ÅBO AKADEMI

Särskilt begåvade elevers upplevelser av sociala
relationer i skolan

Marianna Forsell

Magisteravhandling i pedagogik
Fakulteten för pedagogik och välfärdsstudier
Åbo Akademi,
Vasa, 2020

Abstrakt
Författare

Marianna Forsell
Opublicerad avhandling för kandidatexamen i pedagogik

Vasa: Åbo Akademi. Fakulteten för pedagogik och välfärdsstudier.

Årtal

2020
Sidantal (tot.)

50/57

Arbetets titel
Särskilt begåvade elevers upplevelser av sociala relationer i skolan
Referat

Enligt den nationella läroplanen i Finland ska varje barn få växa till sin fulla potential.
Alla barn är unika och värdefulla och ska få känna sig hörda och uppskattade. Varje elev
ska också få känna skolgemenskap och att hen får stöd för sitt lärande och välbefinnande.
(Utbildningsstyrelsen, 2014, s. 13.)
Det är viktigt att identifiera de särskilt begåvade så att man kan tillgodose alla
inlärningsbehov samt stödja dem i utvecklingen. För detta krävs flexibla
undervisningsarrangemang. Det är inte bara inlärningen som är viktig utan skolan
behöver också fokusera på den sociala biten av utvecklingen. Genom att sätta in tidiga
åtgärder kan man undvika ensamhetsaspekten.
Syftet med studien är undersöka hur särskilt begåvade elever i årskurs 3 – 6 upplever
sociala relationer i skolan. Utgående från syftet har två forskningsfrågor formulerats:
1. Hur beskriver särskilt begåvade elever sina upplevelser av sociala relationer under
lärarledd undervisning i skolan.
2. Hur beskriver särskilt begåvade elever sina upplevelser av sociala relationer
utanför den lärarledda undervisningen i skolan.
Denna avhandling har en narrativ metod och data är insamlade genom intervjuer.
Materialet har sedan transkriberats och formats till fyra narrativ. Informanter är barn i
årskurserna 3 – 6 från kommuner med handlingsplaner för särskilt begåvade.
Resultatet visar att de särskilt begåvade eleverna upplever att de har sociala relationer
och vänner i skolan. Eleverna upplever att de får hjälp av sin lärare i skolan samt att de
blir bemötta på ett bra sätt i skolan.
Alla informanter är väldigt olika, vilket tyder på att det inte enbart finns en rätt lösning,
utan varje enskild individ behöver få stöd och utmaningar på sin egen nivå.
Sökord / indexord

särskild begåvning, särskilt begåvade elever

Innehåll
1

2

3

4

5

Inledning

1

1.1

Val av ämne

1

1.2

Bakgrund

3

1.3

Problemformulering

4

1.4

Definitioner och begrepp

5

Teoretisk grund

8

2.1

Vad är begåvning

2.2

Bemötande av särskilt begåvade elever i skolan

15

2.3

Styrdokument

20

2.4

Skolsituationen för särskilt begåvade elever i Finland

22

Metod

8

24

3.1

Syfte och forskningsfrågor

24

3.2

Narrativ forskningsansats

24

3.3

Val av metod

25

3.4

Metod för datainsamling

26

3.5

Val av informanter och undersökningens genomförande

27

3.6

Bearbetning av analys och data

28

3.7

Reliabilitet, validitet och etik

29

Resultat

32

4.1

Vetenskaplig

32

4.2

Kunnig

34

4.3

Social

35

4.4

Blyg

37

4.5

Sammanfattning av resultat

38

Diskussion

40

5.1

Resultat

40

5.2

Metod

42

5.3

Slutsatser och förslag till fortsatt forskning

43

Litteratur
Bilagor
Bilaga 1: Brev till vårdnadshavare
Bilaga 2: Intervjuguide

45

Tabeller
Tabell 1 ........................................................................................................................ 6
Tabell 2 ...................................................................................................................... 10

1

1 Inledning
I detta kapitel kommer berättas om val av ämne och dess aktualitet, bakgrundsteori
till temat begåvning, vad det står i styrdokumenten samt varför denna forskning är
viktig.

1.1 Val av ämne
Begreppet särskild begåvning har varit ett omtalat tema i Finland under de senaste åren
och har fått större uppmärksamhet i skolorna. Det finns forskning inom området från
1910-talet framåt, men det har inte varit något man tidigare i prioriterat. Kurri skriver
i sin ledare “I Borgå och Lovisa satsar man nu på att stötta särskilt begåvade elever.
En kontroversiell fråga som länge har varit nära på tabubelagd att ens diskutera” i
tidningen Östnyland om hur det tidigare varit nästan tabubelagt att prata om att någon
är särskilt begåvad (Kurri, 2018). Det finns inskrivet specifikt om särskild begåvning
i den nationella läroplanen och flera kommuner i Svenskfinland har handlingsplaner
för elever med särskild begåvning. Lovisa stad har jobbat på ett projekt som heter
“Sikta mot stjärnorna” för att göra skolgången mer motiverande och givande för alla
elever (Lovisa stad, 2018). Andra kommuner som satsat på att utveckla en
handlingsplan för särskilt begåvade är Borgå stad, Nykarleby stad samt Mariehamns
stad (Haglund, 2018; Kåll, Sjöblom & Kula, 2018; Olin, Forsström, Kaunismaa &
Norrgård-Sillanpää, 2016).
Benämningen särskild begåvning har sina rötter i 1970-talets USA och används för
personer som har en hög begåvning. Dessa personer lär sig snabbare och mer på djupet
än personer som inte är särskilt begåvade (Liljedahl, 2017, s. 13). Det finns olika
mätinstrument och kriterier för personer med särskild begåvning. Barn som är särskilt
begåvade har ett snabbt inlärningstempo och detta kan ofta leda till frustration då
skolsystemet i Finland ofta bygger på repetition, menar Camilla Svens-Liavåg i en
artikel på Svenska Yle skriven av Pia Abrahamsson (2018).
I Finland finns ingen officiell utbildningspolicy kring särskilt begåvade elever.
Finlands styrdokument innehåller nog tänket om en skola för alla, men detta fokuserar

2
mer på att hjälpa de svaga. Generellt är synen på de begåvade eleverna att de klarar sig
själva. I en artikel på Yles webbplats, skriven av Anu Heikkinen, menar professorn i
specialpedagogik Mikko Aro att de motiverade och särskilt begåvade barnen klarar sig
själva och har en förmåga att kunna ta reda på saker själva, också utanför skolan
(2020).
I Finland finns ingen officiell utbildningspolicy kring särskilt begåvade elever.
Finlands styrdokument innehåller tänket om en skola för alla, men detta fokuserar mer
på att hjälpa de svaga. Generellt är synen på de begåvade eleverna att de klarar sig
själva. I en artikel av Yle, skriven av Anu Heikkinen, menar professor i
specialpedagogik Mikko Aro att de motiverade och särskilt begåvade barnen klarar sig
själva och har en förmåga att kunna ta reda på saker själva, också utanför skolan
(2020). Dock hävdar Idsøe (2014, s. 15) att skolan nog behöver ge tid och stöd för att
de särskilt begåvade eleverna ska utvecklas.
Det finns också en helt annan sida av detta, nämligen de sociala relationerna hos de
särskilt begåvade barnen. Det kan konstateras att individer som är särskilt begåvade
tänker på ett annorlunda sätt (Persson, 1997, s. 53). Barn som är intellektuellt är
mycket mer utvecklade än sina klasskamrater kan ofta uppleva att de inte har kompisar,
eller att de andra jämnåriga är barnsliga och inte förstår någonting. Barn med särskild
begåvning har ofta en rätt ”vuxen” humor, och klasskamrater kan ha svårt att förstå
deras skämt (Liljedahl, 2017, s. 61–62). Det har satts mycket fokus på att forska inom
särskilt begåvade elevers lärande, men det har sakta men säkert börjat fästas mer
uppmärksamhet också på det sociala och emotionella hos särskilt begåvade (Idsøe,
2014, s. 137).
Min avsikt är att fokusera på just de sociala relationerna hos särskilt begåvade barn
och hur barnen upplever sina relationer till andra jämnåriga. Allt för ofta läggs fokus
på det intellektuella och kunskapsmässiga och de sociala glöms bort. För att barn ska
kunna hantera livet och motgångar behöver de få öva på att vara i interaktion med
andra.

3

1.2 Bakgrund
Särskild begåvning är inget nytt fenomen, men i Finland har det inte varit så omtalat
förrän på 2000-talet. Under Platon och Konfucius tid såg man förmågor som Guds
välsignelse och som något gudomligt och Platon beskrev barn med exceptionella
kognitiva förmågor som himmelska barn (Ziegler, 2010, s. 12). År 1537 användes
begreppet talang av filosofen Paracelsus för att beskriva intellektuell förmåga, som
individen kunde använda sig av för att nå personliga mål (Passow, Mönks, & Heller,
1993). Det individuella perspektivet blev omtalat under 1600- och 1700-talet och med
detta menar Ziegler (2010, s. 13) som att man med “egen kraft kunde skapa nya
insikter”. Många av våra “genier” i samhället, såsom Thomas Edison och Albert
Einstein, har blivit dumförklarade av systemet eftersom de sågs som obildbara och
bara drömde bort all sin tid i skolan (Liljedahl, 2017, s. 116–117).
Provinsen Ontario i Kanada har i sin skoladministration år 1914 definierat vad
begreppet särskild begåvning innebär och hur man ska ta hänsyn till detta inom
specialpedagogiken. År 1921 studerade den amerikanska “geniforskaren” Lewis M.
Terman studerat särskilt begåvade pojkar och flickor. Hans forskning ledde inte till
några större förändringar i skolsystemet förrän 1958, men detta har ändå haft en stor
betydelse för utvecklingen av forskningen kring särskild begåvning. 1958 gjorde
amerikanska politiker ett beslut att enligt bästa förmåga också tillgodose de särskilt
begåvade elevernas behov i utbildningen. På 1970-talet har Sydney Marland på
kongressens uppdrag utrett hur väl de särskilt begåvade elevernas behov tillgodosågs
i de amerikanska skolorna. Denna utredning kallas för Marlandrapporten. (Persson,
1997, s. 24–26.)

Enligt Grunderna för läroplanen för den grundläggande utbildningen (hädanefter
Glgu 2014) bygger den grundläggande utbildningen på tanken om att barndomen har
ett egenvärde (Utbildningsstyrelsen, 2014, s. 13). Alla barn ska få växa till sin fulla
potential och är unikt och värdefullt och ska få känna sig hörd och uppskattad. Varje
elev ska också få känna skolgemenskap och att hen får stöd för sitt lärande och
välbefinnande. (Utbildningsstyrelsen, 2014, s. 13.) I artikeln "Miksi tähtien ei anneta
loistaa?" – onko lahjakkaiden tukemiseen nykykoulussa resursseja? skriven av Anu

4
Heikkinen uttalar sig läraren Maarit Korhonen att det som nämns i läroplanen om att
varje barn ska få växa till sin fulla potential inte egentligen i nuläge betyder någonting
(2020). Med detta menar hon att det inte förverkligas i den mån som det enligt
läroplanen borde göras. Vidare uttalar hon sig att ifall varje vårdnadshavare skulle läsa
igenom läroplanen och kräva att deras barn ska få individuella arrangemang skulle vi
vara i problem, eftersom det inte finns tillräckliga resurser att genomföra det. Enligt
henne är stödet för särskilt begåvade elever fast i resurser och tid, vilka båda varierar
i olika kommuner.

1.3 Problemformulering
Det finns forskning kring särskild begåvning både i Finland och i andra länder. I
Finland har Tirri och Kuusisto (2013) i sin studie fokuserat på situationen för de
särskilt begåvade eleverna i Finland medan Laine och Tirri (2016) har fokuserat på
bemötande av särskilt begåvade eleverna och utmaningarna kring det. Utomlands har
fenomenet forskats mer och till exempel Persson (2019) har forskat kring beteende hos
de särskilt begåvade eleverna. Det finns relativt lite forskning som tangerar sociala
relationer och elevers upplevelser, vilket gör att det finns en forskningslucka inom
detta forskningsområde. McCallister, Nash & Meckstroth (1996) har forskat kring
social begåvning, men deras fokus ligger på att ta reda på hur sociala intelligenser och
kompetenser fungerar hos dessa begåvade personer.
I och med att det i Glgu 2014 för första gången nämns om särskild begåvning, är det
av relevans att det forskas vidare inom området (Utbildninggstyrelsen, 2014, s. 39).
Eleverna har enligt Glgu 2014 rätt till skolgemenskap, vilket också innefattar de
sociala relationerna i skolan (Utbildningsstyrelsen, 2014, s. 13).

5

1.4 Definitioner och begrepp
De flesta människor har en bild av hurdan en begåvad människa är och vad ordet
innebär (Kirk, Gallagher, & Coleman, 2015, s. 391). Det finns också en skillnad i det
begrepp som används i vardagligt tal, och det som enligt forskning är bevisat vara den
riktiga innebörden. Olika människor har olika uppfattningar, och vissa skiftar fokus på
det teoretiska bakom ordet medan andra vill fokusera på hur man kan granska detta i
en praktisk verksamhet. De som är väldigt högt begåvade, alltså särskilt begåvade, står
för samma dilemma då det kommer till att definiera detta begrepp och denna grupp.

Liksom alla andra individer, är också personer som är särskilt begåvade unika och har
olika personligheter och beteenden, vilket gör det omöjligt att dra alla över samma
kam. Det är också ett relativt kulturbundet begrepp eftersom alla kulturer värdesätter
olika typer av förmågor (Kirk, Gallagher, & Coleman, 2015, s. 391). Wahlström (1995,
s. 25) beskriver en begåvad person som skärpt, intelligent, begåvad, talangfull och
kunnig. Det svenska begreppet “särbegåvad” myntades av Roland S. Persson år 1997
(s. 44) för att skilja på allmänt begåvade personer och de “exceptionellt kapabla”. Ofta
används “särbegåvad” framom “särskilt begåvad” eftersom särbegåvad i många fall i
Sverige har kopplats till särskolan, som är en skola för elever med funktionsvariationer
(Liljedahl, 2017, s. 13). I den här avhandlingen kommer framöver begreppet ”särskilt
begåvad” att användas. I handlingsplanerna som är skrivna i finländska kommuner
används också begreppet särskilt begåvad. Det finns även en del tidigare forskning
som använder begreppet “begåvad”, så dessa två begrepp kommer användas parallellt
och har i denna avhandling samma innebörd.

Forskning kring särskild begåvning har gjorts i olika länder och också omtalats med
lite olika begrepp. I USA har man valt att använda ”gifted learners”, i Storbritannien
”most able learners”, i Kanada ”exceptional children” och i Kina ”supernormal”
(Liljedahl, 2017, s. 13). På finska heter kallar man en särskilt begåvad för ”lahjakas”.
Alla dessa begrepp med olika benämningar finns eftersom det varit svårt att komma
fram till en “enhetlig teoretisk definition” (Persson, 1997, s. 43). I tabell 1 redogörs
för de olika benämningarna i olika länder.

6
Tabell 1
Benämningar på olika språk
Land/språk

Begrepp

Betydelse på svenska

Sverige + Finland

svenska: särbegåvad/särskilt
begåvad
finska: lahjakas ihminen

särskilt begåvad, mer begåvad
än generellt begåvade

Norge

evnerike

begåvad

Kina

supernormal

övernaturlig (supernormal
betydelse på engelska:
“exceeding or beyond the
normal; exceptional”

Kanada

exceptional children

exceptionella barn

USA

gifted learners

begåvad

Strobritannien

most able learners

mest skicklig/kompetent

Australien

gifted and talented students

barn med särskilda
förmågor/särskilt kapabla barn

Tyskland

hochbegabt

högt begåvad, talangfull

Spanien + Mexicó

dotado

begåvad

Det finns inget enhetligt begrepp för högt begåvade personer, och olika forskare och
författare tenderar att använda sig av olika begrepp. Eftersom alla människor är olika
är det också svårt att definiera vad som är normalt, och därmed blir det lika svårt att
definiera vad som är utstickande.

Första gången den vetenskapliga definitionen för särskild begåvning försökte
fastställas, räckte det att personen hade hög intelligens, vilken återges av
intelligenskvoten det vill säga IQ (Ziegler, 2010, s. 23). Forskare var missnöjda med
denna definition eftersom den lämnade så många talanger oupptäckta (Ziegler, 2010,
s. 23). Intelligenskvoten har också visat sig vara ytterst monokausal som
definitionsmodell, eftersom den ofta kopplar prestationsförmågan till en enda
egenskap (Ziegler, 2010, s. 24). Numera diskuteras att det är prestationerna över
genomsnittet som utgör den höga begåvningen hos en individ (Ziegler, 2010, s. 23).
Detta möjliggör också upptäckande av talanger i de mer konstnärliga ämnena (Ziegler,
2010, s. 24).

7

Det finns flera forskare som vill hålla isär och skilja på betydelsen mellan talang och
begåvning (Mönks, Ypenburg & Engvén, 2009, s. 43; Persson, 1997, s. 46; Ziegler,
2010, s. 19). Persson (1997, s. 46) förklarar begåvning som en “medfödd potential”
och talang som olika uttryck av denna förmåga som framstår genom träning och
miljöpåverkan. Mönks, Ypenburg och Engvén (2009, s. 43) menar i sin tur att
begåvning syns på flera olika områden medan talang visar sig som skicklighet inom
ett

visst

område.

Ziegler

(2010,

s.

23)

använder

begreppet

excellenta

prestationsförmågor, vilket är en relativt ny benämning som enligt honom tänks
innefatta övriga benämningar.

Sternberg har presenterat fem kriterier som bör uppfyllas för att en person ska räknas
som begåvad (1995, s. 76–78). Dessa kriterier har i Ziegler översatts till svenska och
innefattar: excellenskriteriet, sällsynthetskriteriet, kriteriet om produktivitet, kriteriet
om bevislighet och värdekriteriet. Excellenskriteriet innebär att en person på minst ett
område presterat högre än de andra. Sällsyntskriteriet är att personen har en egenskap
som klassas som ovanlig hos andra medan produktivitetskriteriet betyder att en individ
förmår att skapa produkter som klassas speciella eller klarar av att utföra speciella
handlingar. Kriteriet om bevislighet är att den särskilda begåvningen går att bevisas,
eller mätas, till exempel genom någon typ av test och värdekriterier innefattar en
persons begåvning inom områden som ses som samhällsnyttiga och uppskattas av
samhället. (Ziegler, 2010, s. 17.)
I denna avhandling används begreppet lärarledd undervisning för den undervisningen
där läraren undervisar en grupp. Denna undervisning kan ske inne i skolan eller utanför
skolans område i form av utomhuspedagogik eller olika studiebesök. Den tid som
eleverna är i skolan men inte tar del av lärarens undervisning kallas för tiden i skolan
utanför den lärarledda undervisningen. Aktiviteter utanför den lärarledda
undervisningen kan vara till exempel raster eller skollunch.

8

2 Teoretisk grund
I detta kapitel redogörs olika definitioner för vad begåvning är och vilka kännetecken
som finns hos begåvade elever. Olika begåvningsteorier kommer diskuteras samt
bemötande av begåvade elever i skolan. Även situationen för särskilt begåvade elever
i Finland kommer att presenteras.

2.1 Vad är begåvning
Begåvning har genom tiderna definierats på olika sätt vilket har lett till ett antal olika
teorier och förklaringsmodeller. Vissa anser det räcker att inneha hög IQ medan andra
syftar på att det är mer komplext än så (Liljedahl, 2017, s. 16).

Begåvningsteorier och förklaringsmodeller
Sir Francis Galton, ofta benämnd som de psykologiska testernas fader, är den första
forskaren som genom att använda sig av begreppet begåvning förklarade skillnaden
mellan individer (Ziegler, 2010, s. 25). Sir Francis Galton har forskat enastående
engelsmän. Resultaten påvisar att särskild begåvning är ärftligt, men i den studien har
man bortsett från det fakto att det kan vara till fördel att man föds in i en rik familj
(Plomin, Defries, Craig & McGuffin, 2003) i Kirk och Gallagher (2015, s. 326). Enligt
Galton är begåvning lika med hög intelligens, och inget annat (Ziegler, 2010, s. 25).
Enligt honom är också begåvningen normalfördelat enligt Gausskurvan och att man
kan rangordna människor efter sina intellektuella förmågor.

Lewis Madison Terman år 1916 är en av de tidiga förespråkarna av att IQ och hög
begåvning är parallella begrepp. Han undersökte det mänskliga psykets
prestationsförmåga genom mätning, och som instrument användes “Standford-Binet”
testet (Ziegler, 2010, s. 27). Enligt Terman innebär intelligens en förmåga att tänka
abstrakt (Persson, 1997, s. 58). Terman konstaterade år 1954 att ens intelligenskvot
(IQ) är något man föds med som inte förändras under en persons livstid (Mönks,
Ypenburg & Engvén, 2009, s. 20). Porter (2005, s. 23) att IQ inte är det bästa sättet

9
att mäta begåvningsnivå på men det ger ofta lite riktlinjer. Individer med en hög nivå
av IQ har väldigt komplexa egenskaper vilket kan göra att deras tankegångar ibland
kan anses vara avancerade eller avvikande (Liljedahl, 2017, s. 14). Oberoende hur man
väljer att mäta eller definiera dessa gränsvärden inom begåvningsforskningen behöver
vi i skolor bli bättre på att upptäcka och stödja dessa elever (Liljedahl, 2017, s. 16).
Det finns de elever som är högpresterande och så finns det de som är särskilt begåvade,
och båda kan ha en hög IQ nivå fastän deras behov är väldigt olika. IQ test sägs också
vara kulturbundna, så detta behöver beaktas då man granskar resultaten.

En ”hög intellektuell begåvning” omfattar enligt Mönks, Ypenburg och Engvén en
triad av personlighetsdrag. Till denna triad hör höga intellektuella förmågor, kreativitet
och motivation. Utöver denna triad behöver personen också tillägnat sig en tillräcklig
nivå av social kompetens för att kunna växelverka med sin omgivning. (Mönks,
Ypenburg & Engvén, 2009, s. 26–27.)

Särskild begåvning är ingen diagnos som kan fastställas, men det kan styrkas på flera
olika sätt. Genom tiderna har man på olika sätt försökt mäta och förklara särskild
begåvning. Kaufman och Sternberg poängterar att det finns flera olika uppfattningar
om vad begåvning innebär (2008, s. 79), men genom att förbise detaljerna kan man
urskilja likheter i begåvningsforskningens olika tidsperioder. Nedan beskrivs olika
teorier för begåvning. I tabell 2 är dessa teorier sammanfattade i korthet medan de
längre ner förklaras mer ingående i löpande text.

10
Tabell 2
Redogörelse för begåvningsteorier
Vems teori

Årtal

Vad går teorin ut på

Vad är enastående med denna teori

Galton

-

Enligt Galton kan man rangordna
människor efter intellektuella
förmågorna som de har

Begåvning och hög intelligens är
samma sak

Terman

1916

Intelligens är en förmåga att tänka
abstrakt. Man föds med en
intelligenskvot som inte förändras
under en persons livstid.

IQ och hög begåvning är samma sak

Marland

1972

Marland fokuserade på skolbegåvning
och såg de särskilt begåvade som en
grupp med egna behov

Särskild begåvning är mångfacetterat
fenomen, här även fokus på
skolgången

Renzulli

1978

Denna “treringsmodell” som består av
de tre egenskaperna är en modell att
beskriva “mänsklig potential för
kreativ produktivitet”

Samspelan av tre egenskaper: förmåga
över det genomsnittliga,
uppdragsengagemang och kreativitet

Roeper

1982

Definierade särskild begåvning som
“en större kännedom, ömtålighet samt
en förmåga att förstå och omvandla
upplevlser till intellektuella och
emotionella färdigheter”

Enligt Roeper ska man beakta barnet
som en helhet av interaktionen mellan
sociala, emotionella, fysiska och
kognitiva faktorer

Gardner

1983

Enligt Gardner är intelligens en
“biopsykologisk potential” människan
har för att kunna processa den
information som man får av sin
kulturella omgivning

Teorin om de multipla intelligenserna
innebär att människan är en
kombination av olika typer av
intelligenser. I tidigare teorier har
människan setts som intelligent.

Tannenbaum

1983

Tannenbaum definierade särskild
begåvning som “potentialen att bli
hyllad artist eller idéspruta i
vuxenålder”

Paralleller mellan talangfulla
utföranden och begåvade potential,
vilket kan förstås som att särskild
begåvning är potentialen för att kunna
nå till en viss prestationsnivå

Gagne

1985

Särskild begåvning delas in i särskild
begåvning och talang. Det finns
individer som har medfödda förmågor
inom ett visst specifikt område

Transformationen från förmåga till
talang kräver systematisk träning och
inlärning inom det område de har
speciella förmågor i.

Sternberg

1985

Det finns en beteendekvalitet och en
åldersaspekt. Särskilt begåvat
beteende är enastående för att det är
tidigt utvecklat och har en avancerad
nivå

Triarkisk teori: måste vara långt
överlägsen till jämnåriga, ha en
sällsynt utvecklad färdighet. Området
som personen utmärker sig på måste
leda till produktivitet och egenskapen
ska vara av värde för samhället

Betts &
Neihart

1988

Bemötande av de särskilt begåvade
barnen utgör vilken typ av beteende
barnen anammar

Det finns sex olika typer av högt
begåvade barn

11
Sidney P. Marland skrev på kongressens uppdrag år 1971 en rapport om särskilt
begåvade elevers behov och hur väl de tillgodosågs i de amerikanska skolorna
(Persson, 1997, s. 25). Det är första gången som särskilt begåvade sågs som en
minoritet med egna särskilda behov (Silverman, 2016, s. 59). Han konstaterade att
särskild begåvning är något mångfacetterat och hans fokus låg på skolbegåvning och
hur man i skolorna kan anpassa inom de olika ämnena som undervisas för dessa elever
som behöver lite extra (Persson, 1997, s. 46). Den rapporten kallas för
Marlandrapporten och kräver att de begåvade eleverna ska få pedagogiska program
som är differentierade och anpassade för dem för att kunna uppnå sin fulla potential
(Marland, 1971, s. 8–9). Den definition som användes i Marlandrapporten godkändes
av många och användes som definition en tid.

Den amerikanske begåvningsforskaren och professorn Joseph Renzulli har talat om
det begåvade beteendet och psykologin bakom det (Liljedahl, 2017, s. 16). År 1978
ifrågasatte Renzulli den definition som Marland använt och presenterade begreppet
särskilt begåvat beteende. Han menade att särskilt begåvat beteende uppstår genom en
växelverkan mellan tre olika grupper av egenskaper. (Silverman, 2016, s. 61–62;
Smedsrud & Skogen, 2016, s. 39). Han hävdar att personer som är begåvade uppvisar
en hög förmåga, kreativitet samt ett inre driv (Liljedahl, 2017, s. 16). Han presenterade
sin teori om treringsuppfattningen, “the three-ring conception of giftedness”. Enligt
Renzullis three-ring conception of giftedness finns det flera faktorer som samspelar
med varandra. Han menar att denna är en modell för att beskriva “mänsklig potential
för kreativ produktivitet” (Renzulli, 2016, s. 67). Varje cirkel representerar olika slags
förmågor. I skärpunkten av dessa tre ringarna landar den särskilt begåvade eleven.

Annemarie Roeper definierade år 1982 särskild begåvning som “en större kännedom,
större ömtålighet samt en större förmåga att förstå och omvandla det man upplever till
intellektuella och emotionella färdigheter” (Roeper, 1982, s. 21). Roeper är den första
som har räknat in emotionell särskild begåvning i begreppet särskild begåvning och
står därmed som grund för begreppet “emotionell särskild begåvning” (Silverman,
2016, s. 64). Hon hade fokus på copingstrategier samt hur begåvade barn upplever och
uttrycker känslor (Betts & Neihart, 1988). Roeper delade in begåvade barn i kategorier

12
beroende på vilka metoder de använder för att hantera sina känslor (Betts & Neihart,
1988). Enligt Roeper måste man beakta barnet som en helhet av interaktionen mellan
sociala, emotionella, fysiska och kognitiva faktorer (Betts & Neihart 1988).
Howard Gardner, professor i pedagogik vid Harvard universitetet, utgår från ett antal
kriterier för att fastställa intelligenser som är tagna från neurologi, evolutionsteorin
och beteendevetenskaper och han har år 1983 kommit ut med sin teori om de multipla
intelligenserna. (Persson, 1997, s. 59; Silverman, 2016, s. 62.) Gardners teori grundar
sig på att alla människor innehar av alla intelligenser, de är vad som definierar vem vi
är, och det finns inte två personer som har likadana scheman av intelligenserna (Davis,
Christodoulou, Seider, & Gardner, 2011, s. 488–489). Alla personer har olika sorters
sammansättningar och scheman av dessa intelligenser, och de med en hög intelligens
tenderar ha höga nivåer inom vissa områden. Enligt Gardner är intelligens ett
“biopsykologisk potential” människan har för att kunna processa den information som
man får av sin kulturella omgivning (Gardner, 2001, s. 40). Intelligensen är också alltid
samhälls- och kulturbunden och kopplad till den sociala verkligheten (Mönks,
Ypenburg & Engvén, 2009, s. 32).
År 1983 definierade Abraham Tannenbaum särskild begåvning som “potentialen att
bli hyllad artist eller idéspruta i vuxenålder” (Silverman, 2016, s. 62). Tannenbaum
poängterar viktiga variabler som förbättrar talangutvecklingen (Subotnik & Jarvin,
2005, s. 350). Han drar paralleller mellan talangfulla utföranden och begåvade
potential, vilket kan förstås som att särskild begåvning är enligt honom potentialen för
att kunna nå till en viss prestationsnivå (Silverman, 2016, s. 62).
Den kanadensiske psykologen Françoys Gagné har med sitt alternativa förklaringssätt
för Marlandrapporten föreslagit att särskild begåvning delas in i särskild begåvning
och talang (Persson, 1997, s. 46). Gagné skiljde i sin modell 1985 mellan särskild
begåvning och talang (Silverman, 2016, s. 62). Gagnés tankesätt utgår från att det finns
individer som har så kallade medfödda förmågor inom ett visst specifikt område
(Silverman, 2016, s. 62). Transformationen från förmåga till talang kräver systematisk
träning och inlärning inom det område de har speciella förmågor i (Smedsrud &
Skogen, 2016, s. 43). Dessa individer har en stor möjlighet att kunna utvecklas inom

13
de domäner eller områden som förmågan kan uttryckas i. Man ska alltså med sina
prestationer platsa inom den översta 10 procenten bland jämnåriga som är aktiva inom
det området, för att räknas som särskilt begåvad (Silverman, 2016, s. 62). Hans
DMGT-modell, “Differentiated Model of Giftedness”, erbjuder en omfattning att
granska och analysera talangutvecklingen över en människas livslängd och de olika
nivåerna av begåvning och talang (Gagné, 2009, s. 156).
Enligt Gagné är mognad en process som går hand i hand med den genetiska
begåvningen, eftersom man behöver ha uppnått en viss grad av biologisk mognad för
att kunna förstå och ta till sig viss typ av kunskap. Spontant lärande ses i huvudsak
som kunskap och färdigheter som en del av människans dagliga aktiviteter, den så
kallade “praktiska intelligensen” som behövs för att begripa ostrukturerade aktiviteter
vid lärandeprocesser. Det systematiska lärandet kännetecknas av skolans medvetet
planerade sekvenser med specifika lärandemål men också den inlärning som sker
utanför skolan och som ses som mer självstyrda inlärningen. Motivationen och viljan
är viktiga komponenter för talangutveckling eftersom de driver en person framåt i sin
process. Temperamentet och beteendestilar hör till de mer ärftliga delarna av de
intrapersonliga egenskaperna, och dessa kan endera stödja och stimulera eller
bromsa talangutvecklingen. Beroende på om omgivningen är positivt eller negativt
inställd till olika aktiviteter, kan processen ta fart eller sakta ner. (Gagné, 2009, s. 157–
159.)
Yale-forskaren Robert Sternberg talar 1985 om att det i intelligensen finns en
beteendekvalitet och en åldersaspekt. Enligt Sternberg är ett särskilt begåvat beteende
sådant som är enastående för att det är tidigt utvecklat och har en avancerad nivå.
(Persson, 1997, s. 49). Han har också trotsat tanken om att det bara finns en typ av
intelligens. Han hävdar ändå att det inte enbart är frågan om något endimensionellt,
utan finns flera andra underliggande faktorer till att en person är intelligent (Persson,
1997, s. 44). Han gör skillnad på den analytiska, kreativa och praktiska intelligensen
(Mönks, Ypenburg & Engvén, 2009, s. 33–34). Sternberg har utvecklat den så kallade
“triarkiska” modellen av intelligensbegreppet (Persson, 1997, s. 62). Enligt Sternbergs
triarkiska teori måste en person fylla upp kriterier för att kunna räknas som särskilt
begåvad. Kriterierna lyder: man måste vara långt överlägsen till sina jämnåriga, ha en
sällsynt utvecklas färdighet, det område som personen utmärker sig på måste leda till

14
produktivitet samt att den egenskapen är av värde för samhället (Silverman, 2016, s.
63). Han talar om människans tjugo beteendefaktorer som driver en vidare i sin
kompetensutveckling. Motivation är den grundläggande faktorn, eftersom man inte har
så stor nytta av sin intelligens om man inte är motiverad att utveckla och använda sig
av den. För att en elev ska vara framgångsrik i skolan krävs att skolan använder sig av
alla tre typer av intelligenser. (Mönks, Ypenburg & Engvén, 2009, s. 33 – 34.)
George Betts och Maureen Neihart har efter många år av observationer, intervjuer och
litteraturöversikter formulerat kategorier av särskilt begåvade barn för att hjälpa
pedagoger och vårdnadshavare att förstå de kognitiva, emotionella och sociala
behoven av dessa begåvade barn (Betts & Neihart, 1988). Det som Betts och Neihart
(1988) kommit fram till är att det finns sex olika typer av högt begåvade barn. Deras
forskning om dessa olika typer av särskilt begåvade individer fungerar som ett bra
utgångsläge för att känna igen olika typer av individer. Alla tar sig uttryck på olika sätt
och har olika scheman för hur de utvecklas inom olika områden beroende på hur de
blir bemötta.
De har beskrivit kännetecken och behov för alla dessa olika typer av högt begåvade
personer (Betts & Neihart, 1988). Typ ett är den framgångsrika och denna typ av
begåvad elev har lärt sig hur systemet fungerar och börjat utnyttja det för att klara sig
i livet. Dessa elever ses ofta som de som klarar sig själva och de är ofta väldigt
uttråkade i sin skolgång. Typ två kallas för de utmanande eleverna och dessa elever
upplevs ofta som sarkastiska och uppkäftiga, eftersom de ofta ifrågasätter auktoriteter.
Denna typ av begåvade elever känner ofta att systemet inte märker deras begåvning.
De undangömt begåvade är den tredje typen av begåvade barn. Dessa barn försöker
gömma undan sin begåvning för att smälta bättre in i gruppen. Fjärde typen av
begåvade barn är de som är arga över att deras behov inte blivit bemötta på allt för
länge. De känner sig avvisade och beter sig defensivt. Dessa barn tenderar oftare än de
andra typernas elever att hoppa av skolan. Typ fem är de som är begåvade men också
har någon form av specialbehov eller funktionsvariation. De hävdar ofta att uppgifter
är tråkiga eller onödiga och sopar bort sin okunskap med humor. Den sjätte och sista
typen är de som fungerar helt självständigt. Denna typ skiljer sig från typ ett på så sätt
att typ ett ofta försöker komma undan så lätt som möjligt med minimal arbetsinsats,
medan typ sex har lärt sig hur de kan skaffa mer utmaning för sig själva genom att

15
differentiera åt sig själva och göra undervisningen till sin egen nivå. (Betts & Neihart,
1998.)

2.2 Bemötande av särskilt begåvade elever i skolan
Särskilt begåvade elever
Särskilt begåvade personer ses ofta som annorlunda, och sägs ha en typ av “intensitet
i personligheten” (Liljedahl, 2017, s. 45). Många särskilt begåvade elever går sin egen
väg och gör saker på sitt eget sätt istället för att göra som läraren säger (Liljedahl,
2017, s. 45). Dessa elever har dock precis samma behov av gemenskap och bekräftelse
som alla andra i klassen, och det är viktigt att man stödjer dessa elever (Liljedahl, 2017,
s. 45–46). De trivs ofta i sitt eget sällskap och leker ensamlekar, eftersom det kan vara
svårt att hitta andra jämnåriga som delar samma intressen (Winner, 1999, s. 34).
Särskilt begåvade barn har ofta ett utvecklat sinne för humor (Winner, 1999, s.
35). Eleven brukar också vara väldigt medveten om sitt eget tänkande och sina
tankeprocesser (Liljedahl, 2017, s. 49). Eftersom abstraktionsnivån är hög brukar
särskilt begåvade ha en förmåga att se framför sig ett perfekt slutresultat av något men
ändå inte alltid kunna nå dit (Liljedahl, 2017, s. 50). Många särskilt begåvade barn
tenderar att ha väldigt perfektionistiska drag i jämförelse med många andra barn
(Idsøe, 2014, s. 141). Dessa elever börjar i en tidig ålder jämföra sina prestationer med
andra, vilket kan orsaka en stor press att prestera bättre (Porter, 2005, s. 82).
Elever med särskild begåvning känner starkt för rättvisa och kan bli väldigt
uppskakade av orättvisor (Liljedahl, 2017, s. 50). Dessa elever känner stor empati för
andra och de flesta särskilt begåvade eleverna har en hög förståelse av socialt umgänge
och kommer därför överens med sina klasskamrater (Porter, 2005, s. 81). Det kan dock
vara svårt att anpassa sig socialt efter situationer. Känslan av grupptillhörighet kan
rubbas eftersom de särskilt begåvade ofta har annorlunda intressen än de andra
eleverna i klassen. Vänskapsrelationer är viktiga för alla människor, eftersom
vänskapsrelationer ger människor bättre självförtroende och lycka. Barn väljer sina
vänner enligt delade intresseområden och vem som är på samma nivå som dem.
(Porter, 2005, s. 78–80.)

16

Särskilt begåvade är en naturresurs som vi behöver lära oss att ta vara på eftersom
dessa begåvade individer är de som utvecklar vårt samhälle framåt. Vi behöver lära
oss om deras begåvning samt hjälpa dem att passa in och platsa in och anpassa sig till
en ofta svår social miljö (Kirk, Gallagher, & Coleman, 2015, s. 321). Det krävs en
ömsesidig anpassning i sociala kontakter och relationer (Mönks, Ypenburg & Engvén,
2009, s. 56). Ju högre begåvning, desto mer fokus behöver läggas på det emotionella
och sociala och den sociala delen behöver inte bli ett problem, men kan bli det om man
faller utanför gruppgemenskapen om man inte vet hur man ska agera i olika sociala
situationer (Idsøe, 2014, s. 137–138). Lärare kan förebygga att en elev faller utanför
gruppgemenskapen genom att i ett tidigt skede kartlägga och stödja. Asynkron
utveckling innebär att den intellektuella åldersnivån inte samspelar med den fysiska
åldern hos barnet, det vill säga den mentala utvecklingen är före den fysiska
utvecklingen (Idsøe, 2014, s. 140). Läraren behöver kunna hjälpa barnet i eventuella
stunder av frustration som följd av denna asynkrona utveckling (Idsøe, 2014, s. 141).
Ofta är de särskilt begåvade eleverna heller inte synkade med sina klasskamrater
(Gross, 2002, s. 19). Den sociala miljön i skolan sätter grunden för elevernas sociala
och emotionella anpassning framöver, och därför är det viktigt att viktigt att lägga
fokus på att hjälpa de särskilt begåvade eleverna att hitta sin egen plats i en grupp samt
utveckla sig själva som sociala varelser (Gross, 2002, s. 27).
Elever med särskild begåvning kan medvetet undanhålla sin begåvning, och därför kan
det vara svårt att upptäcka dessa elever (Liljedahl, 2017, s. 40). I skolan kan man dock
försöka vara alert och ju tidigare dessa barn upptäcks, desto bättre (Liljedahl, 2017, s.
41). Eftersom de särskilt begåvade eleverna ofta är så intellektuellt hunna kan de ofta
uppleva sig själv lite ensamma (Liljedahl, 2017, s. 61). Ofta kan de föredra att umgås
med kompisar som är äldre eller att umgås med vuxna (Liljedahl, 2017, s. 61). Det är
viktigt att alla barn uppfostras till sociala varelser i vårt samhälle och många begåvade
människor som fallit utanför systemet tenderar att bli “enstöringar” (Wahlström, 1995,
s. 15). Genom att sätta in tidiga åtgärder för att hjälpa till att se sina medmänniskor
och att utvecklas socialt kan man undvika denna ensamhetsaspekt (Wahlström, 1995,
s. 15). På samma sätt som alla andra barn, behöver också de särskilt begåvade barnen
få känna tillhörighet och gemenskap i den sociala gruppen (Wahlström, 1995, s. 43).

17
De särskilt begåvade eleverna tänker ofta på ett annorlunda sätt än sina klasskamrater
och de vet mer än andra. De är också mycket mer medvetna om vad de vet och hur
deras psyke det vill säga deras metakomponenter fungerar. Snabbhet brukar också vara
en kvalitet hos särskilt begåvade individer, och de innehar också förmågan att kunna
välja ett lämpligt tempo beroende på vad det gäller (Persson, 1997, s. 53 – 55.)

Om en elev är understimulerad kan hen börja göra annat och därmed störa
undervisningen (Liljedahl, 2017, s. 43). Understimulans kan också leda till
vredesutbrott (Liljedahl, 2017, s. 43). Genom att märka att en elev behöver mer
utmaning och kunna leverera rätt nivå av uppgifter kan man lugna ner situationen och
låta eleven utvecklas vidare (Liljedahl, 2017, s. 43). Vid understimulans kan en elev
också bli passiv och inte följa med vad som händer i klassrummet (Liljedahl, 2017, s.
43). Eleven kan verka som att hen dagdrömmer eller är frånvarande i sin egen värld.
Detta sker ofta för att eleven ska kunna bibehålla sin vakenhetsnivå och någon typ av
intresse att vara i skolan (Liljedahl, 2017, s. 44). Om ett barn inte får tillräckligt med
utmaningar på sin egen nivå känns inte arbetet givande eller meningsfullt, vilket ofta
leder till att eleven inte presterar på den nivå som hen kunde prestera (Liljedahl, 2017,
s. 44). Dessa barn presterar alltså inte på ett sätt som står i proportion till barnets
förmåga (Wahlström, 1995, s. 47).
De särskilt begåvade eleverna är väldigt “luststyrda” och har en enorm kunskapstörst
inom de områden som de är intresserade av (Liljedahl, 2017, s. 54). Särskilt begåvade
elever har också ett otroligt bra minne (Liljedahl, 2017, s. 53). Detta gäller dock inte
allting, och minnet kan vara väldigt selektivt (Liljedahl, 2017, s. 53). Särskilt begåvade
elever har också en förmåga att lagra mycket information i sitt långtidsminne, vilket
gör att det är lätt att koppla ihop ny information med den existerande informationen
(Liljedahl, 2017, s. 54).
Särskilt begåvade elever blir ofta fängslade av tal och matematiska relationer tal
emellan samt har ett väldigt utvecklat logiskt och abstrakt tänkande (Winner, 1999, s.
34). Dessa elever ser också kopplingar mellan olika teman och begrepp (Liljedahl,
2017, s. 48). Dehär barnen leker oftare med annorlunda leksaker, eftersom de strävar
efter strukturer och logiskt tänkande redan i tidig ålder (Porter, 2005, s. 80). Särskilt

18
begåvade barn lär sig läsa väldigt tidigt och sträckläser ofta böcker (Winner, 1999, s.
34).

De individer som är väldigt smarta och begåvade blir ouppmärksammade eller helt
rent misstolkade (Beljan, Webb, Amend, Web, Goerss & Olenchak, 2006, s. 85). Det
som vi bör uppmärksamma, är att särskild begåvning inte är någon klinisk diagnos
som fastställs (Persson, 2019, s. 1). Det är dock ofta så att man söker svar för
annorlunda beteende och försöker få personer att passa in i något fack för att underlätta
för sig själv. En feltolkning som ofta görs är att personer med en hög nivå av IQ har
avvikande egenskaper inom ovanliga områden, och ibland rentav saknar en del
egenskaper (Liljedahl, 2017, s. 14). Denna feltolkning kopplas ofta ihop med
autismspektrumtillstånd, eller mer exakt de tidigare använda diagnosbegreppet
aspergers syndrom. Individer med aspergers syndrom tenderar ofta ha någon form av
specialintresse eller område som de är experter på. En del individer med aspergers
syndrom har inget intresse av att socialisera med andra utan använder snarare tiden till
att fördjupa sig i sitt specialintresse och ser kompisar som en distraktion eller ett
störmoment från det (Attwood, 2000, s.38–41,110). Detta kopplas ihop med särskild
begåvning eftersom särskilt begåvade elever också ofta påvisar liknande beteenden,
såsom ovanliga intressen eller bristande intresse i interaktion med jämnåriga (Beljan
m.fl., 2006, s. 84). Det är dock så att de med särskild begåvning är duktiga inom flera
områden och inte bara har ett specialintresse, men detta kan lätt förbigå läraren. En
annan feltolkning som ofta görs är att särskilt begåvade kopplas till ADHD. Detta
eftersom många upplevs ouppmärksamma och impulsiva, vilket är typiska
beteendedrag för personer med ADHD (Beljan m.fl., 2006, s. 84). Det tenderar det ofta
vara att de särskilt begåvade är understimulerade och därför endera sitter och drömmer
sig bort i sin egen värld eller börjar störa under lektionen och har svårt att sitta stilla
eller rentav stör lektionen, eftersom de känner att de inte får något utav det som
försiggår i klassrummet (Liljedahl, 2017, s. 117). Ouppmärksamheten och
impulsiviteten behöver dock vara bestående i alla situationer för att kunna
diagnosticeras som ADHD, men detta är sällan faller för de särskilt begåvade eleverna
(Sjölund, Jahn, Lindgren, & Reuterswärd, 2017, s. 19).

19

Didaktik
Differentiering innebär att man använder sig av olika arbetsmetoder för att gynna allas
inlärning (Idsøe, 2014, s. 32). Genom att differentiera sin undervinsing kan man som
lärare möjliggöra framgång för alla elever. Detta kan man förverkliga till exempel
genom att använda sig av varierande representationsformer och stoffet, för att försäkra
att alla olika lärstilar i klassen beaktas (Imsen, 2006, s. 336). I 16 § i Finlands grundlag
(731/1999) står att denna lag ska “säkerställa lika möjligheter för var och en att oavsett
medellöshet enligt sin förmåga och sina särskilda behov få även annan än
grundläggande utbildning samt utveckla sig själv” (Finlex, 1999). Även i 30 § i Lagen
om grundläggande utbildning står att “Den som deltar i utbildning har under
arbetsdagarna rätt att få undervisning enligt läroplanen, elevhandledning och
tillräckligt stöd för inlärning och skolgång genast när behov uppstår (Finlex,
24.6.2010/642). I Glgu (Utbildningsstyrelsen, 2014, s. 29) står:
Differentieringen ska utgå från elevens behov och möjligheter att själv planera sina
studier, att välja olika arbetssätt och studera i egen takt. Elevernas individuella
olikheter och skillnader i elevernas utveckling ska också beaktas vid valet av
arbetssätt. Genom differentiering stödjer man elevens självkänsla och motivation och
tryggar arbetsron. Differentiering bidrar också till att förebygga behov av stöd.

Enligt 18 § i lagen om grundläggande utbildning (1998/628) finns det möjlighet att
erbjuda flexibla undervisningsarrangemang för sådana elever som redan innehar de
kunskaper och färdigheter som undervisningen motsvarar. Enligt Mönks, Ypenburg
och Engvén behöver elever som lär sig snabbare inom ett visst ämnesområde än resten
av klassen få mer avancerade uppgifter än den resterande gruppen (2009, s. 127–128).
Acceleration är ett sätt att differentiera undervisning. Acceleration kan beskrivas som
att i snabbare takt gå igenom stoff (Smedsrud & Skogen, 2016, s. 95 Idsøe, 2014, s.
40; Persson, 1997, s. 284). Smedsrud och Skogen beskriver att denna metod passar bra
för självgående barn, men lämpar sig inte lika bra för de barn som behöver med stöd
(2016, s. 95). Accelerationen går ut på att man placerar eleven där hen kan nå de mål
som är lämpliga för barnets nivå (Smedsrud & Skogen, 2016, s. 96). Olika metoder för
acceleration är att börja skolan i en tidigare ålder, hoppa över årskurser eller i form av

20
innehålls- och målmässig acceleration. Effekten av acceleration har visat sig vara
positiv i de flesta fall (Idsøe, 2014, s. 41).

Andra alternativ är komprimering av stoff till en kortare tidsperiod för att kunna gå
vidare snabbare eller teleskoptilnärmning, det vill säga djupdyka i något ämnesområde
eller att man har någon form av mentor till den särskilt begåvade. (Smedsrud &
Skogen, 2016, s. 98). Särskilt begåvade barn skiljer sig ofta från sina klasskamrater
både socialt och emotionellt, men det behöver inte betyda att de har sämre färdigheter,
utan helt enkelt bara att det är längre i sin utveckling än sina jämnåriga (Smedsrud &
Skogen, 2016, s. 99). Ofta kan särskilt begåvade barn uppleva att inga andra barn är
intresserade av dem eftersom klasskamrater många gånger kanske inte hänger med i
diskussionen (Smedsrud & Skogen, 2016, s. 99).

Berikning är en differentieringsstrategi som eftertraktar att utgöra en mer
ändamålsenlig undervisning för de särskilt begåvade (Smedsrud & Skogen, 2016,
s.71). Då acceleration innebär att öka på takten i undervisningen har berikning mer
fokus på att erbjuda bredd och djup till i undervisningen så att det passar elevens behov
(Persson, 1997, s. 286). Berikning är enligt Idsøe (2014, s. 40) olika möjligheter att
utöka samt komplettera de läromedel och material som erbjuds för en viss åldersnivå.
Man kan berika på olika sätt, till exempel genom olika aktiviteter eller uppgifter,
differentierat material eller organisering av undervisning (Idsøe, 2014, s. 40). Målet
med berikning är att ge eleven en anledning till att involvera sig mer i ett ämne än vad
de skulle ha haft i det “vanliga” klassrummet och i den “vanliga” undervisningen
(Idsøe, 2014, s. 40).

2.3 Styrdokument
År 1989 skapades FN:s konvention om barnens rättigheter, det vill säga
Barnkonventionen, för att trygga barns behov och intressen. Konventionen om barnens
rättigheter är en internationell konvention som finns till för att trygga och respektera
barnets rättigheter och för att se till att lagstiftningen följer de rättigheter som anges i
fördraget. I Finland godkändes och togs Barnkonventionen i bruk år 1991.

21
Konventionen gäller alla barn under 18 år. (Lapsiasia, 2016.) Enligt artikel 29a i
Barnkonventionen ska konventionsstaterna se till att “barnets utbildning ska syfta till
att utveckla barnets fulla möjligheter i fråga om personlighet, anlag och fysisk och
psykisk förmåga” (Unicef, u.å.).
Salamancadeklarationen (Svenska Unescorådet, 2006, s. 17–18) finns till för att
fastställa att alla ska ha lika rätt till undervisning oberoende individuella olikheter.
Deklarationen talar för att skolorna ska anpassa sin pedagogik för att stödja barnens
behov så att varje barn kan utvecklas enligt sina egna förutsättningar. Detta både i form
av olika metoder för inlärning och olika tempo.
I Finlands grundlag (1999) § 16 “Kulturella rättigheter” nämns att alla har rätt till
avgiftsfri grundläggande utbildning. Varje individ ska ha rätt att utveckla sig själv
oberoende förmåga eller särskilda behov. (Finlex, 1999). Målet för utbildningen enligt
Lagen om grundläggande utbildning (628/1998) § 2 är att stödja elevernas utveckling
till humana människor och genom att ge dem kunskaper och färdigheter som de
behöver i livet och utbilda dem till ansvarskännande samhällsmedlemmar (Finlex,
1998). I lagen (477/2003) står i § 3 att utbildningen ska ordnas så att ålder och
förutsättningar beaktas så att elevernas sunda uppväxt främjas (Lagen stiftades år 1998
och reviderades år 2003). I enlighet med lagen (642/2010) nämns i § 16 att elever som
tillfälligt blivit efter eller annars behöver kortvarigt stöd har rätt till att få
stödundervisning. I lagens (477/2003) § 18 som handlar om särskilda
undervisningsarrangemang hävdas att studierna för en elev delvis kan ordnas på
alternativt sätt. Alternativa lösningar kan tillämpas om en elev redan har de kunskaper
som motsvarar den lärokurs, om det av tidigare studier är oskäligt att genomgå en viss
lärokurs eller om det är motiverat av skäl som har samband med elevens hälsotillstånd.
I enlighet med lagen (642/2010) § 30 som handlar om rätt till undervisning har den
elev som deltar i utbildning rätt att få undervisning enligt läroplanen samt rätt till
tillräckligt stöd för inlärningen och skolgången genast när behov uppstår (Lagen
stiftades år 1998 och reviderades år 2010).
Enligt Glgu 2014 bygger den grundläggande utbildningen på tankesättet om ett
egenvärde i barndomen (Utbildningsstyrelsen, 2014, s. 13). Alla barn ska få växa till
sin fulla potential och ska få känna sig hörda och uppskattade. Varje elev ska också få

22
känna skolgemenskap och att hen får stöd för sitt lärande och välbefinnande.
(Utbildningsstyrelsen, 2014, s. 13.) Enligt Glgu 2014 ska utbildningen skapa
möjligheter för livslångt lärande samt ge alla möjligheter att få utvecklas enligt
principen om inkludering och se till att utbildningen är fri från hinder
(Utbildningsstyrelsen, 2014, s. 16). Detta innebär att läraren ska anpassa in
undervisning i enlighet med principen om differentiering. Differentieringen ska styra
valet av arbetssätt och bygga på eleverna i den specifika undervisningsgruppen. Den
omfattar djupet i stoffet, arbetsmetoder och rytm samt olika inlärningsstilar. Då läraren
planerar sin undervisning utgående från differentieringsprincipen ska hen ta i
beaktande elevernas olikheter och skillnader i deras utveckling, för att på bästa möjliga
sätt stödja elevernas självkänsla och motivation. (Utbildningsstyrelsen, 2014, s. 29.)
Flexibla undervisningsarrangemang i form av årskursintegrering ses som en möjlighet
för individuell studiegång för enskilda elever som kan tillämpas för att “till exempel
stödja elever med särskild begåvning” (Utbildningsstyrelsen, 2014, s. 38).

2.4 Skolsituationen för särskilt begåvade elever i Finland
Laine och Tirri (2016) har forskat kring hur man i Finland möter behoven av särskilt
begåvade elever. Deras resultat visar att man i Finland mest fokuserar på dem som är
svaga, men har en väldigt liten fokus på dem som är starka. Resultatet visar ingen
koppling till eller benämning av sociala relationer. De särskilt begåvade eleverna ges
enligt Laine och Tirri (2016) stöd i form av mera uppgifter eller att jobba som lärarens
assistent och hjälpa sina klasskamrater. Alla elever gillar inte att jobba som tutor åt de
andra i klassen, eftersom de har en kunskapstörst och vill själva lära sig nytt. Särskilt
begåvade elever vill oftare jobba ensamma, men jobbar tillsammans med andra också
om det gynnar dem i uppgiften (French, Walker & Shore, 2011).

Tirri och Kuusisto (2013) hävdar enligt Program for International Student Assessment
(PISA) att är Finland ett land som uppnått höga resultat. I internationella jämförelser
har konstaterats att en anledning till Finlands framgång är regeringens principer om
“lika möjligheter och utbildning av hög kvalitet” (Tirri & Kuusisto, 2013). I Finland
finns för tillfället ingen officiell utbildningspolitik för särskilt begåvade elever och
lagstiftningen nämner uttryckligen inget om särskilt begåvade elever (Tirri &

23
Kuusisto, 2013). Däremot finns det bestämmelser som kan utnyttjas i detta
sammanhang. I läroplanen nämns i kapitlet om “Individualisering av lärokursen i ett
ämne och befrielse från studier” att undervisningen ska ordnas utgående från elevens
förutsättningar och basera sig på lärokurser av olika omfattning (Utbildningsstyrelsen,
2014, s. 70).
I Lagen om grundläggande utbildning (477/2003) nämns i 18 § om särskilda
undervisningsarrangemang att studierna för en elev delvis kan ordnas på annat sätt om
en elev redan har de kunskaper som motsvarar den lärokursen, det av tidigare studier
är oskäligt att genomgå en viss lärokurs eller om det är motiverat av skäl som har
samband med elevens hälsotillstånd. Detta ger möjlighet till att individualisera
undervisningen för specifika elever. Det krävs specifika personliga insatser och den
enskilda läraren och skolan utgör en kritisk part i processen att stödja särskilt begåvade
elever (Laine, 2016). Finland är ett geografiskt stort område med en relativt liten
befolkning, vilket gör att man inte kunnat grunda skilda skolor för särskilt begåvade
elever (Tirri & Kuusisto, 2013).
Laine (2016) hävdar att metoderna som används för särskilt begåvade elever i Finland
är: att accelerera, hoppa över årskurser, en differentierad undervisning eller
årskursöverskridande smågruppsundervisning. Lärare ser de särskilt begåvade
eleverna som en utmaning samt uttryckt avsaknad av pedagogiska verktyg men känner
sig positivt inställda till att differentiera för dessa elever (Laine, Hotulainen & Tirri,
2019; Laine, 2016). Lärarna önskar att de särskilt begåvade eleverna är inkluderade i
klassen eftersom de ses som att de stimulerar andra elever i klassen (Laine, Hotulainen
& Tirri, 2019).
Det som görs i praktiken för de särskilt begåvade eleverna i skolan är differentierat
arbetsmaterial i form av flera uppgifter eller uppgifter som är mer utmanande. Många
elever tilldelas också individuella projekt på sin egen nivå att jobba med. I flera fall
har lärare också använt dessa elever som lärarresurs och bett dem hjälpa sina
klasskamrater i uppgifter. (Laine & Tirri, 2016).

24

3 Metod
I detta kapitel kommer det redogöras för valet av metod för studien samt för
bearbetning av materialet. Syfte och forskningsfrågor kommer att presenteras samt
val av informanterna. Forskningens validitet, reliabilitet och forskningsetiska grunder
redogörs för.

3.1 Syfte och forskningsfrågor
Syfte:
Syftet med studien är undersöka hur särskilt begåvade elever i årskurs 3 – 6 upplever
sociala relationer i skolan. Utgående från syftet har två forskningsfrågor formulerats:
3. Hur beskriver särskilt begåvade elever sina upplevelser av sociala relationer
under lärarledd undervisning i skolan.
4. Hur beskriver särskilt begåvade elever sina upplevelser av sociala relationer
utanför den lärarledda undervisningen i skolan.

3.2 Narrativ forskningsansats
Ordet narrativ betyder berättande där man ställer händelserna i tidsordning
(Nationalencyklopedin, u.å). Denna avhandling består av fyra transkriberade
intervjuer som presenteras som fyra narrativer. Narrativ metod har använts, eftersom
fokus ligger i barns berättelser om sina upplevelser (Denscombe, 2018, s. 23, 411–
412). Narrativer kan betraktas som berättelser om människors liv från hela livstiden
ända tills den aktuella dagen då man till exempel intervjuar en person (Trost, 2010, s.
48–50; Kvale & Brinkmann, 2009, s. 240). I en narrativ redogörs för fynden i ord
istället för siffror (Denscombe, 2016, s. 203). I berättelsen kan människan ge sina
erfarenheter en mening och uttrycka dem för närmiljön (Johansson, 2005, s. 16–17).

25
Det är av yttersta vikt att det finns förtroende mellan parterna i intervjun (Trost, 2010,
s. 49). Det är viktigt att den som intervjuar inte styr eller avbryter, utan bara lyssnar
(Trost, 2010, s. 49; Gillham & Jamison Gromark, 2008, s. 78). Senare i intervjun ter
den som intervjuar fasta på olika delar av livshistorien för att få en mer klar bild av
helheten (Trost, 2010, s. 49). Intervjun blir alltid aningen styrd för att säkerställa att
informanterna berättade om det som undersöks, och därför krävs en viss styrning för
att få fram den relevanta informationen för just den studien (Trost, 2010, s. 49).

Fördelar med narrativ metod är att man kan ta del av människors liv för att få ökad
förståelse kring ett fenomen (Bold, 2012, s. 2). Enligt Bold (2012, s. 3) tillför narrativer
känsla samt ger en koppling mellan upplevelser och teori. Nackdelar med denna metod
är att den som blir intervjuad berättar det hen kommer på i stunden, vilket blir ganska
situationsbundet (Trost, 2010, s. 49). Detta leder till att många relevanta saker kanske
glöms bort eller inte kommer upp i berättelsen (Trost, 2010, s. 49).

3.3 Val av metod
I denna avhandling används narrativ forskningsansats eftersom syftet är att samla in
kvalitativa data i motsats till numeriska data. Ett forskningsarbete grundar sig alltid i
något problem eller något man vill skaffa sig mer kunskap om (Patel & Davidson,
2011, s. 9). Detta kallas för forskningens syfte (Fejes & Thornberg, 2019, s. 29). Då
problemställningen är formulerad behöver skribenten ta ställning till vilken typ av
undersökning som lämpar sig bäst för att bedriva just den typen av forskning som står
i fokus (Patel & Davidson, 2011, s. 12). Denna avhandling är en undersökning av
deskriptivt slag, eftersom det redan finns en del kunskap inom området och
forskningen är begränsad till att undersöka enbart några aspekter av en företeelse (Patel
& Davidson, 2011, s. 13). Det finns olika forskningsinriktningar, beroende på hur man
väljer att “generera, bearbeta och analysera” den information som samlats in (Patel &
Davidson, 2011, s. 13).
Kvantitativ forskning är sådan forskning som mäter och bearbetar statistiska data och
kvalitativ forskning innefattar “mjukare” data i form av intervjuer och tolkande

26
analyser (Patel & Davidson, 2011, s. 14). Den kvalitativa forskningen fokuserar på att
analysera färre mängder av data vilket leder att fokusområdet är snävare än vid
kvantitativ forskning (Denscombe & Larson, 2016, s. 197). I kvalitativ forskning är
forskaren subjektiv och materialet beskrives mer djupgående och detaljerat
(Denscombe, 2009, s. 398). Svar från kvalitativa studier går inte att generaliseras till
övriga (Denscombe, 2009, s. 398).

3.4 Metod för datainsamling

Då man bedriver narrativ forskning kan man använda olika metoder för att samla in
data.

Man

kan

samla

in

data

muntligt

eller

skriftligt.

De

vanligaste

datainsamlingsmetoderna är textanalys, observation, intervju, audiovisuell inspelning
och transkribering (Johansson, 2005, s. 22). I denna avhandling har intervju använts
som datainsamlingsmetod. Intervjuer kan genomföras på olika sätt till exempel genom
personliga möten, telefonsamtal eller via video (Alvehus, 2019, s. 80).
Forskningsintervju är en metod för att samla in data genom att använda människors
svar på frågor som datakälla (Denscombe, 2016, s. 263). Data fås alltså genom att
forskaren sammanställer det som informanter berättar (Denscombe, 2016, s. 263).
Intervjuaren ska försöka förstå den intervjuades känslor och sätt att tänka (Trost, 2010,
s. 53). Frågorna i intervjun behöver vara korta och enkla (Kvale & Brinkmann, 2009,
s. 150). Det är intervjuaren som bestämmer innehållet i en intervju, men ordningen
bestäms av den intervjuade (Trost, 2010, s. 55). Intervjuarens egna åsikter är inte av
intresse i intervjun (Trost, 2010, s. 54). Det är viktigt att visa empati då man intervjuar,
och särskilt viktigt då man intervjuar barn (Trost, 2010, s. 61).
I denna studie har personlig intervju använts, vilket innebär ett möte mellan forskare
och informant (Denscombe, 2016, s. 267). Graden av strukturering i intervjufrågorna
avgör hur mycket svarsutrymme intervjupersonen får (Patel & Davidson, 2011, s. 76).
I kvalitativa studier är struktureringen ofta rätt låg (Patel & Davidson, 2011, s. 81).
Semistrukturerade intervjufrågor har i denna studie utformats som grund för intervjun
för att hålla intervjupersonen till forskningens syfte men inte styra för mycket och
lämna utrymme för följdfrågor. Narrativa studier har fokus på de historier som
intervjupersonen berättar (Kvale & Brinkmann, 2009, s. 169). Historierna kan dyka

27
upp spontant av intervjupersonen själv eller lockas fram genom frågor som forskaren
ställer (Kvale & Brinkmann, 2009, s. 169). Forskaren inleder med en fråga där
informanten får berätta om någon händelse, varefter forskaren tyst lyssnar på
informantens svar (Kvale & Brinkmann, 2009, s. 171). Forskaren blir genom sina
frågor och gester en medskapare av berättelsen (Kvale & Brinkmann, 2009, s. 171).
Enligt Denscombe (2016, s. 280) använder de flesta forskare sig av någon form av
ljudupptagningsapparat för att senare kunna spela upp intervjun pånytt. I denna studie
har intervju med audiovisuell inspelning använts som metod. Intervjuerna har skett via
video, eftersom Covid-19 har begränsat möjligheterna att träffas personligen.
Intervjuerna har sedan transkriberats till skrift för att kunna analyseras och bearbetas.

3.5 Val av informanter och undersökningens genomförande

Informanterna kan väljas på olika sätt, slumpmässigt eller strategiskt (Alvehus, 2019,
s. 66–67). Valet av informanter har till denna studie skett systematiskt genom
strategiskt urval, eftersom kravet för att kunna delta i undersökningen varit att man ska
vara särskilt begåvad. För att säkerställa att deltagarna i studien är särskilt begåvade,
har informanterna valts från sådana städer och kommuner som kartlägger särskilt
begåvade elever. För att hitta informanter har den ansvarige personen för
kartläggningen i kommunen eller staden kontaktats. Denne har sedan vidarebefordrat
information om forskningen och dess syfte till de lärare som undervisar eleverna, för
att få vårdnadshavarnas samtycke att eleverna kan delta i intervjun. I denna studie har
fyra informanter deltagit. Det finns inget rätt eller fel då det kommer till mängden
informanter i en intervju, utan tumregeln är att man behöver intervjua så många som
det krävs för att få reda på det man behöver veta (Kvale & Brinkmann, 2009, s. 129;
Gillham, 2008, s. 79).
Inför varje intervjutillfälle gav varje informants vårdnadshavare tillåtelse för att barnet
skulle få delta i studien. Vårdnadshavarna informerades om studiens syfte och att
allting som berör deras barn är konfidentiellt, samt att andra barn deltar i studien. Även
att samtalet bandas in för att senare kunna lyssnas på meddelades deltagarna. Till de

28
familjer som deltog i studien har en möteslänk skickats ut per e-post med en
överenskommen tid. Intervjuerna skedde i rådande situation på grund av smittorisk via
video i plattformen Zoom som Åbo Akademi använder. I intervjusituationen deltog
barnet och intervjuaren.
För intervjun reserverades en timme. Intervjutillfället påbörjades med att intervjuaren
presenterade hur intervjun kommer att gå till samt att allting barnet berättar är
konfidentiellt. Informanten informerades också om att andra barn deltar i studien och
i vilket syfte intervjun bandas in. Därefter frågades efter tillstånd att banda in studien.
All information var anpassad till barnets nivå och förståelse. Då informanten kände sig
trygg och hade bekräftat att hen förstått informationen började intervjun. Informanten
fick börja med att presentera sig själv. Därefter ställde intervjaren frågor som
informanten i lugn och ro fick besvara. I alla intervjuer besvarades samma frågor, men
ibland i olika ordning.

3.6 Bearbetning av analys och data

Efter att alla intervjuer var genomförda transkriberades materialet. Transkribering
innebär att systematiskt översätta inspelat tal till skrift (Johansson, 2005, s. 172).
Första steget i bearbetningen av materialet har informanternas utsagor skrivits ner i sin
helhet. Enligt Trost (2010, s. 147) är det upp till forskaren själv att välja hur man
analyserar, tolkar och bearbetar sitt material. Kvale och Brinkmann (2009, s. 197)
hävdar också att det inte finns någon regel för hur utskriften från en intervju ska se ut,
men att forskaren behöver beskriva och motivera sina val. I transkriberingen har
ljudstyrka och pauser inte beaktats, utan enbart de uttalade orden. I denna avhandling
har informanternas berättelser skrivits ner ordagrant. Information utan relevans till
forskningens syfte har lämnats bort, exempelvis då barn blir distraherade och
presenterar sina leksaker. Språket har korrigerats en aning genom att sätta till små ord
för att bilda en mer sammanhängande text. Dialektala uttryck har också ändrats till
standardsvenska. Narrativen är skrivna i förstaperson så som informanterna berättat
sina berättelser.

29
Nästa steg i bearbetningsprocessen är analys av material. Det finns många olika sätt
att analysera ett forskningsmaterial av kvalitativt slag (Nyberg & Tidström, 2012, s.
135–136). I denna avhandling har narrativ analys använts. Enligt Johansson (2005, s.
288) finns det inte bara en sorts narrativ analys, utan det finns flera olika sorter.
Denscombe (2016, s. 402) poängterar att vissa egenskaper behöver finnas med för att
berättelsen ska kunna räknas som narrativ. Berättelsen ska alltså ha ett specifikt syfte,
länka det förflutna med det nuvarande samt involvera människor. I denna studie
uppfylls alla dessa kriterier. Fokus i avhandlingen ligger på att de särskilt begåvade
eleverna berättar om hur de upplever sin sociala värld. Den narrativa analysen i denna
avhandling har resulterat i fyra berättelser.

3.7 Reliabilitet, validitet och etik

God reliabilitet, validitet och forskningsetik fungerar som grund för all forskning.
Begreppen kommer att definieras nedan.
Reliabilitet handlar om hur tillförlitlig den forskning som bedrivits är samt hur väl de
använda mätinstrumenten står emot slumpinflytanden (Patel & Davidson, 2011,
s.103). Trost (2010, s. 131) menar att det finns fyra komponenter i begreppet
reliabilitet. Dessa är kongruens, precision, obektivitet och konstans. Kongruens
innebär likheten i frågor som avses mäta samma sak. Precision är intervjuarens sätt att
registrera informantens svar. Objektivitet i sin tur handlar om olika intervjuares sätt att
registrera information, det vill säga om flera intervjuare registrerar lika är
objektiviteten hög. Konstans betyder att fenomenet eller attityden inte ändrar sig.
Genom att banda in en intervju kan man också öka tillförlitligheten, eftersom man då
kan spela upp den så många gånger man behöver och därmed säkerställa att allting är
uppfattat på rätt sätt (Patel & Davidson, 2011, s. 104). Vid intervjuer är reliabiliteten
till stor del kopplad till intervjuarens förmåga (Patel & Davidson, 2011, s. 104). I vissa
fall kan i en text finnas exakt samma skrivna ord, men beroende på var i
transkriberingen punkter och kommatecken befinner sig kan innebörden bli olika
(Kvalen & Brinkmann, 2009, s. 201). Vid själva intervjutillfället pratade jag så lite

30
som möjligt för att undvika att mitt inflytande påverkar, men ämnet är styrt genom att
ha en intervjuguide med färdiga frågor att följa.
Validitet handlar om att studien faktiskt mäter det den ska mäta (Trost, 2010, s. 133).
Det finns inget enbart rätt objektivt sätt att förvandla något från muntlig till skriftlig
form (Kvale & Brinkmann, 2009, s. 202–203). För att öka validiteten i studien har
alla som deltagit varit kartlagda, och från städer där det finns handlingsplaner för
särskilt begåvade elever. Detta för att säkerställa att informanterna faktiskt är särskilt
begåvade.
Etiken är en viktig del inom forskningen. Trost (2010, s. 123) hävdar att “ingen
forskning i världen” är så viktig att man får bryta tystnadsplikten, utan då behöver man
hellre pruta på innehållet och låta bli att rapportera det man kommit fram till. Den som
blir intervjuad har rätt till sin integritet och värdighet (Trost, 2010, s. 123). Det är också
viktigt att informanten känner till att intervjuaren har tystnadsplikt och att alla frågor
inte måste besvaras (Trost, 2010, s. 124). För att bibehålla god forskaretik är det viktigt
att radera innehållet i bandningarna efter att de inte längre behövs (Kvale &
Brinkmann, 2009, s. 203–204).
Konfidentialitet innebär att forskaren vet vem som deltagit i studien, men att den
informationen inte förs vidare (Trost, 2010, s. 61; Kvale & Brinkmann, 2009, s. 88).
För att beskydda informanternas integritet har namnen ändrats. Benämningarna är inte
bundna till kön, utan de utgår från informanternas ord om sig själva.
Ett informerat samtycke innebär att informanterna informerats om undersökningens
syfte samt hur det är upplagt och att de är medvetna om att de deltar frivilligt och har
rätten att dra sig ur när som helst (Kvale & Brinkmann, 2009, s. 87). Då man intervjuar
barn behöver vårdnadshavaren ha gett sitt samtycke, men också barnet ska ha rätten
att själv välja ifall hen vill delta i studien (Trost, 2010, s. 124). I denna avhandling har
kommunens eller stadens ansvariga kontaktats och hen har frågat vårdnadshavarna för
lämpliga kandidater ifall familjerna är villiga att ställa upp. Jag har sedan fått
kontaktuppgifter till de familjer som meddelat att de ställer upp på intervju. I
informationsbrevet till vårdnadshavarna skrevs också ut vad studiens syfte är, om att
man när som helst får dra sig ur samt att det är konfidentiellt att delta. Efter ännu ett
jakande svar bestämdes en tid för intervju. I början av intervjutillfället informerades

31
barnet om detta och varje informant frågades ifall de är redo och tillåtelse för att banda
in intervjun ombads. Även skoldirektör kontaktades för tillåtelse att intervjua barn i
skoldistriktet.

32

4 Resultat
I detta kapitel redogörs för resultatet i denna studie i form av narrativer. Råmaterialet
av fyra intervjuer presenteras nedan som fyra narrativa berättelser. Namnen på
narrativen har utformats på basen av hur informanterna beskrivit sig själva i sina
utsagor.

4.1 Naturvetenskaplig
Jag är nio år och går i fyran. Jag har hoppat över en klass och hamnade på våren öva
en massa, också extra timmar efter skolan. Jag har också varit hos skolpsykologen.
Vad jag tycker om är djur och naturen. Jag tycker om att läsa en massa, jag läser ofta
numera på engelska. Min pappa har köpt mig en tjock djurbok på engelska. Ibland tar
jag med mig min djurbok för den innehåller en massa om olika arter och den är ganska
kort. Jag tar med mig boken för att den är liten och ryms med och så läser jag den om
det är tråkigt. Senast läste jag på sju dagar “Sapiens, ihmisen lyhyt historia” och jag
tycker det är konstigt att det står “lyhyt” och den ändå är så tjock. Jag tror boken har
1000-1500 sidor. På min fritid brukar jag se på Jurassic, läsa och spela olika spel sådär
som Minecraft och Civilization 2. I det får jag modifiera det själv och skapa egna
kartor. Jag har gjort Neoterra och nu gör jag jättekontinenten Pangea.
Min klass är sådär, nå, min klass är trevlig. Vi är vänliga mot varandra och sådär. Vi
är helt enkelt en normal klass. Dom är äldre än mig, men jag har börjat tänka dem nu
som min egna vanliga klass. Nya klassen är lugnare än den gamla. Vi tänker nog inte
på åldern, kanske då man firar födelsedagar kan man säga hur gammal man är, men
inte annors. Ålder är bara en siffra. Jag har flera kompisar. Jag vet inte helt vem som
är min bästa kompis men jag har på nåt sätt lyckats vara vän med alla. Jag har ingen
bästa kompis men vad gör nu det. Jag har kompisar från ettan, trean och min nuvarande
klass, fyran. Mina vänner är trevliga, en del ganska humoristiska. De är vänliga, sådär
hjälpsamma och man kan tala med största delen helt bra. Nu efter corona är jag lite
mer ensam, jag känner mig lite ensam men inte så mycket. Jag har kanske blivit lite
blygare nu under distansundervisningen mot mina klasskompisar och brukar därför

33
kanske ibland gå själv ute på gården eller leka i klätterställningen. Jag brukar ibland
bara gå omkring och titta vad alla gör. Jag är ibland ensam på rasterna, jag är inte med
då de kastar boll men i gungorna är jag med. För det mesta är vi vid ringgungorna,
leker och så brukar vi diskutera sånt som händer i klassen och sådär.
I skolan lär jag mig alla domdär ämnena. Jag lär mig, nu har vi till exempel gjort alla
kapitel i matematikboken men i omgivningsläran lär jag mig nästan inget nytt för jag
har läst så mycket själv. Men i musiken lär jag mig. Min sångröst har till exempel blivit
mycket bättre o sen har vi lärt oss noter o sånt o sen lärde jag mig lite stavljud, jag
lärde mig att läsa som fyraåring. Engelska var nytt men jag har sett så många filmer så
det var rätt enkelt. Jag har lärt mig att använda symaskin. O sen har jag typ, jag har lärt
mig gymnastik, bättre tänjning, och tack vare hemskolan har jag fått bättre kondition
för att jag haft så mycket tid att kunna springa omkring på åkern. Jag tycker att jag lär
mig för största delen, i matematik är det nästan alltid nytt. Jag trivs bra i skolan, jag
tycker om då uppgifterna är bra. Nu har vi plötsligt jättelite läxor. Jag brukar göra
läxorna för mig själv men om det är något svårt i matematiken kan jag be mamma om
hjälp. Bästa med skolan är att få träffa vänner för att man ser sådana man inte ser
annanstans och där finns massor att göra. Man får leka med dom och prata med dom
och sådär.
Vi kan inte nu jobba tillsammans med klasskompisarna, men då vi gjorde var det helt
trevligt. Jag jobbar ensam i vanliga uppgifter, men om det blir svårt kan jag jobba med
någon annan. Då får man också lyssna på någon annan än sig själv. Jag skulle nog
jobba med vem som helst, för vi gör bara det vi ska göra i paret, o det vi gör själv så
sku vi göra själv sedan. Helst skulle jag vilja ha en annan pojke, men egenligen helt
samma. Det står i uppgiften hur vi ska göra, och läraren har ofta valt gruppen på
förhand. Hmm, om jag skulle behöva hjälp, vem skulle jag då fråga. Räknas läraren
med? Om man får välja allt så är det läraren. Jag skulle fråga läraren för att hon har
facit och pedagogiska materialet. Läraren brukar hjälpa om man sätter handen upp så
kommer hon. I skolan skulle jag vilja bli bemött just så som det är, vänlig, hjälpa mig
då jag behöver, låta alla svara på frågor.
Ibland kan jag redan i skolan tänka på vad jag ska göra hemma. Jag har kommit på ett
bra system, först ska jag laga läxor, sedan kan jag kolla på Jurassic. Jag har börjat titta

34
igenom alla Jurassic pånytt och peka ut fel. Till exempel gissa vad, ett utrotningshotat
djur är fem meter utan fjädrar, vet du hur lång den var påriktigt. Ett annat är enligt
några mätningar 36 meter, påriktigt är den 15 meter. En av djuren borde också ha en
mer robust skalle och händerna borde inte peka framåt utan vara svängda. Jag har lätt
att komma ihåg saker, dock inte läxor, jag minns det jag tycker är intressant. Jag får
fakta då läser mina böcker, jag får ofta i present. O sen från webbsidor, fundom jurassic
wiki i trivia, och jag kollar allt vad som är fel. En min gamla kompis tyckte om djur
också men inte pratar vi om det mer. Nu har vi annat att göra, vi går till pokestops och
samlar pokemons. Jag brukar ibland visa mina teckningar åt mamma o pappa. Dom
kommer tycka den är fin men också blir arga för att jag ritat i min bok och därför
lämnat tre uppgifter ogjorda. Jag och min mormor har ett projekt. Jag har ännu inte
läst alla artiklar, för att problemet är att varje såndän grej har i sig över 300 texter och
var och en av dem innhåller över 10 arter så man blir trött på det.

4.2 Kunnig
Jag har precis fyllt 13 år och går i sexan. På fritiden tycker jag om att spela innebandy,
fotboll och vara med mina kompisar. Jag brukar ofta ta det lugnt då jag är själv, eller
spela, eller bara slappa. Jag gillar också att skämta, ordskämt, sån där riktigt dåliga.
Jag brukar följa med nyheter ganska bra, sport förstås. Jag brukar hoppa över
politiksidorna. I min kompisgrupp har vi ganska samma intressen. Vi brukar lyssna på
musik o cykla och sådär.
Skolan är nog bra. Skolan är ganska lätt och jag trivs riktigt bra. Bästa i skolan är nog
att få vara med sina kompisar, för att det är kul och sådär. I skolan känns inget jobbigt.
Ibland kan det störa att man slipper för sent ut på rast. Jag lär inte mig så mycket nytt,
det mesta kan jag från förr. Typ teckning och sånt lär jag mig, som jag inte kan så
mycket om. Jag tog förr reda på mycket saker, men inte så mycket nu mer. Jag vet
ganska mycket, jag snappar upp typ all information jag får. Jag kommer ihåg vad jag
läst, och jag vet ganska mycket om mycket. Vissa saker behöver jag repetera mycket,
sådär som hissaprov, men sådant som jag lärt mig själv kommer jag nog genast ihåg.
I de flesta ämnen är jag med min klass, men jag har varit med sjuorna i engelska och
jag har sjuornas mattebok. Jag lagar mest själv i matte. Det känns nog bra då man får

35
fara i egen takt och tycke. Jag tycker jag får mer ut av det, bättre att man får fara och
göra vad man kan istället för att stampa på ställe med dom andra. För det mesta gillar
jag att jobba tillsammans med andra, men beror förstås lite på. Om du hamnar med
någon som inte gör något så är det ju lite störande, men för det mesta är det nog bra.
Jag skulle helst jobba ihop med min bästa vän för vi tänker så lika. Vi har samma ideer
och det händer ofta att om den ena frågar något så svarar den andra att den också just
tänkt fråga samma, så vi tänker som lika. Vi gör så att ingen bestämmer mer än andra,
utan vi väljer den bästa idén helt enkelt. Jag vet inte riktigt vem jag skulle begära hjälp
av i skolan, för det är oftast dom andra som begär hjälp av mig. Men dom som sitter
nära mig för man vill ju inte helt störa dom andra som jobbar genom att fråga. Jag
tycker nog om att hjälpa mina klasskompisar, eller inte är det nu något speciellt, det är
så lätt så. I skolan skulle jag vilja bli bemött så att jag får göra själv, nog ha samma
regler, men sådär göra vidare för att det är ganska störande att göra samma som andra
om det är riktigt repetitivt och jag gjorde det redan i trean.
Min klass är ganska lugn. Jag skulle nog gärna byta klass om jag fick, för de flesta av
mina kompisar är i andra klassen. Jag kan nog jobba var som helst, fastän det är ljud,
men jag tycker det sky vara roligt att få vara med sina kompisar. På rasterna brukar jag
sparka fotboll, men vi brukar göra det som dom flesta i kompisgruppen tycker att vi
ska göra. Ofta kommer nog alla med fast inte dom nu är så intresserade o sådär. Tycker
vi olika tar vi det som det är mest som vill. Om det är något som man tänker att nej
detdär gör jag inte, så gör man nåt med någon annan.

4.3 Social
Jag är nio år och går i tvåan. Jag är intresserad av matematik. Jag gillar också ordjakt,
det är ett sådant som man ska hitta ord i. Orden kan gå i alla riktningar, till och med
baklänges. I bilen försökte min syster lära mig räkna gånger då jag redan kunde plus
och minus, jag tror jag gick i dagis ännu. Jag tror att jag gick i dagis när jag lärde mig
läsa också. Jag vet att det var äppelsylt på bordet och då läste jag “omenahillo”.
Mina kompisar är snälla, roliga. Det är bra att ha sådana kompisar. Då ingen av mina
kompisar är i skolan brukar jag vandra omkring på gården och gör ingenting. Jag

36
brukar vara med mina kompisar på rasterna, vi brukar leka. Någon brukar nog alltid
hitta på vad vi ska leka. Vi brukar också gunga i spindelgundgan. Imellan brukar vi
bråka lite om spindelgungan, att vem får fara i den eller vem får inte, och jag brukar
alltid fara dit och fråga vem var här först. Det är nog viktigt att det är rättvist. Man får
bara vara där i tre minuter i gången och så får nästa komma.
Skolan är gigantisk, den kostade 22 miljoner. Jag vet att det är jättemycket pengar. Jag
tror nog att 22 miljoner är det riktiga priset, den är jättestor, man kan fast söka på nätet
och så hittar man på framsidan en bild. Jag lär mig allt möjligt i skolan. I religion lär
jag mig om Gud och Jesus, vänskap och lite sånt. I matematik liter, deciliter, plus och
gånger. Iallafall matematik vet jag redan största delen av allt som är där i matematiken,
men allt annat lär jag mig nog helt bra. Jag har ingen aning om hur jag kan så mycket
matematik. Visste du att jag är så smart i matematik att jag får fara i min egen takt. Jag
har nog varit färdig några dagar före alla andra med boken. Jag har faktiskt gjort en
plan med en person som heter Sanna. Sen gjorde Sanna, mamma och pappa en plan åt
mig istället för att på fredagen få göra två kapitel matematik så fick jag programmera.
Det var roligt men det fanns så mycket alla andra dagar så jag hann inte så mycket. Jag
tycker att jag lyckas med mina uppgifter i skolan. Jag gör allt annat helt som alla i
klassen förutom matematiken, där gör jag sådär (barnet visar hur hon skriver
supersnabbt med pennan och vänder sida). I andra ämnen säger läraren vad man ska
göra men i matematik får jag fara helt vilt och göra så många sidor jag vill.
Det känns nog roligt att jobba med klasskompisar. 50/50 tycker jag om att jobba ensam
och med andra. Jag tycker nog emellanåt om att jobba ensam för då får man lugn och
ro och kan jobba bättre, men sen tycker jag nog också att det är roligt att jobba med
kompisar. Jag skulle jobba ihop med Ella eller också Sandra, det blir inte helt för
mycket babbel och det är nog roligt att vara med dem. Jag brukar inte så hemskt ofta
hjälpa klasskompisar, men ibland. Om de inte vet något i matematik så far jag som
lärare. Jag tycker nog att det är helt roligt att hjälpa andra. O så om man ska göra i
grupp ellet något eller i par så då är jag bra på att hjälpa. Jag fungerar som lärare. Eller
inte nu fungerar som lärare men jag tycker att jag kanske förstår det lite bättre. Jag vet
många saker. Jag var den enda som visste vad skottår var i min gamla klass. Om jag
skulle behöva hjälp skulle jag nog fråga hjälp av läraren. Jag vet inte riktigt vilken
annan elev jag sku fråga hjälp av. Läraren hjälper mig nog om jag inte riktigt förstår.

37

4.4 Blyg
Jag är nio år och går i fyran. Jag tycker om musik. Jag är intresserad av matematik. Då
jag är själv brukar jag läsa. Jag brukar läsa fiktionsböcker, till exempel Harry Potter.
Mina kompisar är vänliga. På rasterna brukar vi leka, nu just leker vi ofta en lek som
heter läraren som jag och mina kompisar hittat på. Ibland brukar jag också umgås med
lärarna i skolan till exempel efter skoldagen då när jag ska gå hem så brukar jag prata
lite med någon lärare. Jag tycker att mina klasskompisar är trevliga och om någon
behöver hjälp kan nån annan gå och hämta hjälp till exempel. Då jag en gång föll på
rasten hämtade mina vänner genast en lärare.
I skolan finns det många olika klassrum och ett med en vägg som man kan öppna och
stänga mellan klassrummen. Jag lär mig om lite olika saker i skolan. Lite om bibeln
och lite i matematik. Intressant att studera olika djur för att dom är så fina. Jag tycker
att jag lär mig mycket i skolan. Jag lär mig mest i omgivningslära för jag har inte lärt
mig så mycke omgivningslära hemma. Jag tycker att det går ganska bra i skolan, att
jag får bra vitsord till exempel. Ibland känns det svårt, ibland lätt och ibland mitt
emellan. Jag tycker att jag kan ganska bra om musik och matematik. Jag brukar titta
igenom matematiken hemma innan lektionen och spela lite musik. I matematiken tittar
jag igenom hemma före om det är ett nytt kapitel. Jag spelar piano, gitarr, trummor,
blockflöjt och kantele. Kantele lärde jag mig i skolan och mamma har lärt mig lite
blockflöjt och ganska mycket piano. Sen har jag varit hos en annan lärare och lärt mig
trummor och gitarr. I skolan tycker jag inte att jag lär mig så mycket för att oftast
brukar vi bara sjunga. Idag har jag haft ordförhör som gick ganska bra och sedan skulle
man laga en bild som man skulle lista upp fjärilar. Först fick man modeller på olika
fjärilar och sedan skulle välja och sedan skulle man man rita på papper och sedan måla
på med den färg man ville ha. Sedan skulle man laga en bakgrund med gräs och moln.
Det fanns att välja mellan 3 cm, 2,5 cm, 2 cm, 1,5 cm 1 cm och en som man såg
kroppen på också, och jag valde två 1,5 cm, en 2 och en 2,5 och en tre för att jag tyckte
att det såg passande ut. 1 cm såg lite för liten ut och jag ville ha många och i olika
storlekar så därför ville jag inte ha den man såg kroppen på. Jag försökte laga en med
blåvingar men jag lagade vit utkant istället för svart.

38
Jag har gått i hemmaskolan hemma i årskurs ett och två och hoppade in i årskurs tre.
Jag räknade i hemmaskolan och jag har kommit före i matematik. Jag är en årskurs
högre än de andra i min klass. Nu har jag fått en till matematikbok så nu är jag två
klasser före de andra. Jag brukade gå till femman för då hade jag ännu femmans
matematikbok. Nu är jag i min klass och min lärare går igenom det nya kapitlet skilt
med mig. Det kändes bra att ha matte med en annan klass för att jag visste att dom
hade samma bok som mig. Det var mera oljud i den klassen och de har alltid väggen
öppen då de har matematik. I fyran lär jag mig bäst för där var jag skilt vid mitt eget
bord och behövde inte följa med då de gick igenom det nya kapitlet på tavlan och fick
bara kolla i boken. Det kändes bra för att jag då fick lite mindre uppmärksamhet. Jag
är ganska blyg. I andra klassen kändes de kanske lite stora när dom är 3 – 4 år äldre än
mig.
Jag trivs i skolan. Jag tycker om att hjälpa andra för att då blir dom glada. Till exempel
i matematiken då min lärare inte är där brukar jag hjälpa till lite. Mina klasskompisar
tycker att jag kan mycket. Jag brukar inte begära hjälp av mina klasskompisar för att
jag inte behöver hjälp. Läraren hjälper mig i knepiga frågor men i andra frågor brukar
jag klara mig själv. Jag brukar liksom fundera ordentligt och komma på ett svar som
låter bra och så frågar jag först om jag inte kommer på något själv. Jag tycker om att
jobba med andra för att annors känns det så tyst. Det känns lite kusligt när man är
ensam tycker jag. Jag skulle helst jobba tillsammans med min kompis Emma för att
jag tycker att hon är ganska klok. Hon brukar svara ganska ofta på lärarens frågor. Då
kan vi fundera tillsammans och sedan komma på ett svar som bådas funderingar hör
ihop i. Dom andra kanske håsar lite. Dom andra gör inte så ordentligt, men annors
spelar det nog ingen roll vem.

4.5 Sammanfattning av resultat
Sammanfattningsvis kan konstateras att alla informanterna har vänner i skolan. De
upplevde att de har sociala relationer till sina klasskamrater och andra barn i skolan.
De flesta informanterna nämnde också att vännerna är det bästa med skolan. Två av

39
fyra informanter går i en högre klass än vad de åldersmässigt annors skulle göra. Ena
av dem kommenterade att de äldre eleverna nog känns lite stora i jämförelse med
eleven själv. Tre av fyra elever läser också en högre lärokurs i något ämne än de övriga
i deras klass. De får alla jobba själva under matematiklektionerna med ett stoff som är
mer utmanande.
Alla informanter berättade att de skulle fråga hjälp av sin lärare om de behöver hjälp i
något samt att klasskamraterna ofta begär dem om hjälp om de behöver. En informant
berättade också att klasskamraterna nämnt att de upplever att eleven är kunnig. Tre av
fyra informanter ställde sig positivt till att hjälpa de andra i klassen i sådana saker som
de själva är duktiga på. Informanterna ställde sig positivt till att jobba ihop med andra
elever i någon form av grupparbete. Informanterna berättade att de helst jobbar ihop
med någon som tänker lika som de själva och som får arbetet gjort. En av
informanterna berättade att hen jobbar själv i vanliga uppgifter, men om det är något
svårare kan det vara bra att få diskutera med någon annan.

40

5 Diskussion
I detta kapitel sammanfattas och diskuteras de resultat som framkommit i studien och
hur resultaten kan tas hänsyn till och tillämpas inom undervisningen i grundskolan.
Därefter diskuteras forskningsmetoden och hur forskningen utförts, varpå det
diskuteras förslag på fortsatt forskning.

5.1 Resultat
Resultaten i denna studie är inte generaliserbara, utan ger mer en inblick i de särskilt
begåvade elevernas situation. Alla informanterna är väldigt olika ålder och har väldigt
olika begåvningar. I rådande Covid-19 tillstånd har många informanter tackat nej till
intervju av olika orsaker. Flera lärare har inte velat ta på sig att kontakta sina elever
som kunde fungera som informanter och en del vårdnadshavare har valt att deras barn
inte ska utsättas för mer skärmtid. Detta har lett till att informanterna endast varit fyra
stycken till antalet vilket bidrar till att resultatet inte är så tillförlitligt.

Som tidigare nämnt finns det i Finland inga lagstadgade riktlinjer kring hur man ska
gå tillväga med de särskilt begåvade eleverna. Lagen om grundläggande utbildning
(628/1998) ger enligt Laine (2016) en del direktiv men dessa upplevs vaga och
tolkningsbara. I Lagen om grundläggande utbildning (477/2003) står i 18 § om
särskilda undervisningsarrangemang att studierna för en elev delvis kan ordnas på
annat sätt om en elev redan har de kunskaper som motsvarar den lärokurs, det av
tidigare studier är oskäligt att genomgå en viss lärokurs eller om det är motiverat av
skäl som har samband med elevens hälsotillstånd. Detta möjliggör för
individualisering av undervisning för specifika elever. Det krävs dock specifika
personliga insatser och den enskilda läraren och skolan utgör en kritisk part i processen
att stödja särskilt begåvade elever (Laine, 2016).
I studiens resultat framkom att två av fyra elever har hoppat över någon årskurs, och
läser en högre lärokurs i alla ämnen. Detta är enligt Laine (2016) ett vanligt sätt att
organisera undervisning för särskilt begåvade elever i Finland. Laine och Tirri (2016)

41
har kommit fram till att lärare i Finland ofta använder särskilt begåvade elever som
lärarassistenter i undervisningen, och detta bekräftade och ställde sig informanterna
sig positivt till. Lärarna önskar att de särskilt begåvade eleverna är inkluderade i
klassen eftersom de ses som att de stimulerar andra elever i klassen (Laine, Hotulainen
& Tirri, 2019). Ofta är mer uppgifter eller individualiserade uppgifter också ett sätt att
differentiera för särskilt begåvade elever (Laine, 2016). Tre av fyra informanter läser
i egen takt i matematik och har ett differentierat material.

Enligt French, Walker och Shore (2011) vill särskilt begåvade elever oftare jobba
ensamma, förutom om grupparbete gynnar dem på något sätt. Tre av fyra informanter
berättade att de gillar att jobba med andra, medan en av fyra informanter hävdade att
hen oftare jobbar ensam, men kan jobba med andra om det handlar om en mer
utmanande uppgift.

En av fyra informanter i studien är också musikalisk väldigt begåvad. Enligt Ziegler
(2010, s. 23–24) har kriteriet om att särskilt begåvade elever ska ha prestationer över
genomsnittet inom ett område möjliggjort att man upptäckt talanger inom de mer
konstnärliga områdena.

En av informanterna visade specialintresse i dinosaurier och berättade att hen på sin
fritid brukar korrigera vetenskapliga fel i artiklar. Det är väldigt unikt att ett barn i den
åldern har en förmåga att känna igen vetenskapliga fel på en sådan nivå. I
vänskapsrelationer är det viktig att få diskutera kring intressen för att känna
tillhörighet, och det kan vara utmanande att hitta jämnåriga som delar så specifika
intressen. Precis som alla andra barn och människor överlag, behöver också de särskilt
begåvade barnen få känna gemenskap i den sociala gruppen (Wahlström, 1995, s. 43).
Därför är det viktigt att det sätts fokus på att stödja elever i sina sociala relationer.

Som tidigare konstaterat är alla informanter väldigt olika till sättet och har väldigt olika
behov. Man kan inte dra alla över samma kam, utan varje enskild individ behöver
lösningar som passar för just den individen.

42

5.2 Metod
Syftet med denna avhandling är att undersöka hur särskilt begåvade elever upplever
sina sociala relationer i skolan. Studien är av kvalitativt slag. I kvalitativ forskning
ligger fokuset på att undersöka människors uppfattningar eller upplevelser av något
och därför har kvalitativ metod fungerat bra för denna avhandling (Nyberg &
Tidström, 2012, s. 125). Enligt Johansson (2005, s. 27) ligger fokus i narrativ ansats
på att systematiskt tolka människors berättelser om sig själva och sin egen sociala
värld. Eftersom avhandlingens syfte är att tolka sociala relationer valdes denna ansats
för studien. Det finns flera olika datainsamlingsmetoder som kunde användas, till
exempel observation, intervju eller dokumentstudier, och till denna avhandling valdes
intervju som metod (Nyberg & Tidström, 2012, s. 134). Intervjuerna skulle från början
genomföras ansikte mot ansikte med eleverna men efter utbrottet av Covid-19
genomfördes intervjuerna istället via videotjänsten Zoom. Detta kan ha påverkat
resultatet eftersom det vid några tillfällen uppkom tekniska problem och utmaningar
med internetanslutning. Videointervju kan ha påverkat informanterna på olika sätt.
Nervositeten inför situationen kan ha blivit större i och med videointervju, men vissa
informanter kanske kände sig mer avslappnade att få sitta i lugn och ro hemma. Det är
omöjligt att dra slutsater om hur situationen kan ha påverkats av denna faktor. En
annan synpunkt är kroppsspråket som uteblir då man intervjuar via video vilket i sin
tur kan ha påverkat resultatet. Därför har kroppsspråket valts att exkluderas från
resultatet i denna avhandling.
Intervjuerna i denna avhandling var av semistrukturerad karaktär, eftersom det i
narrativa intervjuer är viktigt att låta den intervjuade berätta fritt och som intervjuare
bara då och då ställa frågor för att hjälpa intervjupersonen att komma vidare i sin
historia (Kvale & Brinkmann, 2009, s. 171). Intervjupersonerna i studien är barn,
vilket gör att intervjufrågorna ska vara tydliga och enkla att förstå. Frågorna ska ändå
vara öppna för att ge intervjupersonen utrymme att svara fritt. Många intervjupersoner
berättade väldigt kort vilket gjorde att fler följdfrågor behövde ställas för att komma
vidare. En testintervju före de egentliga intervjuerna vore bra för att få en inblick i hur
det går till i en intervjusituation, särskilt då man intervjuar barn (Lantz, 2007, s. 60).

43
Vid val av informanter behöver man ställa inkluderingskriterier för att hitta rätt
personer att intervjua. I denna studie är urvalskriterierna att barnet ska gå i årskurs 3 –
6 och vara särskilt begåvad. Informanterna valdes i kommuner och städer som har en
handlingsplan för särskilt begåvade elever för att säkerställa att de var kartlagda.
Ålderskriteriet utformades utgående från att informanterna redan har gått några år i
skolan och har en viss erfarenhet att utgå från. Intervjuerna skulle kompletteras med
observation av eleverna, men efter att Covid-19 bröt ut måste denna
datainsamlingsmetod exkluderas.

Narrativ forskning resulterar i berättelser om informanternas liv med fokus på det
utformade syftet (Denscombe, 2016, s. 402). I denna studie deltog fyra informanter
vars berättelser är utformade till fyra narrativer. Det är önskvärt att man som forskare
kan kombinera flera intervjuer till ett och av dem kategorisera nya narrativer, men på
grund av Covid-19 har det varit ytterst utmanande att hitta informanter som varit
villiga att ställa upp. Fyra informanter utgör inte ett trovärdigt och täckande resultat
för en studie, och på grund av att få informanter ställt upp på intervju har det också
begränsat möjligheterna till att bearbeta materialet på ett önskvärt sätt. Denna studie
fungerar mer som ett titthål in i en relativt outforskad värld.
Benämningarna av narrativen har valts att användas för att inte avslöja personen.
Narrativen är namngivna efter hur personen beskrivit sig själv. De fiktiva namnen är
inte könsbundna eftersom det inte är av relevans för denna studie.

5.3 Slutsatser och förslag till fortsatt forskning
Resultatet i studien tyder på att särskilt begåvade barn upplever att de har sociala
relationer och vänner i skolan. Denna avhandling går inte in på djupet och ger heller
inte ett generaliserbart resultat som man kunde dra några slutsatser från. Liksom Tirri
(2019) hävdar, finns det en stor brist i skolorna i Finland då det kommer till de särskilt
begåvade eleverna. Flera kommuner har redan skapat handlingsplaner och många
andra är i processen av att utforma sina planer. Ändå är det procentuellt en väldigt liten
del av de finländska kommunerna som har en plan för hur man ska agera då det
kommer till de särskilt begåvade eleverna.

44
Ella Cosmovici Idsøe hävdar att begåvning inte utvecklas av sig själv utan det behövs
läggas in insatser från skolans håll i form av tid och stöd för att hjälpa eleverna
utvecklas (2014, s. 15). Enligt henne (2014, s. 22–26) är det viktigt att identifiera de
särskilt begåvade eleverna i klassen, så att man ska kunna tillgodose deras
inlärningsbehov samt deras styrkor och svagheter. Vidare menar Idsøe (2014, s. 36)
att de särskilt begåvade eleverna känner mer motivation och utvecklar en bättre
självbild om skolan ebjuder dem lösningar som är anpassade till deras förmåga. För
att de insatta stödåtgärderna ska fungera behövs engagerade lärare samt en flexibel
undervisning (Mönks, Ypenburg & Engvén, 2009, s. 72). Som motpol till detta uttalar
sig Mikko Aro, professor i specialpedagogik, att särskilt begåvade barn har en förmåga
att ta reda på saker själva också utanför skolan (Heikkinen, 2020). Detta tyder på att
det inte finns någon enhetlig uppfattning om hur man i en idealisk situation ska göra
för att på bästa sätt stödja dessa elever.

Ofta sätts mer fokus på att jobba med det intellektuella och det sociala kan falla i
skymundan. Det är viktigt att alla barn uppfostras till att ha ett socialt umgänge och
sociala kontakter och många begåvade människor tenderar att bli “enstöringar”
(Wahlström, 1995, s. 15). Genom att sätta in tidiga åtgärder för att hjälpa till att se sina
medmänniskor och att utvecklas socialt kan man undvika denna ensamhetsaspekt
(Wahlström, 1995, s. 15).

Denna studie har fokuserat på yngre elever, så som förslag på fortsatt forskning kunde
man fokusera på lite äldre elever som inte fått så mycket stöd under sin skoltid och hur
de påverkats av det, eftersom eleverna i denna studie alla fått stöd till sin skolgång i
ett rätt tidigt skede. Ett annat område kunde vara att fokusera mer på de specifika
intresseområdena som de särskilt begåvade eleverna har och hur de påverkar deras
sociala liv.

45

Litteratur
Abrahamsson P. (2018). Stöder vi våra blivande genier? www.svenska.yle.fi
Hämtad 27 februari 2020 från https://svenska.yle.fi/artikel/2018/03/10/stoder-vivara-blivande-genier
Alvehus, J. (2019). Skriva uppsats med kvalitativ metod: En handbok (Upplaga 2.).
Stockholm: Liber.
Attwood, T. (2000). Om Aspergers syndrom: vägledning för pedagoger, psykologer
och föräldrar. Stockholm: Natur och Kultur
Beljan, P., Webb, J. T., Amend, E. R., Web, N. E., Goerss, J. & Olenchak, F. R. (2006).
Misdiagnosis and Dual Diagnoses of Gifted Children and Adults: ADHD, Bipolar,
OCD, Asperger’s, Depression, and Other Disorders. Gifted and Talented
International, 21:2, 83 – 86, DOI: 10.1080/15332276.2006.11673478
Betancourt Morejón, J. & de los Dolores Valadez Sierra, M. (2012). Deficiones y
reflexiones que rodean el concepto de apitudes sobresalientes. i Cómo procipar el
talento y la creatividad en la escuel (pp. 56 – 70). Ciudad de México: Editorial El
Manual Moderno
Betts, G. T. & Neihart, M. (1988). Profiles of the Gifted and Talented. Gifted Child
Quarterly, 32(2), pp. 248 – 253. doi:10.1177/001698628803200202
Bold, C. (2012). Using Narrative in Research. London: Sage.
Davis, K., Christodoulou, J., Seider, S. & Gardner, H. (2011) The Theory of Multiple
Intelligences. In Sternberg, R. J. & Kaufman, S. B. (2011). The Cambridge handbook
of intelligence, pp- 485-503. Cambridge: Cambridge University Press.
Denscombe, M. (2018). Forskningshandboken – för småskaliga forskningsprojekt
inom samhällsvetenskaperna. Lund: Studentlitteratur
Denscombe, M., Larson, P. & Larson, P. (2016). Forskningshandboken: För
småskaliga forskningsprojekt inom samhällsvetenskaperna (Upplaga 3:1.). Lund:
Studentlitteratur.
Denscombe, M. & Larson, P. (2009). Forskningshandboken: För småskaliga
forskningsprojekt inom samhällsvetenskaperna (2. uppl.). Lund: Studentlitteratur
Fejes, A. & Thornberg, R. (2019) Kvalitativ forskning och kvalitativ analys. i
Handbok i kvalitativ analys (Upplaga 3.) (ss. 16 – 43). Stockholm: Liber AB.

46
Finlex. (1998). Lag om grundläggande utbildning 628/1998. Hämtad 18 november
2020 från https://www.finlex.fi/sv/laki/ajantasa/1998/19980628
Finlex. (1999). Finlands grundlag 731/1999. Hämtad 18 november 2020 från
https://www.finlex.fi/sv/laki/ajantasa/1999/19990731
French, L., Walker, C. & Shore, B. (2011) Do Gifted Students Really Prefer to Work
Alone?, Roeper Review, 33:3, 145-159, DOI: 10.1080/02783193.2011.580497
Gagné, F. (2009). Debating giftedness: Pronat vs. Antinat. In L. V. Shavinina (Ed.),
International handbook on giftedness, pp. 155 – 198. Dordrecht, Netherlands:
Springer.
Gardner, H. (2001). Intelligenserna i nya perspektiv. Jönköping: Brain Books.
Gillham, B. & Jamison Gromark, E. (2008). Forskningsintervjun: Tekniker och
genomförande (1. uppl.). Lund: Studentlitteratur.
Gross, M. (2005). Gifted and Talented Education: Professional
Development Package for Teachers. (Department of Education, Science
and Training) Hämtad 18 november 2020 från Extension Module 1:
https://education.arts.unsw.edu.au/media/EDUCFile/ExtModule1_PACK
AG E.pdf
Haglund, Å. (2018). Särskilt begåvade elever i skolvardagen. Handlingsplan för
utveckling av undervisningen i skolorna. Hämtad 1 november 2020 från
https://www.avi.fi/documents/10191/10173227/31.8.18_%C3%85sa_Haglund/c842a
308-740f-425c-afaa-769d02daaf40
Heikkilä, A. (2020). "Miksi tähtien ei anneta loistaa?" – onko lahjakkaiden
tukemiseen nykykoulussa resursseja? www.yle.fi Hämtad 20 november 2020 från
https://yle.fi/aihe/artikkeli/2020/10/19/miksi-tahtien-ei-anneta-loistaa-onkolahjakkaiden-tukemiseennykykoulussa?fbclid=IwAR31XZJ3F6BvO1pqtQbnpkWOQRYy_icbh76WvjaNKV
FeTIIgjvwr_MMWQ1g
Idsøe, E. C. (2014). Elever med akademisk talent i skolen. Oslo: Cappelen Damm
Akademisk.
Imsen, G. (2006) Elevens värld - introduktion till pedagogisk psykologi.
Studentlitteratur.
Johansson, A. (2005). Narrativ teori och metod: med livsberättelsen i fokus. Lund:
Studentlitteratur.

47
Kaufman, S. & Sternberg, R. (2008). Conceptions of Giftedness. S. I. Pfeiffer (Red.),
Handbook of giftedness in children: Psychoeducational theory, research, and best
practices (s. 71–91). New York: Springer.
Kirk, S., Gallagher, J. & Coleman, M. (2015). Education exceptional children.
Stanford: Cengage Learning.
Kurri, H. (2018). I Borgå och Lovisa satsar man nu på att stötta särskilt begåvade
elever. En kontroversiell fråga som länge har varit nära på tabubelagd att ens
diskutera. www.ostnyland.fi Hämtad 1 november 2020 från
https://www.ostnyland.fi/artikel/varje-elev-maste-fa-lyckas/
Kvale, S., Brinkmann, S. & Torhell, S. (2009). Den kvalitativa forskningsintervjun
(2. uppl.). Lund: Studentlitteratur.
Kåll, L., Sjöblom, M. & Kula, G. (2018). Nykarleby stads handlingsplan för elever
med särskild begåvning. Hämtad 1 november 2020
file:///C:/Users/maria/Downloads/Andring-av-Handlingsplan-sarskild-begavning25052020.pdf
Laine S. (2016). Finnish elementary school teachers’ perspectives on
gifted education. Helsingin yliopisto.
Laine, S., Hotulainen, R. & Tirri, K. (2019). Finnish Elementary School Teachers
Attitudes Toward Gifted Education. Roeper Review, 41:2, 76 – 87, DOI:
10.1080/02783193.2019.1592794
Laine, S. & Tirri, K. (2016). How Finnish elementary school teachers meet the needs
of their gifted students. High Ability Studies, 27:2, 149 – 164, DOI:
10.1080/13598139.2015.1108185
Lantz, A. (2007). Intervjumetodik (2. rev. uppl.). Lund: Studentlitteratur.
Lapsiasia. (2016). FN:s konvention om barnets rättigheter. Jyväskylä. Hämtad 6
februari 2020 från http://lapsiasia.fi/sv/lapsen-oikeudet/
Liljedahl, M. (2017). Särskilt begåvade elever: Pedagogens utmaning och möjlighet
(Första upplagan.). Stockholm: Gothia fortbildning.
Lovisa stad. (2018). Sikta mot stjärnorna stöder särskilt begåvade elever. Hämtad 1
november 2020 från https://www.loviisa.fi/sv/meddelanden/sikta-mot-stjarnornastoder-sarskilt-begavade-elever/
Marland, S. P. (1971). Education of the gifted and talented. Report to congress
[Elektronisk version]. Washington DC: U.S. Government Printing Office

48

McCallister, C., Nash, W. R., & Meckstroth, E. (1996) The social
competence of gifted children: Experiments and experience, Roeper Review, 18:4,
273-276, DOI: 10.1080/02783199609553758
Mönks, F. J., Ypenburg, I. H. & Engvén, M. (2009). Att se och möta begåvade barn:
[en vägledning för lärare och föräldrar] (1. utg.). Stockholm: Natur & kultur.
Nationalencyklopedin (u.å.) Hämtad 31 oktober 2020 från
https://www.ne.se/uppslagsverk/encyklopedi/l%C3%A5ng/narrativ
Nyberg, R., Tidström, A., Nyberg, R. & Tidström, A. (2012). Skriv vetenskapliga
uppsatser, examensarbeten och avhandlingar. Lund: Studentlitteratur.
Olin, C., Forsström, T., Kaunismaa, M. & Norrgård-Sillanpää, M. (2016).
Handlingsplan för högt begåvade elever i Mariehamns stad. Hämtad 1 november
från
https://www.mariehamn.ax/globalassets/dokument/01_daghem_skola/skola/planer/ha
ndlingsplan-for--hogt-begavade-elever--i-mariehamns-stad.pdf
Passow, A. H., Mönks, F. J., & Heller, K. A. (1993). Research and education of the
gifted in the year 2000 and beyond. i K. A. Heller, F. J. Mönks, & A. H. Passow,
International handbook of research and development of giftedness and talent. (ss.
883 – 903). Oxford: Pergamon.
Patel, R. & Davidson, B. (2011). Forskningsmetodikens grunder: Att planera,
genomföra och rapportera en undersökning (4., [uppdaterade] uppl.). Lund:
Studentlitteratur.
Persson, R. S. (1997). Annorlunda land: Särbegåvningens psykologi. Stockholm:
Almqvist & Wiksell.
Persson, R. (2010). Experiences of Intellectually Gifted Students in an Egalitarian
and Inclusive Educational System: A Survey Study. Journal for the Education of the
Gifted, 33(4), 536–569.
Persson, R. S. (2019). Särbegåvade barn i skolan och deras hälsa (Working paper).
Jönköping. SE: Jönköping University, Högskolan för lärande och kommunikation.
Porter, L. (2005). Gifted young children: A guide for teachers and parents (2nd ed.).
Maidenhead: Open University Press
Renzulli, J. S. (2016) The three-ring conception of giftedness. In S. M. Reis (Ed.).
Reflections On Gifted Education (pp. 55 – 86). Waco, TX: Prufrock Press.

49
Roeper, A. (1982). How the gifted cope with their emotions. Roeper Review: A
Journal on Gifted Education, 5(2), 21–24.
https://doi.org/10.1080/02783198209552672
Schulthes, L., Neuenschwander, M. P. & Herzog, W. (2008). Die Entwicklung des
schulischen Fähigkeitsselbstkonzepts bei Primarschulkindern mit einer Nomination
als hochbegabt. Psychologie in Erziehung und Unterricht, 55(2):143 – 151
Silverman, L. K. (2016). Särskilt begåvade barn. Stockholm: Natur & Kultur.
Sjölund, A., Jahn, C., Lindgren, A. & Reuterswärd, M. (2017). Autism och ADHD i
skolan: Handbok i tydliggörande pedagogik (Första utgåvan.). [Stockholm]: Natur &
Kultur.
Smedsrud, J & Skogen, K. (2016). Evnerike elever og tillpasset opplæring. Vigmostad
& Bjørke AS.
Sternberg, R. J., & Zhang, L. (1995). What Do We Mean by Giftedness?
A Pentagonal Implicit Theory. Gifted Child Quarterly, 39(2), 88–94.
https://doi.org/10.1177/001698629503900205
Subotnik, R. F. & Jarvin, L. (2005). Beyond Expertise - Conceptions of giftedness as
Great Performance. i Sternberg, R. & Davidson, J. Conceptions of giftedness -2 nd
edition- (pp.343 – 357). Cambridge University Press.
Svenska Unescorådet. (2006). Salamancadeklarationen och Salamanca +10.
Stockholm: Svenska Unescorådet. Hämtad 6 april 2020 från
http://www.unesco.se/wpcontent/uploads/2013/08/Salamanca-deklarationen1.pdf
Tirri, K. (2019). Ethical Challenges in Inclusive Education: The Case of Gifted
Students. [PowerPoint-presentation]. Hämtad 4 november 2020 från
https://www.avi.fi/documents/10191/12790898/21.11.19_Kirsi_Tirri_del2/47cec5c6410d-4319-8f90-ff20887ffcbf
Tirri, K. & Kuusisto, E. (2013). How Finland Serves Gifted and Talented Pupils.
Journal for the Education of the Gifted, 36(1) 84–96. DOI:
10.1177/0162353212468066
Trost, J. (2010). Kvalitativa intervjuer (4., [omarb.] uppl.). Lund: Studentlitteratur.
Unicef, Barnkonventionen. Hämtad 6 april 2020 från
http://unicef.se/barnkonventionen
Utbildningsstyrelsen. (2014). Grunderna för läroplanen för den grundläggande
utbildningen. Helsingfors: Utbildningsstyrelsen. Hämtad 18 november 2020 från
https://www.oph.fi/sv/utbildning-och-examina/grunderna-laroplanen-dengrundlaggande-utbildningen

50

Wahlström, G. O. (1995). Begåvade barn i skolan: Duglighetens dilemma?
Stockholm: Liber.
Winner, E. & Emt, J. (1999). Begåvade barn: Myt och verklighet. Jönköping:
Brainbooks.
Wistedt, I. (2007). Pedagogik för elever med förmåga och fallenhet för matematik.
Stifinneren, Caspars jubileumsskrift, Tangenten 5/17, ss. 55 – 62.
Ziegler, A. (2010). Högt begåvade barn. Stockholm: Nordstedt.
Ziegler, A. & Heller, K. (2000). Conceptions of Giftedness from a Meta-Theoretical
Perspective. i K. Heller, F. Mönks, R. Sternberg, & R. Subotnik (Red.). International
Handbook of Giftedness and Talent -2 nd edition- (s. 3–22). Oxford: Elsevier
Science Ltd.

Bilaga 1.
Informationsbrev
Hej,
Mitt namn är Marianna Forsell och jag studerar vid Åbo Akademi och skriver pro
gradu avhandling om särskilt begåvade elevers sociala relationer i skolan. Min
handledare är lektor, PeD Sol-Britt Arnolds-Granlund (sol-britt.arnoldsgranlund@abo.fi).
Till min kännedom har kommit att era barn kunde vara lämplig som intervjuperson för
min avhandling, och att ni blivit kontaktade angående intervju. Tusen tack för att ni
ställer upp, ert deltagande uppskattas verkligen. Kom ihåg att ni när som helst har
rätten att dra er ur om ni så önskar.
I nuvarande undantagstillstånd kommer intervjuerna att ske via videosamtal. En länk
sänds åt er som ni genom att klicka på tar er till samtalet. Om ni har frågor eller vill
diskutera något är det bara att höra av sig.
Jag vill här ännu påminna att allt som gäller ert deltagande är konfidentiellt, och att
det bara är jag som känner till namnen på era barn. Information om era barn kommer
heller inte min handledare till kännedom. Det enskilda barnets anonymitet stärks av att
det också är andra barn som deltar i studien och att i det akademiska arbetssättet, det
vill säga analys och presentation av resultaten, inte ingår enskilda barns berättelser.
Jag kommer att banda in intervjun i det syfte att vi under själva intervjutillfället kan
prata fritt, och jag i ett senare skede kan lyssna igenom det och anteckna. Det är bara
jag som kommer att lyssna på intervjun. Det här kommer jag också att berätta för ert
barn i början av intervjun, men ni kan också ta upp frågan hemma innan om ni vill.
Vi behöver reservera ungefär en timme per intervju. Tiden anpassas självklart efter
barnets ork och barnets upplevelser av intervjun. Ni kan föreslå några tider som passar
er så kommer vi gemensamt överens om en tidpunkt då vi utför intervjun.
Hör av er kring lämpliga tider och om ni funderar på något!
Med vänlig hälsning, Marianna Forsell

Bilaga 2.
Intervjuguide

Om barnet
1.
2.
3.
4.
5.
6.
7.

Hur många år är du?
Vilken klass går du i?
Berätta om dig själv.
Vad är du intresserad av?
Vad brukar du göra då du är själv?
Berätta om dina kompisar?
Vad brukar du göra med dina kompisar?

Klassrumssituationer

1. Berätta om skolan.
2. Vad lär du dig i skolan?
3. Vad tycker du om grupparbeten?

Andra situationer i skolan

1. Vad brukar du göra på rasterna?
2. Vem umgås du med i skolan?
3. Berätta om dina klasskompisar

