Meri Lindström

Makt i fängelser Hur uttrycks makt via härskartekniker i
amerikansk populärkultur

Pro gradu-avhandling i
organisation och ledning
Handledare: Nina Kivinen
Handelshögskolan vid Åbo Akademi
Åbo 5.6.2020

ÅBO AKADEMI – FAKULTETEN FÖR SAMHÄLLSVETENSKAPER OCH EKONOMI
Abstrakt för avhandling pro gradu

Ämne: Organisation och ledning
Författare: Meri Lindström
Arbetets titel: Makt i fängelser - Hur uttrycks makt via härskartekniker i amerikansk
populärkultur
Handledare: Nina Kivinen
Abstrakt:
Denna avhandling studerar hur härskartekniker och makt konstrueras i den amerikanska tvserien Orange is the New Black. Avhandlingen studerar även skillnaden mellan det manliga och
kvinnliga maktutövandet.
Avhandlingens syfte är att studera hur amerikansk populärkultur konstruerar makt i fängelser
genom att analysera hur härskartekniker används och vilket könets betydelse är för variationer i
dessa.
Populärkultur spelar en stor roll i människornas vardag. Populärkultur underhåller och utbildar
åskådarna. I avhandlingen analyseras tv-serierna med hjälp av metoden visuell analys. Visuell
analys som forskningsmetod kan betraktas som en viktig del av samhällsforskningen. Visuella
metoder forskar i att bilder föreställer inte enbart en sak, utan människan som en subjektiv
varelse kan tolka bilder på olika sätt.
Empirin till avhandlingen består av fem scener från tv-serien Orange is the New Black. I
scenerna uppkommer olika maktförhållanden och härskartekniker, både mellan enskilda
personer och mellan grupper.
Avhandlingen har sin teoretiska utgångspunkt i maktteorier och härskartekniker. I fokus ligger
även mikromakt som studeras via kroppsspråk, som gester, blickar, miner och toner.
Härskartekniker är en form av mikromakt och det finns sju stycken härskartekniker:
undanhållande av information, påförande av skuld och skam, osynliggörande, dubbelstraffning
och förlöjligande, objektifiering och våld eller hot om våld.
Studien bekräftar det som tidigare forskning kunnat påvisa, maktförhållanden och
härskartekniker konstrueras via mikropolitiska maktstrukturer, och det finns en skillnad i det
kvinnliga och manliga maktutövandet. Mikromakt används i handlingar oberoende formell
position och de skapar olikheter mellan fångarna. Tv-serien upprätthåller stereotyper snarare än
ifrågasätter dem.
Nyckelord:
makt, härskartekniker, visuell analys, populärkultur
Datum: 5.6.2020 Sidoantal: 70

Förord

”Tavoite ilman suunnitelmaa on pelkkä toive.”
Alla behöver lite hjälp och en knuff på vägen, men även en trygg famn att falla i. Tack pappa
och mamma - tack att ni uppfostrat mig till den målmedvetna kvinna jag idag är. Tack att ni
ifrågasatte mitt beslut att inte ta emot den studieplats som först öppnades för mig, vilken
lycka jag haft att få studera och bo i Åbo redan i fem år!
Tack Nina, till att du hjälpt mig på vägen till ekonomie magister, både inom skrivprocessen
och som egenlärare. Du har uppmanat mig betrakta min omgivning kritiskt och med nya
ögon och dessa lärdomar tar jag med mig framöver.

Innehåll
1 INLEDNING ........................................................................................................................................................................................... 1
1.1 SYFTET FÖR AVHANDLINGEN..................................................................................................................................................... 2
1.2 AVGRÄNSNINGAR .......................................................................................................................................................................... 3
2 MAKT, HÄRSKARTEKNIKER OCH POPULÄRKULTUR .............................................................................................. 4
2.1 MAKT ................................................................................................................................................................................................ 4
2.2 MAKT I ORGANISATIONER .......................................................................................................................................................... 7
2.3 FÄNGELSER................................................................................................................................................................................... 10
2.3.1 Kort om totala institutioner ......................................................................................................................................... 13
2.4 MIKROMAKT GENOM KROPPSSPRÅK .................................................................................................................................... 15
2.4.1 Fysiskt beteende och uppträdande .............................................................................................................................. 17
2.4.2 Tid, plats och utrymme .................................................................................................................................................... 18
2.4.3 Gester, miner och blickar ............................................................................................................................................... 19
2.4.4 Beröring ................................................................................................................................................................................ 20
2.4.5 Tal och diskussion ............................................................................................................................................................. 20
2.4.6 Genus ..................................................................................................................................................................................... 20
2.5 HÄRSKARTEKNIKER ................................................................................................................................................................... 22
2.6 POPULÄRKULTUR OCH FÄNGELSER ...................................................................................................................................... 24
3 FILM OCH FORSKNING .............................................................................................................................................................. 27
3.1 VISUELL ANALYS ........................................................................................................................................................................ 27
3.2 VISUELL ANALYS SOM FORSKNINGSMETOD ....................................................................................................................... 28
3.3 STUDERA TV-SERIER .................................................................................................................................................................. 29
3.4 STUDERA MAKT OCH FÄNGELSER I TV-SERIER .................................................................................................................. 32
3.5 STUDERA GENUS I TV-SERIER ................................................................................................................................................. 33
3.6 MAKT OCH HÄRSKARTEKNIKER I ORANGE IS THE NEW BLACK .................................................................................. 33
3.7 ORANGE IS THE NEW BLACK .................................................................................................................................................. 34
3.8 UTFÖRANDE AV STUDIEN ......................................................................................................................................................... 36
3.8.1 Val av episoder ................................................................................................................................................................... 36
3.8.2 Tittandet av scenerna ....................................................................................................................................................... 38
3.8.3 Personbeskrivning ............................................................................................................................................................. 39
4 DATA OCH ANALYS .................................................................................................................................................................... 42
4.1 SKOLNING OM FÄNGELSET OCH DESS REGLER .................................................................................................................. 42
4.1.1 Analys av scenen ................................................................................................................................................................ 45
4.2 KONFRONTERANDET I DUSCHEN............................................................................................................................................ 47
4.2.1 Analys av scenen ................................................................................................................................................................ 49
4.3 JAG HATAR OREDA ..................................................................................................................................................................... 50
4.3.1 Analys av scenen ................................................................................................................................................................ 52
4.4 APAN I BUREN .............................................................................................................................................................................. 54
4.4.1 Analys av scenen ................................................................................................................................................................ 55
4.5 TELEFONSAMTALET OM DET RIKTIGA LIVET ..................................................................................................................... 56
4.5.1 Analys av scenen ................................................................................................................................................................ 58
5 SAMMANFATTANDE DISKUSSION UTGÅENDE FRÅN FORSKNINGSFRÅGORNA ............................... 60
5.1 SLUTSATSER ................................................................................................................................................................................. 65
5.2 VALIDITET OCH FORSKNINGSETIK......................................................................................................................................... 67
6 AVSLUTNING ................................................................................................................................................................................... 70
KÄLLOR .................................................................................................................................................................................................. 71

1 INLEDNING
“The second you’re perceived as weak, you already are.” – Red,
Orange is the New Black (S1E2, 13min 20sek)
Makt fascinerar mig. Hur kommer det sig att vi i vissa situationer har full kontroll över
situationen och i en annan stund är vi utsatta för kontroll från andra. Maktrelationer
uppkommer och ändras i varje social situation vi befinner oss i (Fulop & Linstead,
2004). I alla situationer är vi inte heller medvetna om att vi blir utsatta för makt,
eftersom det är en så självklar del av vår vardag. Normer och regler styr de sociala
interaktionerna mellan människor och grupper, men det är även de mindre
mikropolitiska maktstrukturerna som skapar kontroll och makt.
De mikropolitiska maktstrukturerna skapar maktförhållanden och kontroll genom
kroppsspråk, ordval, gester, miner och blickar. Men hur syns dessa mikropolitiska
strukturer konkret som maktutövande i sociala förhållanden och varför är det viktigt
att studera dessa? Den här avhandlingen kommer att diskutera makt och presentera
olika maktförhållanden mellan individer och grupper och diskutera hur de syns i en
specifik organisation.
Mikromakt varierar beroende på könet (Burgoon, 1991, Burgoon & Dunbar, 2006)
och därmed är det viktigt att studera ifall maktutövandet varierar beroende på könet.
Berit Ås presenterade år 1977 de fem härskarteknikerna, som enligt henne var sätt för
män att utöva makt över kvinnor. Över fyrtio år senare kan dessa kontrolltekniker
fortfarande hittas i sociala relationer, men maktutövarna är inte längre enbart män
(Kask, 2019). Dock finns det fortfarande skillnader hur de olika könen uttrycker makt
med hjälp av de mikropolitiska maktstrukturerna, som kroppsspråk, gester och miner.
Dessa mikropolitiska strukturer skapas genom förväntningar och antaganden hur man
ska bete sig i sociala situationer. Bland annat populärkultur, som i första hand
förbrukas som underhållning, påverkar hur vi uppfattar sociala förhållanden i
verkligheten (Rehn, 2008, Dawn, 2017). Därför spelar även populärkultur en stor roll

1

i att lära människor hur man ska bete sig i sociala situationer och vad är det som
förväntas av en.
Eftersom maktförhållanden uppkommer i alla sociala situationer är det intressant att
studera hur det syns i specifika organisationer. Speciellt intressant är det att studera
hur makt uttrycks i organisationer som få människor har erfarenhet om, som till
exempel fängelser. Fängelser är ett exempel på organisationer som få människor har
erfarenhet om, och därför skapas deras erfarenheter om fängelser med hjälp av
populärkultur (Rehn, 2008, Dawn, 2017).
Eftersom amerikansk populärkultur presenterar i form av tv-serier tolkningar av
verkligheten, är tv-serierna ett intressant forskningsobjekt. Därför har tv-serien
Orange is the New Black valts som forskningsobjekt. Den presenterar fängelser,
maktförhållanden, härskartekniker samt andra kontrolltekniker och den har erhållit
flera priser och utmärkta recensioner av tittarna. Vidare i avhandlingen kommer olika
maktteorier att presenteras och hur forskningsobjektet kan analyseras med hjälp av
visuella metoder. Avhandlingen kommer att diskutera hur de olika härskarteknikerna
och maktförhållandena syns i tv-serien, samt att tv-serier bör betraktas kritiskt
eftersom de är aldrig objektiva representationer på verkligheten (Fors & Bäckström,
2015).

1.1 Syftet för avhandlingen
Avhandlingens syfte är att studera hur amerikansk populärkultur konstruerar makt i
fängelser genom att analysera hur härskartekniker används och vilket könets betydelse
är för variationer i dessa. Avhandlingen strävar efter att besvara följande
forskningsfrågor:
● Hur konstrueras makt i fängelser i populärkulturen?
● Hur används härskartekniker i fängelset i tv-serien Orange is the New Black?
● Hur skiljer sig de manliga och kvinnliga maktutövanden?
● Vilka hjälpmedel använder producenten för att skapa en känsla av
maktutövande i scenen (t.ex. ljud, blickar, ordval eller gester)?
2

1.2 Avgränsningar
Nu i efterhand går det lätt att konstatera att maktfältet är inte ett litet hav att korsa.
Makt har studerats otaliga gånger och det går att tolka och definiera på flera sätt.
Därför har jag inte heller haft möjligheten till att presentera och diskutera alla
maktteorier.
Eftersom jag kommer att analysera hur en tv-serie konstruerar makt, är jag tvungen
att analysera kameravinklar, diskussioner, blickar, klädsel och övrigt kroppsspråk.
Därför kommer jag att enbart analysera några scener i tv-serierna och hur dessa
presenterar härskarteknikerna och maktförhållandena. Om jag analyserade hela
episoder, vore det för svårt att fokusera noggrant på de mikropolitiska
maktstrukturerna inom ramarna för en pro gradu-avhandling.
Trots det att jag valt visuell analys som forskningsmetod, kommer jag inte att gå på
djupet av filmforskning, utan bara skrapa på ytan och analysera de olika faktorerna
som skapar maktförhållanden och kontrolltekniker i de utvalda scenerna.

3

2 MAKT, HÄRSKARTEKNIKER OCH POPULÄRKULTUR
I följande kapitel kommer jag att diskutera de teorier jag kommer att använda i min
studie. Jag kommer att presentera tidigare forskning i första hand om makt i
organisationer, mikromakt, härskartekniker samt om totala institutioner, fängelser
och hur fängelser presenteras i populärkultur.
Först presenteras makt på allmän nivå, därefter fokuserar kapitlet på

makt i

organisationer. Efter att dessa former på makt har diskuterats, går teorikapitlet vidare
till totala institutioner där fängelser presenteras kort. Maktkapitlet avslutas genom att
presentera härskartekniker, som en sort av mikromakt. Teorikapitlet avslutas med en
diskussion om populärkulturens roll för organisationsforskning. För att kunna studera
i hur härskartekniker syns och används bör jag även ta i beaktande miljön där de
förekommer. Detta är viktigt med tanke på att jag studerar fiktiva händelser i tv-serier.
Tv-seriernas händelser är ofta dramatiserade och de har som syfte att underhålla
tittaren (Dawn, 2017).

2.1 Makt
Jag inleder mitt teorikapitel med en kort översikt om hur makt kan tolkas och studeras,
utgående från bland annat Fleming och Spicer (2007), Börjesson och Rehn, (2008),
O’Farrel, (2005) och Dahl, (1947). Eftersom makt är ett populärt forskningsområde
inom organisationsteori, kan begreppet definieras och tolkas på flera olika sätt.
Maktteorierna är flera och det vore inte möjligt att diskutera alla inom ramen av en
pro gradu-avhandling. Därför kommer jag kort att förklara makt och därefter fortsätta
med att fokusera på makt och kontroll i organisationer.
Börjesson och Rehn (2008) skriver att oberoende hur man förklarar och beskriver
makt som koncept, innebär detta att man fungerar som en del av ett system, via vilket
makten får sin form. Fleming och Spicer (2007) skriver i sin studie om att då
människor bildar grupper, uppkommer det alltid maktrelationer. Ett av de kändaste
definitionerna på vad makt är har skrivits av Robert Dahl (1957):

4

“A has power over B to the extent that he can get B to do something B
would not otherwise do.”
Det vill säga A har makt över B till den grad att A kan få B att göra något som B inte
annars skulle göra. Men makt är inte i själva verket så här lätt att definiera.
Maktförhållandena uppkommer då människor samlas och de varierar beroende på
grupperna och förhållandena.
Börjesson och Rehn (2008) skriver att det finns en skillnad i att studera makt och
teorisera makt. Makt kan delas in i tekniker, subjekt och upplevelser (Börjesson &
Rehn, 2008). Det förstnämnda syftar på hur makt manifesteras i omgivningen. Till
exempel kan det här ses som att en individ blir en del av ett system. Den som styr
systemet har även makt över individen som är i systemet (Börjesson & Rehn, 2008).
Den andra syftar på hur vi kan ta olika maktpositioner i sociala situationer, något som
händer mellan människor (Börjesson & Rehn, 2008, O’Farrel, 2005). Den här
tolkningen på makt är ofta det vanligaste sättet att definiera makt. Då syns ofta makt
som något orättvist som den ena personen har och den andra inte har (Börjesson &
Rehn, 2008). Inom den här andra tolkningen av Börjesson & Rehn (2008) kan man
även säga att Dahls (1957) definition passar in i. Det finns en skillnad mellan
maktförhållanden och maktens subjekt (Börjesson & Rehn, 2008). Men maktrollerna
varierar, till exempel en polis har makt över en individ bara då polisen är på jobb
(Fleming & Spicer, 2007). Men när polisen är ledig existerar inte denna maktrelation.
Maktförhållanden finns även om det inte syns konkret eller hela tiden.
Maktförhållanden uppkommer inte heller bara mellan individer, utan även mellan
grupper, som till exempel män och kvinnor eller arbetsgivare och arbetstagare
(Börjesson & Rehn, 2008). Den sistnämnda uppdelningen enligt Börjesson & Rehn
(2008) syftar på de olika sätt vi kan se och känna makt. Författarna diskuterar hur
makt upplevs – både av dem som utövar det och de som blir offer för utövningen.
Eftersom makt är starkt ihopkopplat med våld, kontroll, bestraffning och tvång
upplevs personer som säger att de tycker om makt, som omoraliskt. Men makt kan
tolkas och upplevas på olika sätt, därför är det även svårt att definiera det (Börjesson
& Rehn, 2008). Det första exemplet, om att människan blir en del av ett system är en
5

sort av makt. Systemet kan exempelvis vara taxikön, där taxibolaget har makt över
individen då hen vill beställa en taxi. Men detta upplevs inte alltid som en form av
makt. Människor kan även säga att de är fria och behöver inte följa de regler som
någon satt upp. Men sist och slutligen är världen uppbyggd av olika organisationer
och system som kontrollerar oss, utan att vi ens tänker på det (Fleming & Spicer, 2007,
Börjesson & Rehn, 2008).
O’Farrel (2005) presenterar i sin artikel Michel Foucaults tankar om makt. Foucault
anser inte att makt är en “sak” eller en “kapacitet” som kan ägas. Foucault anser att
staten, individer eller någon social klass kan inte äga makt. Istället argumenterar han
att makt är en relation mellan individer eller grupper, som bara uppkommer då det
utövas (O’Farrel, 2005). Foucault anser att makt kan bara utövas över fria subjekt.
Han definierar begreppet ‘fri’ som att man kan agera och reagera på olika sätt.
Foucault anser att makt inte är något som är enbart knippat med staten och att staten
inte har makt över oss. “Staten” byggs upp av flera nätverk och maktrelationer
sinsemellan och på flera olika plan. Staten är mera bara en övergripande form av alla
dessa olika maktrelationer, men staten är inte en total maktinnehavare (O’Farrel,
2005). Foucault anser att makt är produktivt. Makt är inte enbart att säga “nej”, utan
det är en slags kunskap och det är inbyggt i våra kulturer, som till exempel hur man
lär ett barn att hålla i en penna i lågstadiet. Han argumenterar att makt inte ska anses
som samma sak med förtryck, för de är olika saker (O’Farrel, 2005). Han säger att en
del människor gillar att utöva makt och andra gillar att motsätta sig andra. Foucault
anser att makt och kunskap är starkt knippat ihop (O’Farrel, 2005, Börjesson & Rehn,
2008).
Var tar kontrollen och makten slut? Det är inte heller alltid frågan om organisationer
som kontrollerar människan. Foucault anser att det även finns en biomakt, som
kontrollerar kroppar och på så vis hela befolkningar (Börjesson & Rehn, 2008). Det
går att kontrollera människors liv, hur de ska bete sig, vad ska de äta, kan de avrättas
som straff och bestämma vem som får vård (Börjesson & Rehn, 2008). Till exempel
kontroll och regler om välmående, familj, hygien och hälsa är inte något människan
egentligen har kontroll över. Staten reglerar hur mycket gymnastik barnen ska ha i
skolan, vem som får gifta sig med varandra och får man lov till abort. Det syns också
genom vaccinationsrekommendationer, skatter och nyheter, som kontrollerar
6

människans vardagliga liv, utan att man lägger märke till det. Det här är
kontrollmekanismer som strävar till att hålla nationen frisk (Börjesson & Rehn, 2008,
s. 50).
Makt är ett socialt fenomen, som varierar och byter form och innehavare beroende på
situationen. Makt är inget man kan äga, utan det är situationsbundet och uppkommer
då människor samlas. Maktförhållanden uppkommer inte enbart mellan enstaka
individer och grupper, utan de uppkommer också mellan organisationer och individer.
Till näst diskuteras hurdan makt organisationer kan ha i förhållande till individer och
grupper.

2.2 Makt i organisationer
Organisationers makt över individen har intresserat flera forskare att fördjupa sig i
ämnet (se till exempel Börjesson & Rehn, 2008, Du Gay, 2008, Fleming & Spicer,
2007, DiMaggio & Powell, 1983, Burrell, 1988). Organisationerna styr över
människors liv, till exempel genom att säga hur människorna ska arbeta, vad de ska
säga och när de ska vara på plats (Fleming & Spicer, 2007). Organisationerna
definierar gränser i människolivet som är svåra att korsa. Till exempel kontorstider1
skapar gränser som människor lätt blir låsta i, det finns en allmän acceptans att
speciellt människor med expertyrken jobbar under dessa tider. Organisationer skapar
både skrivna samt oskrivna regler och normer som personerna i organisationerna bör
följa (Fleming & Spicer, 2007). Exempelvis kan en viss sorts klädsel förväntas av
anställda i ett företag, eller det kan till och med vara ett krav. Anställda på en
snabbmatsrestaurang är tvungna att klä sig i likadana kläder på grund av olika skäl
(t.ex. hygienskäl, att de anställda ska kännas igen och det skapar likheter) och det är
ett exempel på makt som snabbmatsrestaurangen utövar till sina anställda. Trots detta,
accepterar största delen av människorna organisationers maktutövning utan att
ifrågasätta detta (Fleming & Spicer, 2007, Börjesson & Rehn, 2008). När
organisationernas kontroll är accepterat anser människorna det som naturligt
(Börjesson & Rehn, 2008). Redan under det senare 70-talet har Foucault (1977 i

1

Arbetstid från klockan nio till sjutton på vardagar.
7

Burrell, 1988) skrivit om kropparnas konceptualisering, vilket objektifierar kroppen
till att vara som en “maskin” (Burrell, 1988). Detta innebär att varje sak en person gör
analyseras och styrs, som till exempel hur de talar eller vilka gester de gör. Enligt
Foucault är individens sexualitet det primära målet för kontroll (Burrell, 1988).
Foucault skriver också att alla organisationer, som till exempel sjukhus och skolor, är
som fängelser (Burrell, 1988). Det är inte heller frågan om personer som utövar direkt
makt

i

organisationer,

utan

även

känslan

om

makt.

Ett

exempel

är

övervakningskamerorna som fungerar som kontrollmekanismer (Sturken &
Cartwright, 2017). När människan tror att hon blir övervakad beter hon sig även mer
ordentligt. Därför fungerar till exempel övervakningskameror i köpcenter, eller som
så kallade fartkameror. De behöver inte nödvändigtvis hela tiden banda in eller
övervakas, eftersom redan känslan av övervakning fungerar som en kontrollmekanism
(Sturken & Catwright, 2017). I och med dessa regler och den kontroll organisationer
har över individen, har även termer som iron cage2, celler, vakter med mera använts
som termer för organisationer (Fleming & Spicer, 2007).
Termen iron cage har uttalats av Max Weber 1952 (i DiMaggio & Powell, 1983).
Webers studier kring organisationers kontroll och byråkrati används fortfarande inom
organisationsteorier. Enligt Weber är byråkratin ett resultat av tre olika skäl: tävling
mellan kapitalistiska företag på marknaden, tävling mellan staterna och ledarna och
deras behov av ökad makt för att kunna kontrollera deras anställda och medborgare,
samt de borgerligas krav för jämlik skydd av lagen (DiMaggio & Powell, 1983).
Weber argumenterar att de personer som jobbar inom byråkratiska organisationer får
sin makt av organisationen (Fleming och Spicer, 2007). Weber ansåg att de
byråkratiska organisationerna hade tydliga regler som bör följas och med hjälp av dem
kan de anställda i dessa byråkratiska organisationer utöva sin makt över andra. Dock
är denna makt starkt kopplad ihop med yrket, så dessa personer kan inte utöva sin
makt utanför sin arbetsplats. Som det tidigare nämnda exemplet om att poliser får bara
utöva sin makt då de är på jobb, men inte när de är lediga (Fleming och Spicer, 2007).
Eftersom den byråkratiska makten är starkt ihopkopplat med organisationen och yrket
anser Weber att den makt som den byråkratiska arbetaren har bör icke vara tillgänglig

2

Iron cage (järnburen) syftar på hur människans handlingar i organisationer begränsas av
sociala regler och kontroll, som om man vore i fängelse (DiMaggio & Powell, 1983)
8

till utomståendes inflytande (Hodgson, 2004). Detta innebär att personer inom
byråkratiska organisationer får enbart utöva den makt de är tilldelade och ska följa
noga de regler de har. De får inte låta känslorna påverka beslutsfattandet, utan alla bör
ha jämlika möjligheter. Då är utkomsten så jämlik som möjligt när ingen utomstående
makt kan påverka beslutsfattandet (Hodgson, 2004). DiMaggio & Powell (1983)
skriver att byråkrati är fortfarande den normalaste formen för organisationer. Givetvis
är denna artikel drygt 35 år gammal men jag vågar fortfarande påstå att detta stämmer.
Diskussionerna om den post-byråkratiska organisationen3 har diskuterats redan före
2000-talet (se till exempel Peters and Waterman 1982, Du Gay, 1994, i Hodgson
2004). Diskussioner om den virtuella organisationen, den gränslösa organisationen,
och nätverkslika organisationen har använts som termer för den post-byråkratiska
organisationen (Hodgson, 2004). Olika projektbaserade jobb har ofta setts som
motsatsen till torra, gammalmodiga och byråkratiska jobb. Det projektbaserade
ledarskapssättet argumenteras ge möjlighet till flexibilitet, varierande arbetsroller och
konstant förändring (Hodgson, 2004). Men egentligen är projektjobb väldigt strikt
avgränsade; det finns en viss tidsram, en budget och rätt noggranna regler hur arbetet
ska utföras. Trots detta ses projektbaserade jobb mer flexibla och varierande än de
stereotypiska byråkratiska arbetsuppgifterna i byråkratiska organisationer (Hodgson,
2004). Av detta kunde man dra slutsatser att regler som sätts åt organisationer skapar
rutiner och sätt att arbeta, som ofta ses som byråkratiska. Det som i dagens läge ses
som icke-byråkratiskt är det viga arbetssättet4 (se till exempel Ghezzi & Cavallo,
2020).
Feldman (2019) är av annan åsikt än vad Hodgson (2004) och Du Gay (2008) skrev
om Webers tankar. Hon anser att organisationer kan förändras. Särskilt så länge som
levande personer är delar av organisationer är det möjligt att ändra dem, eftersom alla
är individer och hämtar sina egna tankar, åsikter och ageranden med till organisationen
(Feldman, 2019). Feldman fortsätter med att skriva att rutiner kan förändras. Det beror
på att en rutin är mer som en tillfällig struktur, som en ram för arbetet. Hon lyfter fram
ett exempel om hur rutiner kan förändras, nämligen i rekryteringsprocesser.

3
4

En icke-pappersdriven, oflexibel organisation som saknar byråkrati (Hodgson, 2004).
På engelska agile.
9

Rekryteringsprocessen har några specifika delmoment som ofta finns med (t.ex.
intervjuer), men annars kan processen variera (Feldman, 2019). Feldman skriver om
tre olika typers rutiner: 1) Dynamiska rutiner: ändrar i takt med personen som utför
rutinen; funkar inte rutinen, eller blir resultatet sådant som man inte förväntat sig, kan
man ändra på rutinen. 2) Prestationsrutiner: rutiner som ändras/påverkas av resultatet
av varje ”runda”. 3) Rutiner som grammatik: som språket också tillåter oss att skapa
olika meningar, kan också rutiner skapa olika sätt att jobba. (Feldman, 2019) Hon
skriver också om organisationers inlärning; organisationer kan lära sig med hjälp av
rutiner (som ändras och omstruktureras). I och med att rutiner förändras och ombyggs,
så lär sig organisationen av det som gjorts och på så vis expanderas organisationens
kunskap (Feldman, 2019). På så vis är även organisationers makt bundet till att dessa
individer med kunskap och inflytande befinner sig i organisationen. För utan
individerna, skulle inte organisationen finnas och kunna utöva sin makt i samhället
Det här stycket har diskuterat organisationers kontroll över individens liv. Kontrollen
är delad i olika system, normer och regler som samhället byggs upp av, och därför är
kontrollen svår att ifrågasätta. Weber anser att det är viktigt att personer med makt i
byråkratiska organisationer inte är emottagande av utomstående inflytande i
beslutsfattandet (Hodgson, 2004). Människor som har makt i en viss arbetsposition i
en organisation, har den rätt att utöva makt enbart då personen är på jobb. I andra
sociala situationer försvinner rätten till att utöva den här makten. Dock byggs
organisationerna upp av de individer som bildar organisationen. Därför hämtar även
varje individ egna tankar, åsikter och ageranden in till organisationen, vilket skapar
nya rutiner vilka utvecklar organisationen. Till näst diskuteras dock rätt annorlunda
organisationer, nämligen totala institutioner och fängelser och hurdan makt de har
över individerna.

2.3 Fängelser
Till följande diskuteras fängelser som organisationer och deras uppgift i samhället.
Fängelser som institutioner finns för att bestraffa de som brutit mot lagen. Förutom
detta har fängelserna som uppgift att skydda samhället från fångarna och de brott de

10

gjort, men även att leda fångarna mot ett bättre liv bort från det olagliga. Till exempel
fungerar fängelser även som rehabiliteringscenter för fångarna (O’Donnell, 1997).
Fängelsers uppgift som organisationer varierar beroende på nationerna. O’Donnell
(1997) lyfter fram sex stycken mål som engelska fängelser har:
1) Hålla fångarna arresterade
2) Upprätthålla disciplin, kontroll och ordning samt upprätthålla en trygg
omgivning
3) Erbjuda anständiga utrymmen för fångarna
4) Erbjuda fångarna positiva upplevelser och få dem att ändra sitt beteende för att
leva och bete sig betydelsefullt
5) Hjälpa fångarna att återgå till livet utanför fängelset
6) Leverera fängelseservice genom de resurser som finns till användning och göra
det så konstandseffektivt som möjligt
Givetvis är artikeln över tjugo år gammal och den handlar om engelska fängelser.
Trots detta går flera av dessa punkter att anpassa överallt i världen fortfarande i
dagsläget. Ett av fängelsernas syfte är att kontrollera fångarna och det framkommer
på olika sätt i fängelserna. Redan den fysiska organisationen är byggd för att visa
kontrollen över fångarna; det finns stängsel, isoleringsceller och vakttorn på gården.
Vakttornens uppgift är bland annat att få fångarna och känna sig övervakade (Sturken
& Cartwright, 2017). Sykes (1958) skriver att fångarna ofta saknar saker när de är
inhäktade. Dessa saker var t.ex. saknad om heterosexuella relationer, saknad av frihet
och saknad av saker och tjänster. När fångarna blivit antagna in i fängelset, är
saknaden av frihet, oron av säkerheten och ångesten av separationen vara väldigt
starka (Harvey, 2007).
Fängelser är rätt lika som under det senaste århundradet, men de har även ändrats
under det första decenniet av 2000-talet. Vissa saker i amerikanska fängelser är exakt

11

som de var 10 år sedan (då artikeln skrev, alltså 2000 till 2010) och vissa är helt olika,
skriver Tewksbury i sin artikel 2010. I hans artikel lyfter han fram fem saker som
ändrats under det första decenniet på 2000-talet i amerikanska fängelser. Dessa fem
saker är:
1) Under det första decenniet av 2000-talet har antalet fångar växt radikalt. Detta
är dock inget nytt i och för sig, men en ökad mängd av fångar leder till diverse
utmaningar, som till exempel ökad stress på de anställda i fängelser. Det är inte
enbart fångarnas antal som vuxit utan även de inspärrade personers mängd.
Kvinnornas andel växte procentuellt mer än männens, med nästan 10% skillnad
i tillväxten. (Tewksbury, 2010)
2) Den andra stora förändringen gäller ökandet av säkerheten i fängelser.
Tewksbury (2010) lyfter fram i sin studie, att både innanför och utanför
fängelser har tjänstemän uppvisat oro om säkerheten i fängelser. Oron gäller till
exempel hur man kan åtskilja de farliga fångarna från andra i fängelset. Dessa
farliga fångar kan vara exempelvis aggressiva mot andra i fängelset, som andra
fångar och fångvaktare. Flera fängelser har byggt olika sorters avdelningar och
celler för den här typen av farliga fångar. De kan till exempel sakna rättigheten
att tillbringa tid utanför sin egen cell, på grund av deras våldsamhet. Dock
varierar dessa “supermaxceller” beroende på fängelset i fråga och hurdan
fängelsernas verksamhet är. Dessa supermax-cellers uppgift är att utöva kontroll
över de farliga fångarna. I dessa celler kan även mentalt sjuka placeras, ifall det
anses som ett bra alternativ i situationen.
Men enligt Tewksbury finns det även forskning som ifrågasätter hur bra detta
koncept egentligen fungerar? Eftersom dessa isoleringsceller innebär ofta att
fångarna har knappt någon kontakt med andra människor, kan det vara psykiskt
tungt. Tidigare forskning (Cloyeset al, 2006, Haney, 2002, Kupers, 1996,
Pizarro & Stenius, 2004 och Tewksbury, 2010) bevisar att isoleringen kan leda
till att fångarna blir aggressiva och känner hat och förblir mer ångestfyllda av
isoleringen. Dock finns det även forskning (Ward & Werlich, 2003) som tyder
på att fångar även lär sig av detta och att det är bara några procent som
återkommer till isoleringsceller efter den första gången. King (2005, i
Tewksbury 2010) skriver att fångarna i isoleringsceller självreflekterar och kan
12

även lugna ner sig och sitt beteende och använda tiden i isoleringscellen till att
öva självkontroll.
3) Teknologi kan på två primära sätt effektivisera fängelseinstitutioners
verksamhet. Tewksbury (2010) skriver att teknologi kan öka säkerheten i
fängelser och att underlätta de vardagliga uppgifterna. Dock utnyttjas inte dessa
teknologier så ofta, utan mer sällan på grund av bland annat deras höga
kostnader. De vanligaste teknologierna som används i fängelser är till exempel
fingeravtrycksläsare, ögon- och ansiktsigenkänningssystem. Med dessa kan
man identifiera fångarna. Dessa teknologier hjälper även med kontrollen av
fångarna och hur man kan kontrollera deras rörelser inom fängelsefaciliteterna.
(Tewksbury, 2010)
Videosamtal med fångarnas besökare är även ett exempel på hur teknologi kan
användas i fängelser. Dessa videosamtal förenklar vardagen för de närliggande,
då de inte behöver resa långa vägar för att besöka fångarna i fängelset.
Videosamtal kan även utnyttjas i hälsovården, då fångarna kan få hjälp även
utanför fängelsevården. Detta är kostnadseffektivt.
4) Den fjärde stora förändringen är förebyggandet av våldtäkter i fängelser
(Tewksbury, 2010).
5) Den sista är de ökade kostnaderna för fängelser. När fängelser växer, växer även
kostnaderna för upprätthållande av fängelserna. Det krävs utrymmen, mat, vård
och aktiviteter som alla kostar. Även de fyra tidigare nämnda orsakerna leder
till att kostnaderna ökar i fängelserna. Till exempel att ta in ny teknologi kostar,
i och med installerings och adaptionskostnaderna. (Tewksbury, 2010)
2.3.1 Kort om totala institutioner
Till följande presenteras totala institutioner utgående från Goffman (1958).
Fängelser är ett exempel på totala institutioner. Totala institutioner är institutioner
som avgränsar det sociala umgänget utanför institutionen (Goffman, 1958). Dessa
avgränsningar syns till exempel genom den fysiska organisationen, det finns höga
murar, taggtråd och låsta dörrar. Eller så befinner sig institutionen långt ifrån

13

befolkningen, på obebodda områden. Goffman (1958) skriver att dessa totala
institutioner kan delas in i fem olika typer:
1) Institutioner för personer som är ofarliga och hjälplösa, till exempel vårdhem
för blinda personer.
2) Institutioner för personer som är hjälplösa och skadliga för andra personer, till
exempel mentala sjukhus.

3) Institutioner vars syfte är att skydda samhället från personer som med avsikt
skapar fara, till exempel fängelser.

4) Institutioner som har till exempel tekniska orsaker att vara isolerade, som till
exempel arméns kaserner eller internatskolor.

5) Religiösa institutioner, som till exempel kloster.

Goffman (1958) poängterar att detta är ingen absolut indelning på totala institutioner,
men ett sätt att förklara dem. Alla dessa totala institutioner har dock tre huvuddrag
som är lika. I alla dessa institutioner genomförs de dagliga uppgifterna och rutinerna
på samma ställe och de bevakas av samma myndighet (Goffman, 1958). Dessa
uppgifter genomförs tillsammans med flera andra människor, som alla behandlas på
samma sätt (Goffman, 1958). Dessa aktiviteter är noggrant planerade och de följer

14

tidtabeller (Goffman, 1958). Eftersom totala institutioner är så pass noggrant
övervakade och aktiviteterna noggrant planerade, behövs det inte en så stor mängd
med personal och övervakning i dessa organisationer (Goffman, 1958).
Totala institutioner har två grupper, den ena gruppen består av individer som befinner
sig inom institutionen och har en begränsad kontakt till livet utanför institutionen,
dessa kallas på engelska inmate, som kan syfta både på en intagen person samt på
fångar (Goffman, 1958). Den andra gruppen är personalen, som ofta är på plats i
institutionen åtta timmar om dagen. De har kontakt till personer utanför institutionen.
Det uppkommer ofta fördomar mellan grupperna, som återspeglas i deras beteende
(Goffman, 1958). Personalen kan känna sig överlägsna och mer värda än de intagna.
De intagna kan känna sig som mindre värda och underlägsna. Dessa känslor leder ofta
till stereotypa antaganden om den andra gruppen, till exempel kan personalen känna
att de intagna är hemlighetsfulla och opålitliga och de intagna kan känna att personalen
är elaka (Goffman, 1958).
Sammanfattningsvis presenterade det här kapitlet hur fängelser har utvecklats under
de senare åren. Teknologin spelar en stor roll i fängelser, de effektiviserar
arbetsuppgifter, försäkrar säkerheten och hjälper fångarna med den sociala kontakten.
Fängelsers syfte är att som organisation kontrollera fångarna, samt att förbereda dem
för livet utanför fängelset. Totala institutioner presenterades utgående från Goffmans
(1958) definition. Totala institutioner är organisationer som avgränsar institutionerna
från samhället. De intagna har ofta inte fri kontakt till samhället utanför institutionen.
De intagna har gemensamma uppgifter och de övervakas av samma myndighet. Efter
att ha diskuterat makt i organisationer och mer specifik i fängelser och kort om totala
institutioner, övergår det nästa stycket till att diskutera vad som händer på den
individuella nivån i maktutövandet, och hur det syns genom språket.

2.4 Mikromakt genom kroppsspråk
Till näst diskuteras vad som sker i organisationer på en mikropolitisk nivå. Det här
innebär att man studerar hur man gör makt genom olika makttekniker (Börjesson &
Rehn, 2008 s. 12 och 25). Att göra makt, tyder på hur man uttrycker den makt man

15

har i ett socialt förhållande. Mikromakt tyder på att alla relationer har något slag av
makt (Börjesson & Rehn, 2008 s. 25). Mikromakt är väldigt brett och kan finnas
mellan två människor eller mellan större grupper. Det har studerats mycket om hur
personerna hanterar att bli utsatta för maktutövning och hur det känns att vara maktlös
(Börjesson & Rehn, 2008, s. 27). Då kan människan även börja motsätta makten och
förstå de mikropolitiska strukturer som utövas mot en. Mikropolitiska maktstrukturer
kan vara väldigt enkla och kräver inte att stora maktapparater ska engageras, det kan
vara frågan om små gester och en så kallad naken makt (Börjesson & Rehn, 2008, s.
31). Den här nakna makten kan också beskrivas som härskartekniker (Börjesson &
Rehn, 2008, ). I kapitel 2.5 kommer härskartekniker att diskuteras noggrannare.
Makt är starkt knippat med dominans och status, men de ska inte ses som synonymer
(Burgoon & Dunbar, 2006). Det här beror på att en hög status ger ofta en bild om att
ha makt och skapar dominans, beroende på en legitim makt. En persons sociala status
förknippas ofta med sådant som är högt värderat av samhället, det kan vara till
exempel utseende eller pengar (Burgoon & Dunbar, 2006). Utgående från olika
forskningsområden kan dominans tolkas på olika sätt. Dominans från ett psykologiskt
perspektiv kan ses ofta som karaktärs- och personlighetsdrag (Burgoon & Dunbar,
2006). Dessa drag är till exempel sociala skickligheter som innehåller initiativtagande,
uttryckningsförmåga samt att vara avslappnad. Därmed anser biologer att dominans
betecknar ett mönster av obalans i interaktioner inom en tvådelad relation (Burgoon
& Dunbar, 2006). Sociologerna därmed studerar detta utgående från personens sociala
status. Till sociala relationer tillhör kommunikation. En viktig del av sociala relationer
är även den icke-verbala kommunikationen (Burgoon & Dunbar, 2006, Scwartz et al,
1987, Henley, 1977).
Henley (1977) skriver om en icke-verbalt beteende är det första sättet som människor
(oftast män) i maktpositioner utövar social kontroll. Henley (1977) skriver att det finns
likadana mönster i beteendet mellan män och kvinnor, som det finns i relationer
mellan över- och underordnade. Enligt Burgoon & Dunbar (2006) kan man uppdela
icke-verbala sätt att uttrycka makt och dominans i tre grupper: fysisk styrka,
resurskontroll och interaktionskontroll. Dessa huvudgrupper kan fortsättningsvis
delas in i mindre grupper som diskuterar på en mer detaljerad nivå huvudgruppernas
innehåll. Dock är denna gruppering mer klumpig och slår ihop flera attribut. Därför
16

har jag valt att i det följande kapitlet diskutera olika mikropolitiska strukturer utgående
från sex olika grupper: fysiskt beteende / uppträdande, tid, plats och utrymme, gester,
miner och blickar, beröring, tal / diskussion och genus.

2.4.1 Fysiskt beteende och uppträdande
De fysiska attributen kan vara kopplade till utseendet, som till exempel styrka och
storlek. Det här innebär att personer som är mer muskulösa, väger mera och är längre
ses ofta som mer maktfulla (Burgoon & Dunbar, 2006). Storlek kan påverkas också
genom klädval och hårstil. Men även små detaljer som yviga och tjocka ögonbryn,
mörka drag, bred fyrkantig haka och mindre ögon skapar en känsla av mognad
(Burgoon & Dunbar, 2006, Perrett et al., 1999). Därmed rundare ansiktsuttryck, runda
stora ögon skapar babyface effekten. Mer mognare utseenden tas mer seriöst än de
som ser yngre ut (Burgoon & Dunbar, 2006, Zebrowitz & Montepare, 2005).
Personer med mer makt tar också ofta mer utrymme i sociala situationer. Det här kan
ses genom att dessa personer sitter bredare och mer öppet än personer med mindre
makt (Burgoon & Dunbar, 2006). Hotfulla personer, eller personer som hotar, ses ofta
som mer maktfulla än andra. Genom att använda sig av hotfulla blickar eller
aggressiva gester kan man skapa en mer maktfull känsla (Burgoon & Dunbar, 2006).
Men det är inte enbart hotfullt beteende som kan leda till att vissa personer ses mer
maktfulla än andra. Detta kan ske via positivt beteende, som till exempel energiskt
beteende. Till energiskt beteende hör varierande ansiktsuttryck, nickande och
skakandet på huvudet, bra hållning, snabba rörelser och genom att agera skarpt
(Burgoon & Dunbar, 2006).
Burgoon & Dunbar (2006) skriver att personer som har ett privilegium har också makt.
De privilegierade människorna tänker att de har “rätten” att bete sig på ett visst sätt
ofta använder sig av det. De kan bryta mot normer, vilket kan ge dem även mer
makt. Andra prestationer är också sätt att utöva makt. Till exempel i grupparbeten
kan personer med kontroll få bestämma deras uppgift i gruppen och skapa en
självuppfyllande profetia som ger dem mer makt i gruppen. Personer med makt kan
också bestämma var människor får stå eller sitta.

17

2.4.2 Tid, plats och utrymme
Med termen storlek, syftar man inte enbart på en persons fysiska storlek, utan man
kan också syfta på mängden följare på en blogg eller hur stor armé ett land har
(Burgoon & Dunbar, 2006). Ju mer följare en blogg har, desto större inflytande (eller
makt) har bloggaren över bloggens följare. Samma sak gäller för en nations armé. Ju
större armé, med flera soldater och skadliga vapen, desto mer makt har landet i
världspolitiken.
Utrymme skapar även social makt. Det syns till exempel genom att personer med makt
har tillgång till mer utrymme och har oftast tillgång till mer privata områden (Burgoon
& Dunbar, 2006). Det här betyder att dessa personer med makt kan bo i ett hus med
en stor, egen gård, som är skyddad med staket. Som exempel kan man tänka sig
kändisar i Hollywood, eller vissa diplomater som bor i ambassaden.
Företrädesrätt betyder att mer dominanta människor får “gå först” (Burgoon &
Dunbar, 2006). Detta innebär till exempel att gå först i en kö, komma in i ett rum först,
gå framför andra med lägre rang eller få den första turen att göra något. Företrädesrätt
är liknande till interaktionsmakt, vilket i sin tur betyder att personer med makt kan
kontrollera träffar och sammankomster (interaktioner) med andra människor. De kan
göra detta genom att ändra på mötestider, påverka åt vilket håll en diskussion går och
bestämma var möten hålls, eftersom det är studerat att möten på hemmaplan ofta
skapar en fördel (Burgoon & Dunbar, 2006). Platsen spelar en stor roll på annat sätt
än enbart hos vem, eller var möten hålls. Begreppet centralitet syftar på att personer
med makt ofta befinner sig i centrum av gruppen. Det kan innebära att de sitter i mitten
av bordet, eller står och talar i mitten av en människoskara (Burgoon & Dunbar, 2006).
Förhöjning syftar på liknande saker som centraliteten (Burgoon & Dunbar, 2006). Det
här innebär att personen med makt ofta är högre upp än andra, det kan ses via
talarpodium, fångvaktarnas vaktrum och kvinnor som använder sig av klackskor. När
man ser ner på någon, utövar man makt över den man ser ner på (Burgoon & Dunbar,
2006). Det här är även situationsbundet, eftersom personer med makt kan också sitta
och de resterande personerna är tvungna att stå (Scwartz et al., 1982). Då kan personen

18

med makt tillåta de andra att sitta genom att ”var god och sätt er”. Dessa
mikropolitiska strukturer är situationsbundna.
Övriga fysiska attribut som tyder på makt är att äga saker som samhället värderar som
statussymboler. Dessa kan vara till exempel lyxprodukter (som till exempel det
tidigare nämnda stora huset).
2.4.3 Gester, miner och blickar
Dominanta individer kan till exempel ta initiativet att skaka hand eller påbörja en ny
diskussion (Burgoon & Dunbar, 2006). Makt syns även i diskussioner, där den
dominerande personen kan vara mer avslappnad, nicka och le mer än den svagare
parten (Burgoon, 1991).
Ögonen fungerar som ett sätt att fånga information, men även som ett sätt att
kontrollera informationen (Palinko et al., 2016). Med hjälp av blickar kan man tolka
och analysera andras känslor och förstå den sociala situationen bättre. Blickar och
ansiktsuttryck innehåller en hel del information (Holbrook et al., 2013). Tomma
blickar och uttråkade miner syftar ofta på maktutövande. Till exempel hotfulla och
starka blickar kan ofta ses som dominans mot en annan person (Henley, 1977). Även
det att en person med avsikt inte ser en annan i ögonen kan förknippas med dominans
(Burgoon & Dunbar, 2006). Om en person väljer att se uttråkad ut, eller att inte
uttrycka sitt intresse för motparten tyder detta på dominans. Ifall man vill dra en gräns
mellan blickar, kan man säga att ökad ögonkontakt ofta tyder på intresse, lycka och
makt, medan minskad ögonkontakt tyder på nedstämdhet, rädsla och ångest (Persson,
2003).
Överlag fungerar ansiktsuttryck och olika blickar som utlåtanden för känslor (Henley,
1977). Om en person uttrycker sig verbalt kan vi som iakttagare ändå dra slutsatsen
vad som är meddelandets innebörd egentligen är, genom att tolka ansiktsdragen och
kroppsspråket (Persson, 2003).
Icke-ömsesidighet ses ofta som ett sätt att inte svara på andra människors gester. Det
här kan innebära att en maktfull person inte besvarar en annan persons leende. Men

19

ibland är det även frågan om att göra en gest mer sarkastisk, till exempel genom att
överdriva gesten. Slow clap som är en sorts långsam applåd, som har så långa pauser
mellan varje handklapp att det blir pinsamt. Applådens syfte är att uttrycka makt och
kommunicera förakt (Alvesson & Rehn, 2008). Med andra ord är den här typens
applåd inte en positiv applåd, utan en förnedrande en.

2.4.4 Beröring
Beröring kan tolkas på olika sätt, beroende på om det bara är frågan om att skaka hand
eller smeker man den andra parten i ansiktet. En del av beröringen kan tolkas som mer
positivt, till exempel att skaka hand med någon är ofta förväntat och en positiv gest
(Burgoon, 1991). Däremot kan en hand runt axlarna på en annan person ses som en
negativ gest och kännas mer hotfullt (Burgoon, 1991).

2.4.5 Tal och diskussion
Storlek kan även skapas genom sättet att visa gester, tala högt och med en mörk ton,
samt artikulera väl. Desto mörkare röst en person har desto mer makt anses personen
ha (Burgoon & Dunbar, 2006, Hall et al., 2006, Persson, 2003). Resultaten på Hall
med flers (2006) studie, förknippar andras avbrytande och användandet av en högre
ton, samt närmare fysisk närhet och mer öppet kroppsspråk som ett tecken på makt.
Sättet hur människor uttrycker sig skapar även fysisk styrka, till exempel vilka ordval
man gör och hur man allmänt uttrycker sig (Börjesson & Rehn, 2008). I film och tvserier går det att analysera och dra tolkningar på basis om vad karaktärerna säger
(Persson, 2003). Dock påverkas ord och tal av kroppsspråket och gesterna samt
minerna som människorna gör. Kroppsspråket spelar en stor roll i hur man tolkar
människors ord (Persson, 2003).

2.4.6 Genus

20

Det finns skillnader i kroppsspråket mellan män och kvinnor. Bland annat ler och
nickar kvinnor mer än vad män gör (Burgoon & Dunbar, 2006). Kvinnor är skickligare
än män på att visa foglighet och öppenhet via kroppsspråk för andra (Burgoon &
Dunbar, 2006). Kroppsspråket påverkar hur diskussionerna upplevs av den andra
parten. Genom att se den andra in i ögonen, luta sig mot denna samt le och röra
personen, skapar man en känsla av tillit, attraktion och dominans (Burgoon, 1991).
Dock varierar betydelsen av gesterna beroende på könet. Till exempel när kvinnor rör
en annan person, tolkas detta som mer sexuellt än när män utför samma gest (Henley,
1977). Det samma gäller för olika avslappnade gester, när män är avslappnade
tenderar det att syfta på dominans, men effekten försvinner om kvinnor är avslappnade
(Burgoon, 1991). Olika gester och kroppsspråkets betydelse varierar dessutom
beroende på relationen mellan personerna. Ifall det är frågan om kollegor, främlingar
eller familjemedlemmar är gesternas betydelse väldigt olik (Burgoon, 1991).
Män tenderar att vara mer kontrollerande, bestämda och uppgiftsorienterade än
kvinnor. Däremot är kvinnor mer relationsorienterade och känslosamma (Langford et
al., 1998). De egenskaper som är mer typiska för män anses vara uppskattade
egenskaper hos ledare. Situationen är tråkig för kvinnliga ledare, eftersom de
kvinnliga ledarna ofta beter sig på ett annat sätt än det som är typiskt för sitt genus,
och det anses ofta som en negativ sak (Langford et al., 1998). Enligt Langfords med
flers (1998) studie är ledarskapsrollen personbunden och inte situationsbunden.
Människor har ofta svårt att ignorera vissa stereotypier. Genus är en gruppering som
ofta är svår att förbise, eftersom vi så lätt tänker utgående från dessa grupper (Nelson
et al., 1996). Det händer också att kvinnor i höga positioner åklagas för att ha bytt ut
sex emot den position de innehar, eftersom stereotypiskt sett, kan inte kvinnor vara i
höga positioner. Det gäller även de fysiska attributen, till exempel finns det
stereotypier gällande längden och könet (Nelson et al., 1996).
I det här stycket har mikromakt genom kroppsspråk diskuterats. Kroppsspråket är en
viktig faktor i diskussioner och i sätt att uttrycka vad man tänker tillsammans med det
talade språket. Kroppsspråket kan indelas i olika delar, som miner och ansiktsuttryck,
ordval, beröring, uppträdande, storlek och utrymme. Maktutövandet genom
kroppsspråket varierar beroende på könet och de olika mikropolitiska strukturerna kan

21

tolkas på olika sätt då det handlar om män och kvinnor. Till näst diskuteras
härskatekniker som kontrollteknik i maktutövandet.

2.5 Härskartekniker
Härskartekniker är ett utryck för mikromakt och härskarteknikernas syfte är att utöva
makt över andra människor (Kask, 2019). Denna mikromakt har som avsikt att skaffa
dominans över andra människor och vem som helst kan bli utsatt för härskartekniker,
oberoende kön, social status eller ålder (Kask, 2019). Härskarteknikerna har dock inte
alltid sets som något som alla kan bli utsatta för. Berit Ås presenterade
härskarteknikerna på 1970-talet som maktstrategier som män utövade mot kvinnor
(Kask, 2019). På 1970-talet presenterade Ås fem stycken härskartekniker:
undanhållande av information, påförande av skuld och skam, osynliggörande,
dubbelstraffning och förlöjligande.
Till näst presenteras de fem härskarteknikerna från Bohlin & Bergs bok ”Fem
härskartekniker” (2017) som de skrivit tillsammans med nära kontakt till Ås.
1) Osynliggörande. Ett exempel på osynliggörande är när person A berättar något
men blir inte hörd. Men när person B, som har högre trovärdighet eller status än
person A, berättar det samma tas informationen emot och accepteras.
2) Förlöjligande. Person A säger till om att ingen städat upp efter sig i det
gemensamma kafferummet. Då skämtar person B och person C om att person A
sovit dåligt och är därför på dåligt humör. Person A:s reaktion förminskas och
härskartekniken göms bakom ett skämt.
3) Undanhållande av information. Några arbetskompisar jobbar sent på kontoret
och bestämmer sig till slut att ta en öl efter den tunga arbetsdagen. Deras chef
bestämmer sig för att delta på sammankomsten, det är ju trots allt en organisation
med låg hierarki – de är ju alla kompisar även utanför arbetet. Under kvällen
diskuteras arbetsärenden, för det är en så naturlig sak att göra tillsammans. Chefen
nämner om ett nytt projekt och de tre som är på plats delar upp ansvaret mellan

22

sig, medan person A som är hemma inte fått veta något om projektet. Ibland
uppkommer denna härskarteknik i misstag, men det kan också göras på avsikt.
Genom att utfrysa någon i en grupp eller lämna bort information med flit, blir
denna person i en sämre situation.
4) Dubbelstraffning. Varje vecka har teamet ett möte där det diskuteras vad
teammedlemmarna håller på med. Person A berättar i cirka tio minuter vad hen
hållit på med under veckan. Person A får efter mötet feedback på att hen måste
kunna presentera informationen kortare. Nästa vecka följer person A de råd hen
fick oh presenterar vad hen gjort i veckan i knappa fem minuter. Då kommenterar
chefen att nu berättade du alldeles för kort vad du hållit på med, och jag kan inte
få en helhetsbild var du ligger i projektet. Vad än person A gör, blir det fel.
5) Påförande av skuld och skam. Person A får ett slag på rumpan då hen bär tighta
idrottsbyxor på gymnastiktimmen. Person A säger om saken till gymnastikläraren.
Gymnastikläraren svarar att person A kunde nästa gång sätta på sig lösa byxor,
som inte visar kroppens former, så distraherar hon inte de som slog person A på
rumpan. Det här är ett sätt att få person A att känna sig skyldig för det som hände,
att det är hens fel att de som gjort fel gjorde som de gjorde.
Förutom dessa fem härskartekniker som presenterades utgående från Bohlins och
Bergs bok (2017) har Ås tillagt två härskartekniker till; objektifiering och våld eller
hot om våld (Ås, 2004).
6) Objektifiering. Personen A behandlas inte som en individ. Person A ses bara som
en del av systemet, som ett objekt.
7) Våld eller hot om våld. Person A går hem från jobbet på kvällen, det är mörkt
och plötsligt kommer en okänd person emot person A. Person B hotar med pistol
att Person A ska ge sin telefon och plånbok till person B. Om Person A blir hotad
med våld att ge sin plånbok och telefon till person B.
Härskartekniker är en form av mikromakt. Som dessa sju stycken olika tekniker visar,
är det frågan om en teknik som används i ett socialt sammanhang mellan två personer
23

eller två grupper. Härskartekniker kan vara ord men de kan även vara gester, blickar
och miner. De behöver inte heller alltid vara gester, miner eller ord som görs eller
sägs, det kan lika bra vara saker som man lämnar med avsikt ogjorda eller osagda.
Beroende på den sociala situationen, kan man dra slutsatser och tolka vad en gest
betyder, eller vad det betyder ifall gesten inte uppkommer i situationen.

2.6 Populärkultur och fängelser
Stycket inleds med en allmän diskussion om vad populärkultur är och hur det kan
definieras. Därefter diskuteras när populärkultur uppkommit och avslutningsvis hur
fängelser presenteras i populärkultur.
För att kunna definiera populärkultur, måste även begreppet populärt i detta
sammanhang definieras. Enligt Bell (2008) är populärt något som stora mängder
lyssnar till, köper av och ser på (Bell, 2008, Hall, 1981). Populärkultur berättar åt oss
en hel del om organisationsteorier och beskriver händelser i organisationer. Film som
populärkultur visar på ett mer levande sätt hur olika händelser syns i organisationer.
Film är bara en gren inom populärkultur, men Bell (2008) argumenterar att filmer är
en mer global form av populärkultur än till exempel nyhetstidningar eller tv-serier.
Filmer når enligt Bell (2008) en bredare publik än tv-serier och nyhetstidningar, då de
ofta är riktade åt en mer specifik publik. Dock är Bells text skriven år 2008, när inga
direktuppselningsmedier5 ännu funnits i den form som de finns idag, som till exempel
Netflix. Nuförtiden är de amerikanska tv-serierna en väldigt stor del av dagens
populärkultur och de sänds i flera olika länder. Under det tredje kvartalet av år 2019
hade Netflix 158 miljoner prenumeranter (Statista, 2019). Därför anser jag att jag även
kan jämföra tv-serier att vara en lika viktig del av populärkultur som film är.

Parker (2011, s. 147) beskriver populärkultur på följande sätt:

5

På engelska stream.
24

“Popular culture is like pornography—in, oh, so many ways: we may not be able to
define it, but we know it when we see it.”
Parker (2011) fortsätter med att poängtera att det går inte exakt att definiera när det
har uppkommit. Han argumenterar dock att det uppkommit i och med den industriella
revolutionen och urbaniseringen. I och med denna definition skulle Storbritannien
vara det första landet som producerat populärkultur. Parker (2011) fortsätter dock med
att skriva att det även funnits populärkultur i antikens Grekland och Rom. Enligt
Strinati (i Parker, 2011) är populärkultur en mängd av allmänt tillgängliga artefakter,
som till exempel kläder, filmer och tv-serier (Parker, 2011). Men ifall man utgår från
den här definitionen så skulle populärkultur uppkommit först efter andra världskriget
efter 1950-talet. Populärkultur kräver ändå en ”kapitalistisk marknad” för att kunna
fungera (Parker, 2011). Tiden och historien påverkar vad som kan anses som
populärkultur och begreppet fortsätter att leva (Hall, 2018).
Fängelser är organisationer som få människor har erfarenhet om. Därför påverkar
populärkulturen den bild som människan har av fängelser (Dawn, 2017). Fängelser är
komplexa och krångliga institutioner, och de är ibland svåra att förstå. Det här leder
till att den enklaste bilden man får av fängelser är ofta den som fastnar bäst (Dawn,
2017). I sådana här situationer kan man ofta få en förvrängd bild av fängelserna.
Populärkultur är även känt av att dramatisera och överdriva de verkliga händelserna
(Dawn, 2017). Ett bra exempel på överdrift inom fängelsefilmer är vakternas
användning av våld. Fängelsefilmer tenderar att presentera fängelserna som brutala
och inhumana institutioner (Dawn, 2017). Givetvis är omständigheterna inom
fängelser ofta tråkiga och mycket värre än omständigheterna i andra organisationer.
Populärkultur presenterar dock oftast fängelsevakterna som våldsamma, aggressiva
och hemska personer, fastän det i själva verket inte är så illa i riktiga livet (Dawn,
2017). Det finns nog våldsamma vakter, men det är inte normen, som fängelsefilmer
ofta får oss att tro. Denna stereotypi förstärks med hjälp av att fångarna presenteras
som onda och riktigt hemska personer. Det ger tittarna bilden att det är accepterat att
väktarna får använda sig av våld mot dem (Dawn, 2017). Men det här är inte den enda
stereotypin som populärkultur presenterar av fängelser. Den andra stereotypin är raka
motsatsen, nämligen att fängelser vore som golfklubbar (Dawn, 2017). Dessa
versioner av fängelser presenteras ofta i samband med kändisar, eller inflytelserika
25

personer. De bor på fängelser som de vore på en hotellanläggning, och får äta goda
måltider håller på med olika hobbyer och går ner i vikt. Dessa två stereotypier som
jag presenterat, kallas smug hack och country club corrections (Dawn 2017). Det är
dock hemskt sällan som verkligheten motsvarar dessa stereotypier som
populärkulturen lyfter fram.
Det här kapitlet har presenterat hur makt uppkommer i olika sociala förhållanden.
Maktförhållanden konstrueras på individnivå, men även mellan organisationer och
individer. Maktförhållanden är inte eviga, utan de varierar beroende på det sociala
förhållandet. Makt finns i organisationer och de kontrollerar individernas dagliga
handlingar. Makt kan uttryckas via mikropolitiska strukturer, till exempel genom
kroppsspråk och via härskartekniker. Mikromakt via kroppsspråk leder till exempel
till utövande av kontroll och makt mot en annan person eller grupp. Genom att förstå
de maktutövanden som mikromakt och härskartekniker för med sig, kan man förstå
hur de uppkommer. Avslutningsvis har kapitlet diskuterat populärkultur, hur fängelser
presenteras i populärkultur och hurdan inverkan populärkultur har på individen.
Populärkultur utvecklas med tiden och det innehåller flera olika objekt, praktiker och
aktiviteter. Populärkultur påverkar hur vi ser på organisationer i verkligheten.
Populärkultur kan även spegla riktiga problem och händelser från verkligheten.
Populärkultur spelar en stor roll i att presentera organisationer och hur människor beter
sig i sociala situationer i organisationer. Dessutom kan populärkultur lära människor
om organisationer som de inte har egen erfarenhet om, som till exempel fängelser. Det
här leder till att den bild som ges av fängelser i populärkultur ofta tolkas som den som
finns i verkligheten, trots att det inte alltid stämmer överens.

26

3 FILM OCH FORSKNING
I det här kapitlet diskuteras visuell analys som forskningsmetod. Kapitlet börjar med
en översikt över hur visuell analys som metod har förändrats med tiden. Därefter
diskuteras för- och nackdelar med metoden och vad som bör tas i beaktande då man
analyserar data i visuella metoder. I kapitlet behandlas även hur man studerar tv-serier,
samt hur makt, fängelser och genus studeras i tv-serier.

3.1 Visuell analys
Visuella intryck påverkar vår vardag vare sig vi vill det eller inte. Till exempel
övervakas städer och nationer av kameror och satellitbilder (Mirzoeff, 2000). Mirzoeff
(2000) skriver att i den moderna tiden kännetecknas av ett visuellt perspektiv och inte
längre ett textperspektiv. Händelser och ting som inte är visuella har med hjälp av
teknologin visualiserats (Mirzoeff, 2000). Detta har lett till en situation där det i
dagsläget är rätt omöjligt att blunda för den visuella kulturen. Olika händelser i världen
tolkas och analyseras med hjälp av visuellt material, som till exempel bilder och
filmer. Enligt det postmoderna tankesättet, som uppkom på 1950-talet, kan man inte
tolka bilder som enbart enkla representationer av verkligheten, utan de bör betraktas
som visuella representationer av verkligheten (Fors & Bäckström, 2015). Det här
innebär att bilder och andra visuella representationer aldrig är helt och hållet objektiva,
de har alltid någon sorts bakgrund och representerar något visst perspektiv (Fors &
Bäckström, 2015). Det här har även använts som argument mot visuella
forskningsmetoder, då dessa inte kan ses som objektiva sätt att forska i samhället. Det
socialkonstruktionistiska perspektivet utmanar den moderna synen på vetenskap. Det
socialkonstruktionistiska perspektivet anser, i motsats till den moderna synen på
vetenskap, att det finns en objektiv verklighet och att den kan betraktas även utanför
människans subjektiva tänkande (Fors & Bäckström, 2015). Det moderna och
postmoderna tankesättet skiljer sig från varandra, eftersom det postmoderna synsättet
inte anser att det man kan se är likställt med sant vetande (Mirzoeff, 2013 i Fors &
Bäckström, 2015). Det här väckte diskussion och debatt inom fältet. Under 1970-talet
uppkom den kulturella vändningen där identiteter, sociala processer och konflikter
studerades ur ett kulturellt perspektiv. Med detta i åtanke är det viktigt att det visuella
27

materialet betraktas kritiskt, med tanke på att den som producerat materialet har ett
eget perspektiv på vad hen vill lyfta fram med det.

3.2 Visuell analys som forskningsmetod
Visuell analys som forskningsmetod anses vara en viktig del av samhällsforskningen.
Visuella metoder är viktiga inom samhällsforskningen eftersom de bland annat
visualiserar sociala olikheter i samhället (Fors & Bäckström, 2015 s. 49). De sociala
olikheterna kan till exempel vara klasskillnader, ras, etnicitet, sexualitet och kön.
Visuella metoder fungerar även på det motsatta sättet: vad är det som inte visualiseras,
med andra ord, vad osynliggörs av visuella medium? Visuella metoder forskar i bilder
och vad de representerar. Bilder föreställer inte bara en sak, människan som en
subjektiv varelse kan tolka bilder på olika sätt (Fors & Bäckström, 2015 s. 49). Till
forskningsmetoden hör även att det är frågan om en social praktik, som har en
inverkan på hur man förstår bilderna.
När man skapar och betraktar en bild påverkar den egna bakgrunden hur man tolkar
det man ser (Fors & Bäckström, 2015). Därför är det viktigt att ta i hänsyn till vem
som har skapat bilden, och vem det är som tolkar den. Olika sociala relationer och
tidigare erfarenheter påverkar både skaparen och betraktaren av bilden (Fors &
Bäckström, 2015). Vad är det som skaparen av bilden vill säga oss och vad är
skaparens bakgrund? Samma fråga bör ställas av bildens betraktare, vad det är som
hen vill se och hitta i bilden. Visuella medier är ofta gjorda för en specifik grupp av
betraktare, och därför bör bilderna betraktas kritiskt. Den här avhandlingen fokusera
på Gillian Roses (2012) tankar om hur samhällsvetenskaplig forskning kan utvecklas
(Fors & Bäckström, 2015). Detta innebär att dessa visuella metoder fångar effekterna
av bilderna och den sociala betydelsen i dem.
Genom att studera rörlig bild kan jag ta språket i beaktande. I detta fall syftar jag på
språk som en helhet och inte bara det som vi säger med hjälp av ord. Med språk syftar
jag även på de tryckta orden, meningarna och texterna och det vi diskuterar med
varandra med hjälp av tal. Men jag syftar även på kroppsspråk, miner, gester och
blickar. Lehtonen skriver i boken “Merkitysten maailma” (1998) att text kan delas in
i verbal och icke-verbal text. Lehtonen (1998) lyfter fram ett exempel på att språk inte
28

är bara tal och texter, utan även bilder och musik. Lehtonen (1998) fortsätter och säger
att text i princip kan vara vad som helst för kombination av märken: text, bilder, filmer,
reklamer eller vad som helst som har en betydelse i sig. Därmed är det inte så lätt att
dela upp språk och text. För att återgå till Lehtonens (1998) uppdelning av text i
verbalt och icke-verbalt, kan text även delas upp i oralt och visuellt. Med dessa fyra
grupper fås denna tabell:

oralt
verbalt TAL

visuellt
SKRIFT

icke-verbalt MUSIK BILD

(Lehtonen, 1998, s. 74)
Skrift, tal, kroppsspråk, klädsel och miner tolkas som meder, det vill säga delar av
kommunikationen. I dagsläget är tv, film, datorer och tidningar exempel på
väletablerade medier (Lehtonen, 1998). Ett medium är inte bara en mellanhand i
kommunikationen, utan innehåller betydelser i sig själv Därför är det även svårt att
definiera när ett medium bara vidarebefordrar information, och när det är ett medium
i sig själv (Lehtonen, 1998).
På samma spår som Lehtonen (1998) är även Bell (2008). Hon skriver att filmer kan
tolkas på samma sätt som skrivna texter, som till exempel böcker. Största delen av
filmerna bygger på ett narrativ som lyckas visas till tittaren via olika scener och skapa
en röd tråd. Narrativet har en början, en mitten och ett slut, som binder samman de
olika händelserna. Det finns ofta olika händelser som tillsammans bygger upp intrigen
(Bell, 2008).

3.3 Studera tv-serier

29

Tv-serier som forskningsobjekt är givande, eftersom det visuella kombineras med ljud
och tal. Som forskningsobjekt är tv-serier och filmer rätt lika, förutom att tv-serier ofta
utspelar sig under en längre tidsperiod än filmer. Det här leder till att tv-serier ofta
presenterar karaktärernas bakgrund mer detaljerat än vad filmer gör. Händelserna i tvserier brukar också utspela sig under längre tidsperioder, vilket å ena sidan ger en
djupare inblick i händelsebeloppet. Å andra sidan leder det till en situation där alla
scener och händelser inte går att analysera inom ramen för en pro gradu-avhandling.
Eftersom en stor del av den tidigare forskningen inom ämnet fokuserar på att studera
film, baserar jag min text på dessa. Det här betyder att jag i fortsättningen använder
begreppet film när jag syftar på tv-serier.
I visuell analys studerar forskaren objekt och bilder i relation till de kulturella och
sociala kontexter som filmerna är producerade i (Fors & Bäckström, 2015, Persson,
2003). Bilder och filmer är inte verklighet, men de är gjorda för att ge en så trovärdig
bild av verkligheten som möjligt (Mirzoeff, 1999). Detta är även något som bör tas i
beaktande i analysen. Trots att det är frågan om riktiga människor som uppträder på
ett trovärdigt sätt, är det inte frågan om verklighet. När man studerar film kan man
lägga märke till olika betydelser som filmerna vill framföra (Bell, 2008). Filmer kan
ha implicita och explicita betydelser. Därtill kan man även analysera referensernas
betydelse i film6 och den symptomatiska betydelsen i film (Bell, 2008). Den explicita
betydelsen i filmen betyder att man analyserar den öppna och tydliga känslan i filmen.
Med den implicita betydelsen i filmen syftar man på den mer abstrakta tolkningen av
filmen (Bell, 2008). När man analyserar referensernas betydelse i filmer studerar man
filmens intrig och huvudhändelserna i filmen. Den symptomatiska betydelsen
analyserar filmens sociala trender och ideologi i förhållande till den omgivning och
tidpunkt som filmen är producerad i (Bell, 2008). Dessa olika betydelser är viktiga i
analysen av en film, då vi ofta kan relatera till det vi ser och det kan väcka känslor och
tankar hos oss.
Det som skiljer filmanalys från analys av tv-serier är strukturen hos dem. Största delen
av filmerna är uppbyggda så att de har ett narrativ (Bell, 2008). Filmerna är uppdelade
i olika händelser som konstruerar narrativet: det finns en början, en mitt och ett slut.
6

På engelska referential meaning
30

Tidsperioden, som filmen utspelar sig i, kan variera. Det kan vara frågan om ett dygn,
en vecka eller flera år (Bell, 2008). Däremot har tv-serier inte alltid en lika strikt
struktur. Dock kan detta påverkas av att det eventuellt kommer en till säsong efter den
som är utgiven senast. Det går lättare att analysera de olika händelserna, samt mitten
och slutet av en tv-serie då alla säsonger är producerade. Detta kan dock ta flera år
och delarnas kan vara otydligare att se, än då när man studerar film.
Film går att analysera på liknande sätt som till exempel text. I filmanalys går det att
hitta olika tecken i filmerna som har betydelse för hur filmerna uppfattas av åskådarna.
När man studerar tecken i filmer kallas det semiotik (Bell, 2008). Man kan studera
film till exempel genom dess denotativa7 och konnotativa8 betydelser (Bell, 2008).
Med denotativ betydelse syftar man på något tecken som är självklart. Exempelvis är
märkeskläder ett tecken på att personen som bär dem är förmögen (Burgoon &
Dunbar, 2006). Konnotativ betydelse syftar på tecken som ofta visas med hjälp av
kameravinklar eller editeringssätt, och tecknets betydelse är inte alltid lika självklar
för tittaren (Bell, 2008). Konnotativa sätt i filmer härstammar från användningen av
metonymi och metaforer (Bell, 2008). Metonymi innebär att man skapar en
association mellan två saker. Detta innebär att tittaren skapar en koppling mellan ett
objekt hos sig själv och vad det innebär. Ett exempel på metonymi är associationen
mellan en klocka och disciplin (Bell, 2008). Att vi förstår att göra kopplingar mellan
en klocka och disciplin beror på att vi kan förstå vissa koder i vardagen (Bell, 2008).
Dessa koder skapar ett sorts associationsmönster som låter oss tolka metonymisk
kommunikation på rätt sätt (Berger 1991, i Bell 2008). Dock är dessa koder ofta
kopplade exempelvis till socioekonomisk bakgrund, kultur, politisk syn och kön vilket
kan påverka hur olika människor tolkar dem (Bell, 2008).
Människor ser på film för underhållning men även för att utbilda sig (Bell, 2008).
Filmpubliken spelar en stor roll för hur producenten vill skapa sin film och hur filmen
tolkas (Bell, 2008, Fors och Bäckström, 2015). Publiken kan känna empati och relatera
till karaktärerna genom att se på film (Bell, 2008). Eftersom filmer kan ta ställning till
samhälleliga frågor, kan film få publiken att tänka och se på saker från andra

7
8

På engelska denotative
På engelska connotative
31

perspektiv och därmed förstå andra människor bättre i verkligheten (Bell, 2008).
Filmer kan få oss att förstå hur man bör bete sig i ett visst socialt sammanhang, som
till exempel på arbetsplatsen med sin chef. Dock kan filmer ge oss en förvrängd bild
av verkligheten ifall vi inte själva har erfarenhet av ämnet (t.ex. filmer om rymden och
fängelser) (Bell, 2008). När filmen produceras är det svårt för producenten att tolka
hur filmen kommer att tas emot av publiken. Publiken är sällan homogen, och därför
finns det variation i hur åskådarna uppfattar meddelandet i filmen (Bell, 2008). Film
och andra visuella medier påverkar människans medvetna och minne mer än till
exempel skriven text (Bell och Davison, 2013, Andersson, 1980, Tversky, 1974). Till
exempel lär sig studerande bättre om organisationer och hur man ska agera i specifika
situationer genom visuella medier, än genom att läsa om samma sak i textform
(Billsberry och Leonard, 2012).

3.4 Studera makt och fängelser i tv-serier
Ett sätt att studera sociala förhållanden är att analysera hur de konstrueras i
populärkultur. Hur organisationer representeras i populärkultur har studerats tidigare
(se till exempel Bell, 2008, Rehn, 2008, Ellis, 2008, Phillips, 1995, Rhodes, 2001,
Rhodes & Brown 2005, Rhodes & Westwood, 2008, Tyler & Cohen, 2008). Det går
till exempel att undersöka hur organisationer konstrueras och byggs upp (Rehn, 2008,
Bell, 2008) eller hur den satiriska och tecknade komediserien Simpsons lyfter fram
samhälleliga fenomen som yrkesidentiteter och könsroller (se till exempel Rhodes,
2001, McMahon, 2002, Gray, 2005, Rhodes & Pullen, 2007).
Trots att organisationer har studerats i populärkultur, hittade jag inte tidigare studier
om makt i amerikansk populärkultur. Det har inte heller forskats mycket i hur
fängelser presenteras i amerikanska tv-serier. Jag kunde dock hitta artiklar om tvserien Orange is the New Black (se till exempel Caputi, 2015, Hassler-Forest, 2018,
Artt & Schwann, 2016, García & Aguado-Paláez, 2017, Enck & Morrissey, 2015).
Dessa studier kritiserar mer kvinnornas roll och diskuterar ras- och etnicitetsfrågor
istället för att diskutera maktförhållanden i tv-serien. Den här pro gradu-avhandlingen
bidrar till diskussionen genom att studera hur amerikansk populärkultur konstruerar
makt i fängelser genom att analysera hur härskartekniker används och vilket könets
betydelse är för variationer i dessa.

32

3.5 Studera genus i tv-serier
Avhandlingens syfte är att studera hur amerikansk populärkultur konstruerar makt i
fängelser genom att analysera hur härskartekniker används och vilket könets betydelse
är för variationer i dessa. Därmed är det viktigt att diskutera hur man kan studera genus
i tv-serier.
Bell och Sinclair lyfter fram i sin artikel (2016) att stereotyper om genus förstärks med
hjälp av tv-serier och film (samt annan typs av media). Författarna fortsätter med att
skriva om att kvinnor ofta presenteras som kvinnliga och söta (till exempel mamma
eller flickvän), eller som den skrämmande och aggressiva karriärsfokuserade kvinnan.
Med andra ord betraktas kvinnorna mer som kroppar än som jämlika individer (Bell
och Sinclair, 2016). Medierna kritiserar ofta kvinnornas sexuella läggning, deras
utseende och klädval. Representationen av kvinnorna i medierna förstärker
stereotyper inom organisationer vilket leder till att kvinnor anses varken vara passande
för ledningsposter eller politiskt aktiva. Kvinnor i sådana ledarskapsroller ifrågasätts
starkt av medierna (Bell och Sinclair, 2016).
Det finns en tydlig underrepresentation av kvinnor i ledande roller i populärkultur
(Caputi, 2015). Stereotyper som förstärks genom medier påverkar människorna i
verkligheten. Butch lesbians12 blir regelbundet behandlade av polisen som aggressiva
och våldsamma personer, oberoende av deras ålder eller storlek (Caputi, 2015). Det
råder även liknande stereotyper för kvinnor som är icke-vita och har en annan sexuell
läggning än den generellt accepterade heterosexuella läggningen (Caputi, 2015).

3.6 Makt och härskartekniker i Orange is the New Black

12

Kvinnor som beter sig mer maskulint och ser mer maskulina ut.
33

Till följande presenteras och analyseras empirin för avhandlingen. Empirin för
avhandlingen samlades in under mars år 2020. Den första delen av kapitlet presenterar
tv-serien Orange is the New Black och bakgrundsinformation om den. Kapitlet
fortsätter med att presentera hur avhandlingen utfördes, och vilka scener som
analyserats. I kapitlet presenteras karaktärerna som har huvudrollen i scenerna. Den
senare delen av kapitlet beskriver scenerna och analyserar dem med hjälp av teorin.
Kapitlet avslutas med en sammanfattning av de analyserade scenerna.
Avhandlingens syfte är att studera hur amerikansk populärkultur konstruerar makt i
fängelser genom att analysera hur härskartekniker används och vilket könets betydelse
är för variationer i dessa. Den tv-serie som ligger i fokus för avhandlingen är Orange
is the New Black (i fortsättningen OITNB). OITNB har vunnit 50 priser och
nominerats till 140 priser enligt IMDB (2020). På IMDB har tv-serien fått som vitsord
8,1 av 10 med 269 733 röster (IMDB, 2020). På Rotten Tomatoes (2020) har tv-serien
fått vitsordet 90% av 100%, vilket är väldigt högt. Med dessa vinster, nomineringar
och det vitsord tv-serien har för tillfället, vågar jag påstå att det är en populär tv-serie,
som passar inom termen populärkultur. Det är fortfarande viktigt att påpeka att de
iakttagelser jag gör framöver kommer att vara subjektiva.

3.7 Orange is the New Black
Inför den här studien har jag valt att studera tv-serien Orange is the New Black (20132019), som handlar om ett kvinnofängelse med låg säkerhet i Förenta staterna. Tvserien bygger på Piper Kerkmans memoar Orange is the New Black: My Year in a
Women’s Prison (2011). OITNB har gjorts i sju säsonger och tv-serien är skapad av
Jenji Kohan. Tv-serien har flera producenter.
OITNB handlar om Piper Chapman (i fortsättningen Piper), en kvinna i
trettioårsåldern, som döms till fängelse för ett penningtvättbrott hon begick för tio år
sedan. Piper kommer från en övre medelklassfamilj och största delen av de andra
fångarna kommer från en sämre socioekonomisk bakgrund än Piper. Piper har svårt
att anpassa sig till hennes nya omgivning där hon ska tillbringa ett drygt år av sitt liv.
Tv-serien visar livet i Litchfields kvinnofängelse i staten New York. Piper lämnar sitt

34

(hobbylika) jobb som tvål-entreprenör, och sin fästman kvar i deras hem och
tillbringar sina dagar bakom låsta dörrar i en helt ny omgivning. Bakom gallren träffar
hon sin ex-flickvän, som avslöjat Pipers deltagande i penningtvätten och droghandeln.
Största delen av de andra fångarna kommer från en sämre socioekonomiskbakgrund
än Piper och hon får snabbt märka hur ras och sexuell läggning delar upp fångarna i
fängelset.
Tv-serien var först klassad som en komedi, men efter den andra säsongen bytte genren
till dramaserie. Varje avsnitt är byggd på liknande sätt, det finns en blandning av det
dagliga livet i fängelset samt tillbakablickar till fångarnas liv innan de fängslades.
Varje avsnitt fokuserar på en fånge och hennes liv före fängelset. Dessa tillbakablickar
ger tittarna en möjlighet att lära känna karaktären bättre och förstå hennes handlingar
bättre och hur hon hamnat på fängelset.
Serien visar sex, våld och en viss bild av hur det amerikanska samhället stereotypt ser
ut. De olika raserna, sexuella läggningarna och genus förstärks, ibland med överdrift.
Den socioekonomiska bakgrunden spelar en stor roll i fängelset. Vissa av fångarna får
specialrättigheter, och utpressning syns ofta under seriens lopp. Hudfärgen och
utseendet spelar en stor roll för vakternas och de övriga fångarnas beteende mot
varandra, både på gott och ont. Kohan har sagt att Piper i huvudrollen är tv-seriens
trojanska häst. Med hjälp av Piper har hon haft möjligheten att skapa en tv-serie om
de intressanta svarta och latinamerikanska berättelserna (Caputi, 2015, Enck &
Morrissey, 2015). Kohan argumenterar att med en vit huvudperson kan serien nå en
större publik. Hennes argument har dock ifrågasatts (Caputi, 2015). Dock syftar dessa
utlåtanden på att det finns stora problem med hur mycket populärkultur påverkar
människans tankar och åsikter.
OITNB är den populäraste Netflix Original Series15 på plattformen. Det intressanta
med Netflix Originals är den stora mängd diskussion de väckt hos allmänheten och i
filmvärlden. Steven Spielberg har kritiserat Netflix-filmerna då han anser att de inte
är gjorda för filmvärlden och att de inte kan jämföras tv-världen (Tyyppö, Helsingin
Sanomat, 26.3.2018). Cannes film festival förbjöd Netflix-filmerna att nomineras till
15

Netflix egna tv-serier, som finns bara på Netflix
35

priserna (Tyyppö, Helsingin Sanomat, 26.3.2018). Dock har Netflix även prisats för
att de ger möjligheten till en bredare spridning av filmer, som enbart i filmteatrar
skulle bli sedda av en liten mängd människor (Tyyppö, Helsingin Sanomat, 5.3.2019).

3.8 Utförande av studien
Den ursprungliga tanken för studien var att se på två tv-serier som utspelar sig i
fängelser. En serie som handlar om kvinnofängelser och en annan serie som handlar
om fängelser med män. Under studiens lopp konstaterade jag dock att den data jag då
skulle få samlat in skulle bli alldeles för brett för att kunna bearbetas på det sättet som
jag vill och har resurser till (som till exempel tidsbrist). Därför valde jag att studera
enbart tv-serien OITNB. Jag har sett alla episoder på direktuppspelningsplattformen
Netflix som jag prenumererar på.
3.8.1 Val av episoder
Jag valde att se på de fem första avsnitten på OITNB. De fem första avsnitten ger en
introduktion till tv-serien och kräver inte att man sett på tv-serien förut. Ifall
episoderna vore från en senare säsong, kunde scenerna innehålla sådant som inte
förstås utan att ha sett de tidigare säsongerna. Först såg jag på episoderna utan att
fokusera desto mer på enstaka detaljer, men jag skrev upp anteckningar om varje
episod. Anteckningarna handlade om intressanta händelser och citat från karaktärerna.
När jag såg på avsnitten för första gången, hade jag vid det laget skrivit hälften av
metodkapitlet, som främst handlade om att analysera tv-serier. Därför fastnade jag för
vissa scener med intressanta blickar, scenbyten och andra symboliska sätt att utrycka
en viss känsla hos tittaren.
Efter att jag sett de fem första episoderna valde jag ut fem scener som jag ville
analysera mer specifikt. Jag gjorde en sorts ”för-analys” för att kunna välja de scener
jag kommer att se och analysera mer djupgående. När jag utförde för-analysen, utgick
jag i från att scenerna skulle utspela någon sorts makt och någon av de sju
härskarteknikerna. Jag hade läst om härskartekniker och makt då jag utförde föranalysen, så jag kände igen en del av gesterna och språket som kunde tolkas som

36

härskartekniker och maktutövande. Scenerna innehöll bland annat gräl, argsinta
blickar, rasistiska uttryck och sarkasm, vilket jag tolkade som maktutövanden. Föranalysen gjorde jag på basis av mina egna erfarenheter och tolkning om makt
tillsammans med det som jag läst om till teorikapitlet. För-analysen utfördes för att
underlätta den egentliga analysen i avhandlingen. Genom att avgränsa vissa specifika
scener till analysen, kunde jag fokusera på dem bättre i detalj. I det egentliga analysskedet, hittade jag mycket mer detaljer och uttryck av makt än de som jag i första
ögonkastet fick under för-analysen.
De scener jag valde är presenterade i tabellen under. I tabellen kommer det fram i
vilken säsong och i vilken episod scenen finns i. Det framkommer även scenens
tidpunkt i episoden, samt hur lång scenen är. Tabellen presenterar även kort vilka är
de centrala personerna i scenen och vad är det som händer i scenen, samt vilken
härskarteknik jag tolkar att används i scenen. Jag har även själv kommit på namn åt
scenerna, vilket hjälper i analysen och när jag beskriver scenerna.

Säsong
och
episod

Tidpunkt
och längd
av scen (i

Personer och
Härskarteknik

Namn på scenen

kort om
händelsen

minuter)

S1E2

05:40-06:50
(1 minut 10
sekunder)

Påförande av
skuld och skam,
våld eller hot om
våld och
objektifiering

S1E3

48:10-49:55
(1minut 45
sek)

Förlöjligande och
påförande av skuld
och skam

Piper och ett jäng
fångar får
skolning om hur
man beter sig på
fängelset, samt
vad för
”rättigheter och
tillgångar”
fångarna har.
Piper och Alex i
duschen på
morgonen. Piper
skyller på Alex att
hon hamnade i
fängelset.

”Skolning om
fängelset och dess
regler”

”Konfronterandet i
duschen”

37

S1E4

04:30-06:30
(2min)

Osynliggörande,
hot om våld,
förlöjligande

S1E4

09:10-09:50
(40sek)

Hot

S1E5

46:45-47:30
(45 sek)

Hot, utlämning av
information och
förlöjligande

Tricia frågar Miss
Claudette om hon
kan baka en kaka
åt Tricias flickvän.
Pipers
”Jag hatar oreda”
rumskompis hotar
att hon ska städa,
scenen avslutas
med borrljud.
Den nya fången på
verkstaden får sin
arbetsuppgift att
dela ut verktyg.
”Apan i buren”
Lusbeck kallar
henne till apa och
hotar med
isoleringscell.
Larry och Piper
talar i telefon.
Larry berättar inte
om att Alex var
den som avslöjade
”Telefonsamtalet
Piper. Larry säger om det riktiga livet”
att Pipers värld i
fängelset är inte
den riktiga
världen.

3.8.2 Tittandet av scenerna
Jag tittade de tre första episoderna i sträck torsdagen 12.3.2020. De två sista
episoderna såg jag måndagen 16.3.2020. Efter att jag sett alla episoder klart, utförde
jag en för-analys av episoderna, och valde de scener jag ansåg att var intressanta och
innehöll maktutövanden och härskartekniker. Under för-analysen bestämde jag
scenernas längd, för att underlätta den egentliga analysen av scenerna. Sist och
slutligen blev det fem scener som är mellan 40 sekunder och två minuter långa. När
de fem scenerna var valda, tittade jag igenom dem på nytt, och fokuserade på olika
delmoment inom scenerna, som bland annat gester, kroppsspråk, blickar, ordval och
situationen i scenen.
Jag tittade igenom varje scen först en gång helt normalt (med ljud och bild, utan att
pausa scenen mitt i). Därefter tittade jag på scenen utan att ha på ljuden och skrev ner

38

det jag ansåg att var viktigt. Till slut satt jag scenen på, men såg inte på bilden utan
lyssnade enbart på ljudet i scenen. För att kunna ge läsaren en bättre inblick i vad
scenerna handlar om, har jag valt att ta några skärmbilder på scenerna och bifoga dem
i samband med beskrivningen av scenerna.
3.8.3 Personbeskrivning

Namn på
personen

Piper
Chapman

Alex Vause

Bakgrundsinformation
Piper är huvudpersonen i
OITNB. Serien följer hennes
liv i Litchfields fängelse.
Pipers är blond, vit och från
en medelklass familj. Hon är
gift med hennes man Larry.
Piper har haft ett förhållande
med Alex Vause (kvinna),
som hon även gjorde brottet
med. Piper är i fängelset i 10
månader på grund av
droghandel. Hon deltog i
smugglandet av droger på
uppmaning av hennes dåtida
partner Alex.
Tillbakablickarna i de fem
episoder jag såg, samt i
scenerna innan Piper blev
häktad, presenteras hennes liv
som rätt normalt. Hon har ett
litet företag tillsammans med
hennes kompis, hon är gift
med en man och har relativt
bra familjeförhållanden med
sina föräldrar och sin bror.
Alex är Pipers före detta
flickvän och partner i
droghandeln som orsakade
Pipers straff. I
tillbakablickarna i episoderna,
kan man se att Alex har haft
makt över Piper under deras
förhållande. Piper har gått
med på flera av Alex förslag.
Alex har ett längre straff än
Piper, men det framgår inte
hur långt straffet är.

Vilken scen

I alla scener som analyseras är
Piper med i.

Skolning om fängelset och dess
regler, Konfronterandet i
duschen

39

Miss
Claudette

Watson

Tricia

Pipers cellkompis på
fängelset. En äldre kvinna
med afrikansk bakgrund som
har jobbat som
hembiträde/städerska hela sitt
liv. I tillbakablickarna ser man
att hon som ung flicka började
jobba på någon sorts
organisation som sysslar med
städning. Hon fördes dit emot
hennes vilja. Senare har hon
dock tagit rollen i att leda de
unga och nya flickornas
skolning och adaption i
organisationen. Hennes
bakgrund korrelerar med
hennes intresse för reda,
organisering och städande.
Watson är en svart fånge, som
kom in i Litchfield samtidigt
som Piper. I de episoder jag
såg, kom det inte fram
bakgrundsinformation om
Watson. Hon verkar
temperamentisk och tuff,
åtminstone i dessa episoder.
Hon tar inte åt sig av elaka
kommentarer och hon vågar
visa sina tankar.
En vit lesbisk fånge. Hon är
tillsammans med en en annan
fånge, Mercy. Tricia har en
afroamerikansk hårstil, fastän
hon är helt vit. Hon är tuff och
verkar inte så klok eller fiffig.
Man får en bild att hon saknar
en viss sorts allmänbildning.
Hon är svartsjuk och orolig
över att hennes flickvän
glömmer henne då
flickvännen släpps fri.

Jag hatar oreda

Skolning om fängelset och dessa
regler, Apan i buren.

Jag hatar oreda, Apan i buren

Det här kapitlet har presenterat och diskuterat metoden visuell analys. I kapitlet
diskuterades förändringen från ett textfokuserat syn till en visuell syn i samhället.
Visuella metoder kan alltid tolkas både från producentens synvinkel och från tittarens
eller målgruppens synvinkel. Det är viktigt att behålla en kritisk syn på det man ser,
eftersom visuella metoder aldrig är objektiva, utan de representerar en subjektiv bild
40

av något. Likaså presenterades synen på visuell analys i vetenskaplig forskning och
hur den utvecklats till en viktig del inom samhällsforskningen. Kapitlet presenterar
olika sätt att studera tv-serier och lyfter fram bland annat begreppet semiotik, som
tyder på studier om tecken och deras betydelse i film. Därefter presenteras hur genus
kan studeras i film och kritiken gentemot stereotypiska könsroller som framkommer i
film. Avslutningsvis presenteras tv-serien Orange is the New Black, vilka scener som
valts för analysen och vilka personer ligger i fokus för studien, samt hur studien
utfördes.

41

4 Data och analys
Kapitlet beskriver och analyserar varje utvald scen i detalj. Först presenteras och
beskrivs den valda scenen, därefter analyseras varje scen enskilt och i detalj.

4.1 Skolning om fängelset och dess regler

En av fångarna vill fråga en fråga av fängelsedirektörens assisten. Man ser även hur fångarna sitter
under skolningen.

Fängelsedirektören visar en gest mot Watson, och påpekar att han talar om henne.

42

I scenen Skolning om fängelset och dess regler (S1E2 05:40-06:50) sitter sju stycken
kvinnor i fängelsets ”fritidsrum”17 och får en skolning om fängelsets regler.
Kvinnorna sitter på enkla plaststolar som är radade i två rader. Fyra av de sju
kvinnorna ser uttråkade ut och sitter inte raka i stolen. Alla dessa kvinnor som ser
uttråkade ut är utseendemässigt från en minoritet, tre är latino och en är svart. Piper,
som är vit och tv-serien huvudpersonen som serien fokuserar kring, sitter längst till
vänster rak i ryggen och låter sig inte störas av de andra. Scenen börjar med att
fängelsedirektören, som är en man, berättar att fångarna får sina nya sovplatser och
kläder under den kommande veckan. Direktören har kostym på sig och läser det han
säger från ett papper. Han står framför fångarna, som sitter på stolar i två rader.
Direktören påpekar att det är viktigt att man tar rätt storleks kläder, han ser på en av
de svarta fångarna, som sitter i högra hörnet i andra raden. Inga påsiga hip-hop-kläder
säger han. Direktören säger rakt ut, för att förstärka hans kroppsspråk, att han syftar
på henne. Den svarta fången ser besvärad och uttråkad ut då hon hör direktörens prat.
Hon suckar samtidigt som hon lyfter sina händer i kors vid bröstet. En av vakterna
berättar om hur en tidigare fånge gjort ett vapen ur ett rakblad. Han ser imponerat på
rakbladet och ett litet leende uppstår på hans ansikte, men det försvinner då han visar
med rakbladet gester på att skära upp nacken, handlederna och nere vid genitalierna.
Alex, Pipers före detta partner, ser obekväm ut och för handen framför ansiktet 18 för
att visa hennes medlidande. Vakten konstaterar att han knappast borde ha fått berätta
det åt fångarna, han fortsätter med att hota fångarna med att de kan hamna i
isoleringscell och få en förlängd dom, ifall de försöker med liknande. Fångarna ser en
aning besvärade ut. Därefter fortsätter scenen med att fängelsedirektörens
verkställande assistent presenterar sig och råder fångarna att vara i kontakt med henne
ifall deras ärenden är kvinnorelaterade. Hon lovar att sköta dessa ärenden personligt.
Assistenten är klädd i en tight pennkjol och matchande kavaj. Hon filmas uppifrån
ner, för att visa hela hennes utseende. Hon har skyhöga klackar och hennes hår och
smink är väl uppsatt. Överlag ger hennes utseende ett dyrt och väluttänkt uttryck.
Scenen avslutas med att en av fångarna, som sitter med händerna framför sin mage
och med huvudet nersjunket i axlarna, räcker upp sin hand och vill fråga något, men
den verkställande assistenten tar sin take away –kaffekopp och nekar frågan med att
17

Ett rum där fångarna får vistas under deras fritid. I rummet finns bland annat ett fotbollbordspel och
i andra scener har fångarna yoga-timmar och andra ”fester” i utrymmet.
18
På engelska facepalm

43

vifta med handen i fångens håll och säga att hon är idag på plats bara för formalitetens
skull. Assistenten går ut genom dörren utan att blicka bakåt. Fången ser förvirrad ut.

Fängelsedirektörens assistent som är på väg ut efter sitt korta tal. Hon lyfter på hanen och säger att hon
är idag på plats bara för formalitetens skull.

En av vakterna står framför fångarna och håller händerna vid sitt bälte.

44

4.1.1 Analys av scenen
Jag tolkar att i den här scenen kan man se härskarteknikerna påförande av skuld och
skam samt objektifiering (Bohlin & Ber, 2017, Ås, 1979). Fängelsedirektören står rakt
framför fångarna, som sitter i rad på en lägre höjd än han. Han är klädd i en kostym
och har mörka drag och talar till fångarna med en bestämd och rätt avslappnad ton,
han behöver inte be efter auktoritet. Alla dessa är tydliga tecken på makt och kontroll.
Fängelsedirektören står och fångarna sitter på bestämda platser framför honom, det
tyder på en maktrelation mellan direktören och fångarna, genom att de har bestämda
sittplatser och med nivåvariation (Burgoon & Dunbar, 2006). Dessutom är han klädd
i kostym, medan fångarna har fångdräkt på sig. Dock är en del av fångarna klädda i
orange dräkter och några i beige dräkter. Kläderna reflekterar att fångarna är på lägre
nivå än fängelsedirektören, men att det även finns variationer i fångdräkterna bland
fångarna. De med orange dräkt är nykomlingar och de i beige har redan hunnit vara
en stund i fängelset. Som pricken på i:et är direktören en man och fångarna är alla
kvinnor. Objektifiering syns igenom hela scenen, men att börja med syns det genom
att fångarna ses alla som lika; kvinnor som brutit mot lagen och hamnat på fängelse.
Rasism och stereotypier kommer tydligt fram i denna scen. Fängelsedirektören pekar
ut en av kvinnorna (som är svart), och använder sig av härskartekniken påföring av
skuld och skam, genom att påpeka att just hon ska tänka på sin klädstorlek. Det här
kan tolkas som att fängelsedirektören tänker att en svart kvinna kunde tänka sig ha
hip-hop –kläder, eftersom hiphop-kulturen har uppkommit från afroamerikaner. Tvserien vill lyfta fram problemen med ras och rasism i amerikanska fängelser, och detta
är ett bra exempel på hur fängelsedirektören beter sig rasistiskt och utgår från sina
egna fördomar. Den svarta fången besvarar härskartekniken genom att röra på sig
obekvämt på stolen, titta neråt och korsa händerna vid bröstet. Reaktionen är en
blandning av att fången ser besvärad och obekväm ut, samt att hon ser uttråkad ut. Det
att hon tittar neråt och för händerna till bröstet syftar på att hon blir utsatt för makt
(Burgoon & Dunbar, 2006, Börjesson & Rehn, 2008). Suckandet och att hon ser
uttråkad ut är däremot en viss sorts maktteknik, hon vill visa åt direktören att hon inte
bryr sig om hans rasistiska kommentar (Burgoon & Dunbar, 2006).

45

Vakten som berättar om rakbladet som gjorts till ett vapen, ser en aning stolt ut när
han berättar om vapnet. Det här är svårt att tolka, men med basis på hur han beter sig
i de episoderna jag sett, verkar han njuta av tanken av smärta, eller att fångarna
skadade sig själva. Vakten visar med kroppsspråk hur de fångarna han presenterade
med har skurit sig vid halsen, handlederna eller vid genitalierna. Alex, som lyfter sin
hand framför ansiktet, när vakten visar detta, ser en aning obekväm ut, men hon verkar
även road. Hennes leende och det roade ansiktsuttrycket tyder på att hon tycker
situationen är rolig. Men genom att hon lyfter handen som skydd framför ansiktet,
känns det som hon vill gömma sig och sin reaktion. Vakten berättar att de kvinnor
som använt liknande vapen är nu i isolering, eller på mer striktare fängelser. Detta är
ett indirekt hot mot fångarna. Vakten står med händerna vid bältet, som hävdar hans
uniform och handbojorna som finns fast vid hans bälte. Detta skapar en känsla av
dominans och kontroll, eftersom uniformen tyder på att vakten har kontroll över
fångarna och kan använda sig av handbojorna i behov.
När fängelsedirektörens assistent presenterar sig, har kameran valt att filma henne från
tårna upp till ansiktet. Denna filmningssätt hävdar hennes klädesval vilket är stilrent,
ser dyrt ut och får assistenten att se bra ut. Filmningssättet vill lyfta fram hennes
utseende. Hon har högklackade skor, vilket även tyder på dominans och kontroll,
eftersom hon gör sig själv längre. Längd ses som en viktig egenskap i till exempel
ledarroller (Burgoon & Dunbar, 2006, Henley, 1977). Hennes kläder som verkar dyra
ger även en bild av högre status (Burgoon & Dunbar, 2006). Hon hälsar på fångarna
genom att säga “Hello ladies” vilket inleder hennes tal om att hon är här för fångarna,
speciellt när det gäller behov som kvinnor. Hennes leende ansiktsuttryck och
hälsningsfrasen hon använde tyder på att hon försöker göra en varm och välkommen
känsla åt fångarna. Hon vill få dem att känna sig trygga och att de har något
gemensamt, nämligen att de är kvinnor. Hon står rak i ryggen men lutar vikten åt
vänster, vilket framhäver hennes kvinnliga kropp.
Fången som sitter med händerna i kors och ser hopsjunken ut på stolen, säger med en
osäker ton i rösten, att hon har en fråga åt assistenten. Det skapas en bild att fången är
osäker och den som blir utsatt för kontroll på grund av hennes hopsjunkna kroppsspråk
(Burgoon & Dunbar, 2006) och assistenten är den med makt och kontroll. Assistenten
tar sin takeaway-kaffekopp, som kan tolkas som en statussymbol, och viftar bort
46

frågan med handen och en tom blick, att hon är idag på plats bara för formalitetens
skull. Assistentens svar är raka motsatsen till hennes beteende när hon hälsade på
fångarna. Det här ger en bild av att hon i själva verket inte bryr sig om fångarna, utan
är tvungen att säga så på grund av hennes arbetsuppgift. I det här fallet kunde man
tolka det som att assistentens arbetsuppgift har en kontroll över henne: den tvingar
henne att säga något hon inte riktigt verkar hålla med om (Fleming & Spicer, 2007).
Hon utövar även härskartekniken objektifiering över fångarna, då hon inte vill besvara
på deras ”personliga frågor” utan såg bara situationen som något hon är tvungen att
göra på grund av formaliteten. Scenen avslutas med att assistenten går ut och man
filmar baksidan av hennes kropp och en dörr som stängs och lämnar fångarna i
rummet. Det att assistenten bara kan gå ut ur rummet och fångarna inte har samma
chans tyder även på en tydlig maktrelation mellan de två parterna. Fångarna är fast
inom fyra väggar, medan assistenten kommer på plats till jobbet, men kan sedan gå ut
och hem hur hon vill (Sykes, 1958, Harvey, 2007).

4.2 Konfronterandet i duschen

Piper och Alex diskuterar och Alex skrattar i en sarkastisk betydelse.

Tidigare i serien kommer det fram att det lönar sig att använda badrummet tidigt om
morgonen, för då är det minst rusning. Scenen börjar med Piper som duschat klart och
ska gå ut ur badrummet då hon ser med blicken Alex (hennes före detta flickvän och

47

partner i brottet som orsakat hennes straff) stå framför spegeln och tvätta sina tänder.
Alex besvarar Pipers blick med att säga att hon alltid är den här tiden i badrummet
och om Piper inte gillar det kan hon komma dit någon annan tid. Piper stannar upp
och konfronterar Alex om att Alex var den som uppgav Pipers inblandande i
droghandeln. Pipers kropp ser stel ut och hennes ton i rösten är kall och argsint. Piper
säger åt Alex att hon inte sett henne på fem år, att Alex har ingen aning vad som pågår
i Pipers liv, och att hon är en ny person nuförtiden. Alex svarar sarkastiskt med
händerna i luften att ”bra för dig”. Alex ser irriterad ut och nekar anklagelserna. Piper
och Alex har en diskussion om detta och Alex har en sarkastisk min genom
diskussionen. Alex är arg och svår till Piper, hon ser med blicken upp och ner på Piper.
Piper säger att hon var oskyldig och att det är Alex fel att Piper sitter i fängelset. Alex
hånskrattar och svarar ”Oskyldig?” med en väldigt sarkastisk ton. Alex poängterar att
det var ingen som tvingade Piper till att göra vad hon gjorde.
Under diskussionen har Piper en mer försvarande roll och Alex en mer attackerande
roll. Alex diskuterar stort med hjälp av hennes kroppsspråk, hon använder sig av stora
handgester samtidigt som hon talar, hon går och rör på sig då hon talar och hennes
miner ser ”glada” ut, men med hjälp av hennes ton kan man förstå att hon är sarkastisk.
Alex varierar även med tonen, ibland tar hon starkare toner och ibland mjukare. Alex
attackerar Piper med att säga att Piper ville göra det och att Alex gjorde hennes tråkiga
liv intressant. Alex går till personliga angrepp som tangerar deras gemensamma
historia. Piper blir mer tyst och försvarande för varje ord som Alex säger. Alex
avslutar diskussionen med att först höja på rösten och ryta åt Piper, men sedan säga
att Piper krossade hennes hjärta. Alex säger med en lugn och lägre ton att hon aldrig
ljugit åt Piper, hon betonar ordet aldrig. När Alex går ut ur badrummet ser Piper ledsen
ut och tittar efter henne.

48

Alex försvarar sig mot Pipers påstående om att hon avslöjat Pipers inblandning i brottet.

Piper som ser ledsen ut och har våta ögon, när Alex går bort från deras diskussion.

4.2.1 Analys av scenen
När Alex märker Pipers blick besvarar hon den med en kommentar om att hon alltid
är på badrummet den här tiden. Alex svar leder till att man kan tolka Pipers blick som
väldigt aggressiv mot henne. Alex svar om att hon alltid är i badrummet den här tiden,
och om det stör Piper, så får Piper komma till badrummet en annan tid. Alex svar tyder
på att hon anser att hon har rätten till utrymmet för att hon var där först. Hon använder
sig av interaktionsmakt, eftersom hon meddelar att de kan träffas den här tiden i

49

badrummet (Burgoon & Dunbar, 2006). Piper åklagar Alex om att det är Alex fel att
Piper sitter i fängelset. Hennes bestämdhet är en tydlig maktteknik, då Piper vill få
Alex att medge att det var hennes fel. Det här är en intressant maktteknik, eftersom
Piper använder sig av härskartekniker påföring av skuld och skam gentemot Alex
(Bohlin & Ber, 2017). Hon är arg på situationen och vill få Alex att ta på sig skulden.
Dock kan detta också tolkas som att Piper vill överföra sin egen känsla av skuld och
skam till Alex. Piper vet att hon gjort fel – och det säger även Alex i scenen. Piper var
inte oskyldig, ingen tvingade henne till brottet, så hon måste också kunna ta emot
konsekvenserna av hennes egna beslut. Piper kan eventuellt förstå det här och tar
därför en mer försvarande roll när diskussionen med Alex blir livligare. Dock går Alex
över till mer personligt angrepp om att Pipers liv var ingenting förrän hon träffade
Alex. Alex använder sig av härskartekniken förlöjligande, då hon tyder med sina ord
att Piper inte var intressant förrän Alex steg in i bilden. Alex tappar det behärskade
beteendet och ryter till åt Piper förrän hon går iväg. Men hennes ton sjunker och hon
bryter lite i rösten då hon säger att Piper krossade hennes hjärta och att hon aldrig
ljugit åt Piper, kan detta tolkas igen som påförande av skuld och skam. Alex vill att
Piper ska känna sig dålig och att Piper är den som sårat och satt dem i den här
situationen.

4.3 Jag hatar oreda

50

Miss Claudette uttrycker en sur min.

Tricia lutar sig över Miss Claudette och berättar att hon kan få Miss Claudette att må bra.

Pipers rumskompis som hon delar rum med i fängelset (man kan inte riktigt kalla dem
celler) heter Miss Claudette (i fortsättningen Claudette). Under episod fyra får man
veta mer om Claudettes bakgrund. Claudette har jobbat som städerska innan hon
hamnade i fängelset. Därför är hon väldigt noga med hur hennes rum ser ut. Claudette
ligger i sängen och läser en bok. En annan fånge, Tricia, kommer in och har händerna
i kors vid bröstet, och frågar om hon kan fråga något av Claudette. Claudette besvarar
denna öppningsreplik med att ”Jag vet inte, kan du?”. Tricia ser generad ut och ber
Claudette om hon kan baka en kaka åt Tricias flickvän som blir utsläppt ur fängelset.
Tricia ser lite obekväm ut och förklarar vilken kaka det är som hon menar. Claudette
lyfter inte blicken från sin bok. Claudette säger åt Tricia att hon inte är intresserad att
baka en kaka åt Tricias flickvän. Claudette ser irriterad ut och trött på Tricias tal.
Piper kommer in i rummet med en stor låda full med saker som hennes nära skickat åt
henne till fängelset, där finns bland annat böcker. Hon säger detta åt Claudette och
Tricia, för att besvara deras frågande blickar. Tricia frågar om Piper har något sexigt
i lådan. Claudettes min ser äcklad och irriterad ut, hon skakar på huvudet för sig själv.
Claudette uppmanar åter Tricia att lämna rummet och säger att hon kan ta med sig
några av böckerna och utbilda sig själv, Claudette tillägger ”fastän det inte hjälpt
henne” och ser på Piper. Piper vänder sig långsamt och ser skrämt på Claudette. Tricia

51

frågar om Claudette vill ha ”lite av det här” och tar med händerna mellan hennes ben.
Tricia lutar sig över Claudette och berättar att hon kan få Claudette att må bra och att
”såhär mycket älskar hon sin flickvän” (och syftar på att hon vill byta ut sex mot att
Claudette bakar en kaka åt Tricia). Claudette svarar att hon är slagen av hennes
hängivenhet, men avslutar meningen med att hon är äcklad av hennes beteende och
uppmanar Tricia att lämna rummet.
Claudette har en sträng och bestämd ton. Hennes panna är rynkad och hon ser sur ut.
När fången går ut säger Claudette ”barn” med avsky i tonen, samtidigt som hon vänder
blicken mot sin bok och fortsätter läsa i den. Piper ser obekväm ut och försöker med
small talk, hon berättar att hon fått ett nytt jobbuppdrag. Claudette vänder blicken
långsamt mot Piper med den samma sura minen. Claudette ser på henne och på hennes
böcker surt och med en lite förvånad blick, och säger att hon inte gillar oreda.
Samtidigt som Claudette flyttar blicken till böckerna, rör sig kameran långsamt mot
böckerna och fokuserar på dem. Claudette pekar på böckerna och åt ett annat håll i
rummet och kommenterar vilka oredor Piper redan åstadkommit med. Piper ber om
ursäkt och börjar ordna om i rummet, samtidigt tillägger Claudette ”sköt om det eller
annars…” meningen avbryts med ljudet av en borr och Pipers förvånade min och så
byts scenen.
4.3.1 Analys av scenen
Först och främst är det viktigt att redan tänka på Claudettes namn, Miss Claudette.
Hon blir kallad av alla fångar Miss Claudette, fastän största delen kallas med deras
efternamn eller har någon sorts smeknamn. Claudette har skapat en position, där hon
uppskattas och hon blir tilltalad på det sätt som hon önskar att bli tilltalad på. Tricia
kommer in i rummet och man kan se att hon har respekt mot Claudette. Detta kan ses
genom att hon har händerna i kors vid bröstet och frågar om hon får ställa en fråga.
Det försiktiga sättet hon närmar sig Claudette och den osäkra frågan tyder på att
Claudette har maktpositionen i deras förhållande (Burgoon & Dunbar, 2006). När
Tricia frågar ifall hon får fråga en fråga Claudette, lyfter Claudette inte blicken från
boken. Det här kan tolkas som användning av härskartekniken osynliggörande.
Claudette försöker med avsikt ignorera Tricias frågor för att visa att hon har kontroll
över situationen. Även det bestämda och självsäkra svaren som Claudette ger Tricia

52

tyder på att Claudette vet att hon har makten i förhållandet. Som till exempel när
Claudette svarar att ”kan du?” tyder det även på härskartekniken förlöjligande. Hon
förlöjligar Tricias fråga. Claudette ser hela tiden en aning uttråkad ut, vilket är ett
tecken på att hon har makten i situationen (Burgoon & Dunbar, 2006). Piper avbryter
diskussionen då hon kommer till rummet och man märker även att Piper är en aning
rädd för Claudette. Piper känner sig tvungen att hamna förklara vad som finns i lådan,
vilket kan ses som en viss sorts osäkerhet i situationen. Claudette försöker återigen få
Tricia ut och förlöjligar henne och Piper genom att säga att hon kan ta med sig böcker
för att skola sig själv, fastän det inte hjälpt Piper.
Claudettes bestämda attityd får Tricia att försöka få sin vilja igenom på ett annat sätt,
hon försöker byta ut sex gentemot kakan. Hon gör det genom att luta sig över
Claudette som sitter i sängen och läser, och med sina gester rör sig mellan benen och
fråga ”vill du ha av detta?”. Det här är kanske ett desperat försök, och förstärker även
de stereotypier om att kvinnor skulle ”ligga sig till toppen” (Nelson et al., 1996).
Claudette får Tricia ut ur rummet efter en till uppmaning. När Tricia lämnar rummet,
kommenterar Claudette ”barn”, vilket syftar på att hon anser att hon är mer mogen
och klokare än Tricia. Det här kan även tolkas som att hon gör sig själv större, alltså i
detta fall äldre och klokare än Tricia (Burgoon & Dunbar, 2006).
När Piper försöker med small talk svänger Claudette blicken långsamt mot högen av
böcker som Piper har i hennes hörn. Kameran filmar långsamt mot böckerna, som
syns bakom andra föremål i rummet. Filmningssättet får oss att se genom Claudettes
ögon och koncentrera oss på högen av böcker. Claudette säger med en bestämd ton åt
Piper att hon hatar oreda och pekar på högen av böcker. Scenen avslutas med att
Claudette säger ”ta hand om det eller…”. Claudette hinner inte säger klart sin mening,
men borrljudet tillsammans med Pipers förvånade min, tyder på att meningen avslutas
med ett hot. Borrljudet byter scen till elektricitetsavdelningen var en av fångarna
borrar. Det här är ett konnotativt filmningssätt (Bell, 2008), eftersom den är inte
självklar men tittaren kan förstå det genom att göra associationer. Metonymi är en del
av det konnotativa filmningssättet, vilket tyder på att tittaren kan dra slutsatserna. Här
drar jag alltså slutsatsen att borrningsljudet hindrar tittaren att höra hotet.

53

4.4 Apan i buren
Luscheck niar och visar sarkastiskt till Watson att gå in genom dörren.

Watson ser arg och förvånad ut efter att Luscheck kallat henne apa.

Piper och Watson är de två nya arbetarna på fängelsets elektricitetsavdelning. Scenen
börjar med att Watson får gå in i en ”bur” där hennes arbetsuppgift är att dela ut
verktyg åt de andra fångarna som jobbar på elektricitetsavdelningen. Watson stiger
upp från sin plats bredvid Piper och går långsamt med händerna i kors mot buren. Hon

54

ser neråt på vad Pipers arbetsuppgift. Vakten Luscheck öppnar dörren till buren och
niar, samtidigt som han visar med handen vägen åt Watson in genom dörren. Luscheck
låser dörren till buren. Direkt därefter kommer en fånge och ber efter en skiftnyckel
och Watson ger den åt henne. Watson slänger skiftnyckeln på disken, varifrån den
andra fången tar den. Luscheck klappar långsamt två gånger (slow clap) och säger
”voilá apan kan dansa”. Watson, som är svart, svänger sig och tittar förbluffat på
Luscheck ”vad kallade du mig?”. Luscheck ser trött ut och kommenterar ”ifall ni
tappar ett verktyg hamnar ni i isoleringscellen. Nu är det dags för min tupplur.”

Watson när hon går förbi Piper med händerna i kors, och ser ner på Pipers arbetsuppgift.

4.4.1 Analys av scenen
När Watson stiger upp från sin plats bredvid Piper och går in till buren, går hon
långsamt genom att skifta tyngden från ena höften till den andra. Hon har händerna i
kors vid bröstet och hon himlar lite med ögonen. Hon tittar med blicken neråt vad
Piper håller på med, men hon svänger inte hela huvudet ner mot bordet. Det här ger
en rätt arrogant bild av Watsons sätt att tänka att hennes uppgift är viktigare än Pipers.
Luschecks niande och hans handgest som välkomnar Watson in i buren är sarkastisk.
Han provocerar med avsikt Watson, som här inte väljer att ta i hänsyn hans beteende.
Han låser buren efter Watson, och samtidigt kommer en annan fånge efter skiftnyckel.
55

Watson går och tar skiftnyckeln utan att säga ett ord åt den andra fången, hon slänger
den på disken varifrån den andra fången tar verktyget. Watsons beteende är ignorant
och hon visar inte respekt till uppgiften hon har. Hon vill visa att hon inte bryr sig och
skaka om maktrelationen mellan henne och fångvakten Luscheck. Luscheck svarar på
hennes beteende genom att klappa händerna ihop långsamt två gånger (slow clap)19,
vilket kan tolkas som sarkasm. Han kommenterar ”voilá apan kan dansa” vilket är ett
ordspråk som syftar på att personen följer de order den fått, så i detta fallet lyder
Watson Luscheck. I det här fallet används ordspråket även i ett sarkastiskt syfte.
Watson blir riktigt arg och frågar vad Luscheck sa åt henne. Hon tolkar detta som ett
rasistiskt uttalande då hon är svart och han är vit (Nelson et al., 1996). Hans reaktion
till hennes ilska är inte stark, snarare ignorant. Han svarar hennes fråga med att säga
”ifall man tappar ett verktyg hamnar man i isolering”. Svaret kan tolkas som
härskartekniken hot om våld. Isoleringscellen har inte fysiskt våld, men att bli isolerad
är definitivt våldsamt för sinnet och för den mentala hälsan (Tewksbury, 2010).
Scenen avslutas med att Luscheck kommenterar att det är dags för hans tupplur.
Kommentaren är pricken på i:et för hans nonchalanta beteende.
Fastän scenen inte fokuserar på härskartekniker, kan man ändå analysera andra
mikropolitiska maktstrukturer, som till exempel rasism.

4.5 Telefonsamtalet om det riktiga livet

19

Se kapitel 2.4.3 där termen slow clap presenteras
56

Piper som filmas genom gallren när hon talar i telefon med Larry.

Piper när hon berättar åt Larry att hon tycker att den här situationen är svår.

Scenen börjar med att filma Pipers och Larrys telefonsamtal. Larry går ute på gatan, i
sina kläder som ser relativt dyra ut och talar i sin mobiltelefon. Piper är inne på
fängelset och talar i en trådtelefon. Larry säger att Piper inte ska blanda sig i
”fängelsedramat” att det inte är viktigt, att den riktiga världen är det viktiga. Larry ser
en aning irriterad ut och stannar upp när han säger det. Piper håller med om vad Larry
säger, men hon säger at det är väldigt svårt när hon bor på fängelset att inte blanda sig
i sakerna där. Hon säger en mening om att ”det är bara”, håller en paus och avslutar
meningen med ”svårt”. Samtidigt lutar hon sig mot väggen och blickar uppåt mot
taket. Hon biter i nedre läppen och blinkar, medan hon fortsätter att titta uppåt. Larry
svarar att han vet. Piper avbryter stunden med att fråga vad Larry höll på och berätta
förrän han blev avbruten av Pipers fängelsedrama. Larry säger att han talade med sin
pappa, som är domare, att Alex inte var den som avslöjade Piper. När han säger det
pausar han i sin mening och slickar sina läppar, ser tveksam ut och ljuger till Piper
(tidigare har man fått veta att Alex var den som avslöjade Piper till åklagaren). Han
ser bestämd ut.

57

Larry ute i det fria, talar i sin mobiltelefon med Piper.

4.5.1 Analys av scenen
När Larry går ute på gatan kan man höra ljud av bilarna och fåglarna. Det är väldigt
stereotypiskt stadsljud som man hör, men ändå är det ganska lugnt. När kameran
filmar i fängelset på Piper, hör man en hel del bakgrundsljud och tal. Man kan också
höra kvinnan som står i telefonen bredvid och talar med någon. Det här förstärker
känslan av att Larry får gå ute i det fria och Piper är inlåst. Larry kan vara i lugnet och
ta reda på saker, som när han frågat av sin pappa ifall Alex avslöjat Piper. När man
filmar Piper hörs det prat och oljud. Man hör ganska tydligt vad fången bredvid talar
med, vilket kan tolkas som att det inte finns något privat utrymme i fängelset. Det är
typiskt att fångarna mister sitt privata utrymme i fängelserna (Tewksbury, 2010).
Larry talar i sin mobiltelefon då han går ute på stan. Piper hamnar tala i en trådtelefon
på ett det ställe där telefonen är, den binder henne på plats. Det här är en form av
kontroll över fångarna, då det finns bestämda ställen var de får gå och röra sig och
deras fria rörelsemöjligheter samt integritet tas bort av dem (Tewksbury, 2010). Piper
filmas genom fängelsegallren, vilket även förstärker känslan av att hon är häktad.
Övrigt skapar utseendet även skillnader hos paret: Larry går klädd i kläder som ser
relativt dyra ut, och Piper är i sin fångdräkt som är lika som alla andras (Burgoon &
Dunbar, 2006).

58

När Piper talar om fängelsedramat blir Larry irriterad och säger att hon inte ska blanda
sig i dramat hänvisar han till att hon ska fokusera på det riktiga livet. Larry förlöjligar
Pipers liv på fängelset, det är inte enligt honom det riktiga livet. Piper reagerar inte på
det, utan håller med Larry. Hon suckar och lutar mot väggen och blickar uppåt. Det är
intressant eftersom hon ifrågasätter inte alls Larrys nedvärderande av hennes liv. Det
kommer fram i serien att fängelsedramat hon talar om är viktigt för henne och hon
talar om det med en passion. Man kan dra slutsatsen att Larry har en viss sorts grepp
över henne, han använder sig av kontrollmekanismer mot henne, eller så vill inte Piper
acceptera att hon faktiskt är häktad. När hon lutar sig mot väggen, blickar uppåt och
suckar och svarar med en paus att det är svårt, kan man dra slutsatsen att hon har svårt
att anpassa sig till situationen och förstå att det är hennes liv för tillfället.
När Piper frågar vad Larry ville säga förrän han blev avbruten svarar han att han talade
med sin pappa om Alex hade avslöjat henne. Piper väntar på svaret och Larry pausar,
man kan tolka den långa pausen som att han funderar vad han ska säga. Till slut säger
han att det inte var Alex som avslöjat Piper. Han ser bestämd ut. Det kommer tidigare
i serien fram att Alex hade avslöjat Piper, och Larry vet det. Nu ljuger han med avsikt.
Han använder sig av härskartekniken utlämning av information. Piper tror på sin man
och ifrågasätter honom inte, hennes blick visar inte direkt någon min och speglar inte
av någon känsla. Man kan dra slutsatsen att hon inte förväntat sig detta svar.
Det här kapitlet har presenterat och analyserat alla de fem scener som valts som fokus
för studien. De enskilda scenerna har presenterats genom att beskriva händelserna och
diskussionerna i scenerna. Scenerna har analyserats enskilt och analysen har gjorts
med hjälp av de teorier som presenterats i teorikapitlet. I det följande kapitlet
presenteras en sammanfattande diskussion för de olika scenerna.

59

5 Sammanfattande diskussion utgående från forskningsfrågorna
Det här kapitlet diskuterar och sammanfattar analysen av de olika scenerna utgående
från avhandlingens forskningsfrågor.
I alla dessa scener uppkommer makt som en social handling. Makthandlingarna
uppkommer ofta i form av mikromakt; karaktärerna använder sig av specifika ordval
(t.ex. ”apan kan dansa” och ”riktiga världen”), varierande ton i rösten (t.ex. bestämda,
argsinta och lugna toner) kroppsspråk (t.ex. blickar och handgester)

och

härskartekniker. Dessa mikropolitiska maktstrukturer uppkommer i olika sociala
handlingar oberoende av formell position. Beroende på personerna eller grupperna
som är inblandade finns det en maktrelation mellan parterna. Dessa scener speglar
även situationer där de som innehar makt har den enbart på grund av deras roll i just
den stunden (Fleming & Spicer, 2007). Till exempel fängelsedirektören och
fångvaktarna har makt över fångarna på grund av deras arbetsposition. Maktutövandet
är inte fastbundet i arbetspositionerna, utan de kan även synas i de sociala relationerna
mellan fångarna. Maktförhållandena kan variera och ibland försvinna helt och hållet
(Börjesson & Rehn, 2008). Maktrelationerna skapar skillnader mellan fångarna. Alla
fångar saknar formella positioner i fängelset. Trots detta skapar dessa maktrelationer
grupper skillnader i grupperna mellan fångarna. Dessa maktrelationer delar på
fångarna och skapar de osynliga gränserna som grupperna finner sig i. Fångarna kan
hamna i dessa grupper mot sin egen vilja, eller utan att de fattar det. Till exempel
hudfärgen och etniciteten bestämmer vilken grupp fången tillhör. Mikromakt skapar
dessa skillnader mellan fångarna, till exempel genom gruppering och attityder mot
olika grupper. Skaparen av OITNB har sagt att hon vill lyfta fram bland annat rasism
och vilka problem rasism skapar. Dock lyckas inte tv-serien riktigt med det,
stereotyperna förstärks snarare än ifrågasätts.
I de scener jag valt att analysera framkommer maktutövning speciellt tydligt mellan
två grupper, i det här fallet två raser som har ett maktförhållande mellan sig, nämligen
de vita och svarta. I dessa scener kan man analysera situationer där den vita rasen har
makt över den svarta rasen. Detta syns till exempel i scenen Skolning om fängelset
och dess regler samt i Apan i buren. I dessa fall kan man tolka tydliga rasistiska

60

maktutövanden i scenerna. I den förstnämnda scenen, antar fängelsedirektören att
Watson, som var den enda svarta fången under skolningen, att hon skulle välja åt sig
lösa “hiphop.aktiga kläder”. Det här tyder på att fängelsedirektören kopplar ihop
hiphop-kulturen med svarta, fastän vilken som helst person, oberoende av hudfärg,
kan klä sig enligt hiphop-kulturen. Watson blir även utsatt för rasism i scenen Apan i
buren, där fångvakten Luscheck uttrycker ett ordspråk som i situationen blir rasistisk.
Det är svårt att avgöra ifall Luscheck verkligen menar det, eftersom han verkar en
aning trög som person. Det här har även kunnat vara ett sätt av producenterna att
bevisa hur vissa ordspråk och uttryck inte passar i alla situationer och man bör tänka
efter vad man ska säga. Det här förstärker även tanken om att makt är ett socialt
fenomen, eftersom denna kommentar inte hade varit rasistisk ifall Watson vore vit.
Dock finns det ett undantag till att de vita har makt över de svarta i tv-serien. Nämligen
i scenen Jag hatar oreda har Miss Claudette makt över Tricia trots att Miss Claudette
är svart och Tricia vit. Tricia försöker använda härskartekniker och mikromakt över
Miss Claudette men lyckas inte. Trots detta, finns det tydliga grupperingar bland
fångarna utgående från hudfärg och etnicitet. Maktförhållandena baserar sig i stora
drag på hudfärgen och på karaktärsdrag samt relationer, i skillnad könsrelaterade
maktrelationer.
Härskarteknikerna används i OITNB för att uttrycka makt över en annan person eller
över en annan grupp. Teknikerna används som en form av kontroll, då den ena parten
vill visa sin makt i situationen. Härskarteknikerna framkommer som en form av
mikromakt, de konstrueras med hjälp av kroppsspråk, gester, miner och andra
mikropolitiska strukturer. I fängelset i OITNB är det inte frågan om stora
maktstrukturer, till exempel används inte fysiskt våld för att konstruera en
härskarteknik. Däremot är de små strukturer, som bygger ihop en helhet som uttrycker
makten. Härskarteknikerna används till exempel genom rasistiska ord och uttryck,
eller handgester mot en person, som har som syfte att trycka ner på en person, och få
den att känna sig underlägsen. Det syns även via handgester i upphettade diskussioner,
där händernas rörelse har som syfte att förstärka ilskan eller bestämdheten i budskapet.
Härskarteknikerna används i tv-serien för att förstärka kontrollen över den andra
parten. I nästan alla scener kan man hitta fler än en härskarteknik. Härskaren som
utövar kontroll över en annan person är inte könsbunden. Till exempel i den första
scenen, Skolning om fängelset och dess regler, kan man se härskartekniker som utövas
61

av både män och kvinnor med olik maktposition inom fängelset. I scenen utövar
fängelsedirektören makt genom att påföra Watson med skuld och skam.
Fängelsedirektören ser fångarna som objekt snarare än som enstaka individer. I samma
scen hotar fångvakten fångarna med isolering (psykiskt våld) ifall de försöker skapa
vapen i fängelset. Vakten är lägre i rang än fängelsedirektören, men han kan
fortfarande utöva kontroll över fångarna, på samma sätt som fängelsedirektören.
Fängelsedirektören och vakten är båda män, vilket är enligt Ås (1977) de som utövar
makt med hjälp av härskartekniker över kvinnor. Dock har både fängelsedirektören
och vakten makt i situationen beroende på deras arbetsuppgift. I andra sociala
situationer, vore det inte sagt att de kunde utöva samma makt. Även
fängelsedirektörens assistent, som är en kvinna, använder sig av härskartekniker som
kontrollmekanism över fångarna. Hon ser på fångarna som objekt och meddelar att
hon inte har tid för dem just nu, utan hon är på plats bara för formalitetens skull.
Assistenten har den samma sociala makten som vakten och fängelsedirektören, men
sättet hon uttrycker det skiljer sig från de andras. Assistenten närmar fångarna genom
en positivare bild och behandlar fångarna på ett personligare sätt än de två männen.
Härskarteknikerna syns även i scenerna med enbart kvinnor. Det här stöder Kasks
(2019) resultat om att alla kan bli utsatta för härskartekniker, oberoende kön, sociala
status eller ålder. Det kvinnliga maktutövandet stöder den stereotypiska synen på att
kvinnor är mer relationsorienterade och känslosamma (Langford et al., 1998).
Kvinnorna i scenerna försöker få kontroll och utöva makt genom beröring, och genom
att vädja till känslor.
Producenterna använder sig av semiotik i OITNB. Det finns både denotativa och
konnotativa betydelser i de fem olika scenerna. Denotativa tecken är sätt för
producenten att fokusera på något speciellt objekt i scenerna och de är ofta rätt
självklara (Bell, 2008). Till exempel märkesvaror och andra “lyxprodukters”
betydelse framkommer som denotativa tecken. Både fängelsedirektörens assistent och
Larry har med sig i scenerna produkter och objekt som har en denotativ betydelse. I
scenen Skolningen om fängelset och dess regler, har fängelsedirektörens assistent
stora och synliga smycken, stiliga och välsittande kläder samt en take awaykaffekopp. Kaffet och klädseln syftar på att hon har det bättre ställt än fångarna, både
ekonomiskt men även att hon har möjlighet att bära smycken och dricka kaffe från ett
café utanför fängelset. I scenen Telefonsamtalet om det riktiga livet har Larry på sig
62

stiliga kläder, han får gå fritt utomhus och han talar i en mobiltelefon. Dessa tecken
syftar på att han är fri, mår bra och kan själv bestämma vad han gör och när. Piper
däremot är utan smink, talar i en av fängelsets två trådtelefoner. I scenen Jag hatar
oreda har Piper hämtat böcker, som hennes familj och vänner skickat åt henne.
Böckerna tyder på att Piper är utbildad och påläst, då hon inte heller reagerar starkt
till bokpaketet. Dessutom tyder detta på att hennes vänner och familj är utbildade och
bryr sig om Piper, då de skickar henne böcker som tidsfördriv till fängelset. Dessa
denotativa tecken har som uppgift att skapa illusioner om de socioekonomiska
förhållanden personerna befinner sig i, eller kommer ifrån.
Konnotativa tecken är inte alltid lika självklara att upptäcka som de denotativa
tecknen. De kan vara frågan om kameravinklar och vad producenten valt att fokusera
på under en viss scen. Ett konnotativt tecken är i scenen Skolningen om fängelset och
dess regler, då fängelsedirektören en gest mot Watson då han talar om hiphopkultur
och den klädsel som stereotypiskt tillhör, alltså överstora kläder. Det som gör det här
till ett konnotativt tecken är att jag kopplar detta till en rasistisk gest. Det här beror på
att jag vet att rasism finns, och att hiphopkulturen vuxit fram från den svarta
befolkningen i Förenta staterna. En annan person, till exempel ett barn, eller någon
som inte visste samma sak om hiphopkulturen, skulle inte eventuellt tolka det som
rasism. Konnotativa tecken kan tolkas på olika sätt beroende på kultur, politisk syn
och tidigare erfarenheter (Bell, 2008). Ju mer kunskap man har om bakgrunden till tvserien, som till exempel producenten, desto bättre kan man tolka metonymi i tv-serier.
Scenbyten och kameravinklarna kan också presentera olika meddelanden i filmer,
eller få tittaren att fokusera på en specifik händelse. I scenen Jag hatar oreda kan man
hitta två olika konnotativa tecken som skapas med hjälp av kameran. Den första är när
kameran filmar på högen av Pipers böcker. Kameran filmar från Miss Claudettes säng
mot högen av Pipers böcker. Kameran fokuserar på böckerna, vilket får tittaren att
fokusera på högen och förstå att den är i fokus. Direkt där efter hotar Miss Claudette
att Piper ska städa upp efter sig, eller… Meningen avbryts till borrljud, vilket även
byter scen till verkstaden var en av fångarna borrar. Där kan man se ett denotativt
tecken, borrljudet kopplas ihop med en censur av svordomar eller hot. Det är vanligt
att tv-serier censurerar svordomar och hot med att lägga där på ett annat ljud. Förutom
det här exemplet på ljud, har inte bakgrundsmusik varit aktuellt i de scener jag valt att

63

studera. Ljud som har analyserats har berört toner i tal, eller bakgrundsljud som vill
fokusera på att skapa en viss sorts stämning; till exempel ljudet av fåglar utomhus.

Bild på hur kameran fokuserar på Pipers böcker och skapar en känsla av oreda och stökighet.

OITNBs symptomatiska betydelse är att lyfta på tapeten rasism och rasskillnader i
amerikanska samhället. Seriens skapare har själv meddelat att hon behövde en vit
huvudperson, för att nå ut till en större publik (Caputi, 2015, Enck & Morrissey, 2015).
Det är ett stort problem att icke-vita huvudpersoner inte representeras på lika bred nivå
i populärkultur som vita huvudpersoner. OITNB vill lyfta upp till diskussion
problemen om rasism och stereotyper mot raser i Förenta staterna. OITNB har blivit
hyllad för den kritik den lyfter mot fängelser och rasfrågorna, men tv-serien har även
blivit kritiserad för hur den presenterar vissa av dessa tankar (Caputi, 2015, Enck &
Morrissey, 2015). Förenta staterna är en stor producent av den populärkultur som
västerländska världen förbrukar. Dessutom är befolkningen av nationen mångkulturell
och känd för rasism. Förenta nationerna är även en av de ledande nationerna i världen,
vilket betyder att landet har ett stort inflytande i världspolitiken. Därför har denna typs
tv-serier, som kritiserar samhället och lyfter upp till diskussion aktuella ämnen, viktiga
för hela världen. USA som marknad har ett stort inflytande i resten av världen.
Den explicita betydelsen i tv-serien, är den tydliga och öppna känslan som tv-serien
presenterar (Bell, 2008). Enligt mig är den explicita betydelsen diskussionen om

64

rasism och minoriteter. Däremot skulle jag våga påstå att den implicita betydelsen,
alltså mer abstrakta betydelsen av tv-serien (Bell, 2008), är att lyfta genusdiskussionen
på tapeten. I OITNB kan man se flera olika typer av kvinnor som bryter mot den
stereotypiska feminina kvinnan. Kvinnorna behandlas på olika sätt, beroende på deras
utseende (t.ex. klädsel, hudfärg, personlighetsdrag, språk och femininitet versus
maskulinitet). I andra scener och senare fram i serien kommer även diskussioner om
kvinnor som är gravida på fängelset upp till diskussion. Fastän det är frågan om ett
fiktivt program, speglar tv-serien händelser som är verkliga och vardagliga problem.

5.1 Slutsatser
De slutsatser man kan dra från avhandlingen är att härskartekniker och makt utövas
bland annat via mikromakt, som till exempel kroppsspråk, blickar, ordval och gester.
I de scener som avhandlingen behandlar är handgesterna de vanligaste tecknet på
mikromakt. Handgesterna förekommer i alla scener. Med hjälp av handgesterna kan
karaktärerna peka på något eller syfta till någon, eller dra uppmärksamheten mot sig
själv samt förstärka sina känslor eller sin poäng i en diskussion. Handgesterna är ofta
tydligare att märka i tv-serier än till exempel blickar eller andra mikropolitiska
strukturer, vilket kan vara orsaken till att de används så ofta i tv-serien. Däremot är
inte fysiskt beteende, uppträdande och utrymme alltid lika lätt att analysera och
upptäcka, och i dessa scener som avhandlingen behandlar, uppkommer de inte lika
starkt. Härskarteknikerna är oberoende av kön och formella positioner. Tidigare
studier om mikromakt och härskartekniker bekräftas med hjälp av studiens empiri.
Härskarteknikerna utövas och tas emot av både kvinnor och män. Producenten
använder sig av kroppsspråk och härskartekniker som finns i verkligheten för att
konstruera maktförhållanden i tv-serien. Härskarteknikerna vill lyfta fram de olika
maktförhållandena som finns mellan karaktärerna och förstärka kontrollen över den
andra parten. Trots att största delen av dessa sociala förhållanden inte har formella
maktpositioner, finns maktrollerna i dessa förhållanden. Maktförhållanden byggs upp
med hjälp av direkta och indirekta faktorer. Till exempel kan inte fångarna själv
avgöra ifall de är vita eller svarta, och vilket maktförhållande de får via hudfärgen.
Dock påverkar även personligheten och andra karaktärsdrag maktförhållanden.

65

Trots att studien bekräftar att det finns skillnader i det manliga och kvinnliga
maktutövandet kan man inte jämställa dem. Avhandlingen har analyserat kvinnliga
och manliga maktförhållanden i en omgivning där de manliga karaktärerna har en
formell roll i relation till kvinnorna (vakt och fånge). Dock kan man se skillnader i de
manliga och kvinnliga maktutövandet. Kvinnorna vädjar mer till känslor än män. I
scenen Telefonsamtalet om det riktiga livet använder sig Larry av härskartekniker över
sin fru Piper. Det är det enda maktförhållandet där mannen inte har en formell position
till kvinnan. Dock är Larry fri och Piper är inlåst. Piper ifrågasätter inte Larrys
maktutövanden i scenen, utan hon accepterar dem utan motstånd. Reagerar hon inte
på grund av att hon är så van vid att hennes man utövar härskartekniker över henne,
eller beror det på att han är fri och hon är inlåst? Ås (1979) skrev om härskarteknikerna
för att lyfta fram problemet om hur mär utövar makt och kontroll över kvinnor, utan
att det ifrågasätts. Den här scenen bekräftar hennes tankar. Trots detta, används
härskarteknikerna av både män och kvinnor i, vilket uppkommer i de andra scenerna.
OITNB konstruerar fängelset som en kal och isolerad plats. Det finns vakttorn på
gården, cellerna saknar dörrar och man har inte ett privat utrymme (t.ex. hamnar man
tala i trådtelefon framför alla). Fängelset som konstrueras i tv-serien uppfyller långt
de punkter som O’Donnell (1997) lyfter fram i sin artikel. Till exempel är utrymmena
rätt anständiga, det finns disciplin och kontroll, och fångarna får jobba med olika saker
inom fängelset, vilket ger deras dagar betydelse. Även isoleringsceller nämns
(Tewksbury, 2010) i tv-serien och vissa av fångarna hamnar i dem på grund av dåligt
beteende. Fängelset konstrueras även som en total institution. Fångarna är inlåsta och
får inte ha kontakt till dem utanför fängelset, förutom via telefonsamtal och specifika
tider då familjen får komma på besök (Goffman, 1958). Därmed kan man säga att
fängelset som organisation konstruerar utgående från verkligheten. Det går inte att
avgöra ifall OITNB använder sig av stereotyper om fängelser utgående från de scener
som avhandlingen behandlar. Till exempel uppkommer det inte fysiskt våld mellan
fångarna och vakterna i dessa scener. Eftersom jag inte har personliga erfarenheter om
fängelser, kan jag inte ta ställning till om OITNB överdriver eller lyfter fram
stereotyper om fängelset som organisation. Dock förstärker OITNB stereotyper och
rasism. I de scener som avhandlingen behandlar kan man se rasistiska utlåtanden och
konfrontationer mellan olika raser. OITNB lyfter fram grupper, och sätt att dela in
människor i grupper, utgående från sexuell läggning och hudfärg. I OITNB kan man
66

genomgående se rasism och grupptänkande, fångarna blir behandlade på olika sätt av
vakterna utgående från deras hudfärg. Fångarna beter sig också enligt stereotyperna,
till exempel Piper visar med sitt kroppsspråk och sina miner hur hon är äcklad och
avskyr fängelset, dess duschar och den mat som serveras. Hon kommer från en bra
socioekonomisk bakgrund och är van att få uttrycka sig själv. Hon värkar inte heller
vara speciellt förvånad eller tacksam för bokleveransen hon får från sina vänner. Den
osynliga makten som finns på grund av hudfärgen spelar en stor roll i tv-serien och
förstärker den strukturella rasismen som finns i det amerikanska samhället.
Filmtekniken spelade inte en så stor roll i analysen som jag först tänkt mig. De scener
som jag valde med i empirin, innehåller inte filmteknik som skulle spela en
märkvärdig roll i analysen. Ifall jag analyserade längre scener, eller hade valt andra
scener, kunde filmtekniken ha en mer betydande roll för slutsatserna i avhandlingen.
I den här avhandlingen påverkar de inte resultatet på ett märkvärdigt sätt.
Avhandlingen bidrar till att ge en inblick i hur makt och härskartekniker konstrueras i
populärkultur. Avhandlingen presenterar även skillnader i det manliga och kvinnliga
maktutövandet. Kvinnornas maktutövande är mer känslomässigt än männens. Studien
bekräftar de tidigare resultaten om att härskartekniker används av både män och
kvinnor, samt att de används genom mikropolitiska maktstrukturer, som till exempel
gester, miner och blickar. Härskarteknikerna används i OITNB för att förstärka
kontrollen över den andra parten och för att betona makten man utövar i situationen.
OITNB konstruerar fängelser utgående från verkligheten, men det går inte att ta
ställning till ifall OITNB överdriver eller spelar på stereotyper om fängelser. OITNB
förstärker och upprätthåller stereotyper och skillnader mellan raser och etniciteter.

5.2 Validitet och forskningsetik
Med analysen i minnet är det fortfarande viktigt att påpeka att visuella studier aldrig är
helt och hållet objektiva. Ifall någon annan utfört studien, kunde resultatet se

67

annorlunda ut. Det samma gäller ifall jag valt att fokusera på andra aspekter som
populärkultur presenterar, till exempel på hudfärg eller etnicitet. En annan tv-serie eller
en annan fokusorganisation, som till exempel ett daghem, kunde ha resulterat i helt
andra slutsatser. Trots att OITNB är en populär tv-serie, finns det säkerligen flera andra
tv-serier som visat annan typs uppdelning mellan maktutövandet.
Jag har bidragit till att noggrant beskriva i metod-kapitlet hur jag gått till väga när jag
genomfört studien. Jag har inte skrivit en forskningsdagbok, vilket kan ses som en
svaghet i validiteten. Trots detta har jag strävat till att beskriva varje scen och analys av
scenerna i detalj, för att vara så transparent som möjligt i studien. Jag har skrivit
anteckningar då jag tittade på scenerna och skrivit hur datainsamlingen gick till väga
och under vilken tidsperiod. I min avhandling har jag även försökt motivera valet av tvserien och varför jag valde att se just de fem första episoderna av tv-serien. Genom att
göra en ”för-analys” har jag försökt motivera varför just dessa scener blev valda med i
studien. Det är inte alltid så lätt att motivera valet och förklara varför jag, som en
subjektiv varelse, fastnat för dessa scener och de maktutövanden som de innehåller.
Trots att studien innehåller subjektiva tankar har jag försökt beskriva dem så gott som
möjligt för att öka transparensen och motivera mina val.
Studien kunde ha gjorts mer trovärdig ifall jag valt att analysera OITNB tillsammans
med en annan tv-serie, eller valt med ett fler antal scener. Med ett bredare data kunde
jag stödja mina slutsatser på ett större antal material. Jag har även presenterat
maktutövanden utgående från det binära synsättet och enbart diskuterat det kvinnliga
och manliga könet. Tv-serien utspelar sig i ett fiktivt amerikanskt fängelse och tv-serien
är producerad av en amerikansk producent. Resultaten kunde ha blivit olika ifall jag
analyserat en tv-serie från ett annat land, eller som skapats av en producent med annan
bakgrund än den amerikanska.
I det här kapitlet har jag diskuterat scenerna från OITNB genom att besvara de
forskningsfrågor jag ställt för studien. Jag kan dra slutsatsen att makt konstrueras i
OITNB med hjälp av sociala förhållanden, grupperingar, mikropolitiska strukturer som
till exempel kroppsspråk, gester, miner och blickar samt genom filmtekniska metoder,
som till exempel kameravinklar. Det finns skillnader i det manliga och kvinnliga
maktutövandet, men de kan inte generaliseras på grund av de formella positionerna som
68

karaktärerna har i OITNB. OITNB konstruerar fängelser utgående från verkligheten,
men jag kan inte avgöra ifall händelserna dramatiseras, då jag saknar egen erfarenhet
om fängelser. Avslutningsvis diskuteras validitet och forskningsetik. Visuella studier
är aldrig helt och hållet objektiva och resultatet kunde variera till exempel beroende på
ifall tv-serien vore en annan, eller ifall avhandlingen hade analyserat fler scener än fem
stycken.

69

6 AVSLUTNING
Den här pro gradu-avhandlingen har studerat hur makt och härskartekniker
presenteras i amerikansk populärkultur. Avhandlingen har bidragit till att studera hur
vi kan tolka olika maktförhållanden och hur de presenteras i visuell populärkultur. En
studie som forskar enbart i en tv-serie berättar inte hela sanningen. I fortsättningen
kunde man tänka sig att forska i fler tv-serier och till exempel reflektera kring inverkan
av producentens genus i hur könsrelaterade maktpositioner presenteras i tv-serien. Det
vore intressant att komplettera studien med en intervju med producenten, och hur
hennes kunskap och kultur påverkat det hon valt att producera. Eller helt enkelt fråga
vad det är som hon menat med vissa av scenerna. Fortsättningsvis kunde man tänka
sig att analysera skillnader i hur olika typer av populärkultur uttrycker makt. Det finns
säkerligen skillnader i hur böcker, dagstidningar och till exempel e-sports uttrycker
makt. Ett intressant forskningsförslag kunde vara en kombination av att studera
representation om fängelser och makt i till exempel böcker och filmer.
Jag har själv lärt mig om makt och kontrolltekniker. Fastän det är självklart att
kroppsspråket spelar en stor roll i diskussioner och sociala förhållanden mellan
människor, är jag förbluffad över den mängd betydelser även små gester har i stora
sammanhang. Jag vågar påstå att jag numera studerar min omgivning och samhället
mer kritiskt och ifrågasätter syftet bakom det producerade. Jag känner orättvisa och
missnöje, att bland annat könsstereotypierna blomstrar inom populärkulturen och att
dessa mönster är så svåra att söndra. Jag är trots detta glad att jag valt att studera i ett
ämne jag inte haft mycket kunskap om tidigare.
Avhandlingen kunde även ha fokuserat starkare på ras och etnicitet och det är något
jag nu i efterhand känner att kunde ha varit mer givande för studien än att studera
könets betydelse, särskilt med OITNB som fokus. Ämnet känns just nu även väldigt
aktuellt i och med de upphettade protesterna i USA mot polisens beteende mot svarta
och Black Lives Matter –rörelsen.

70

KÄLLOR
Adamson, M. och Kelan, E. (2018): ’Female Heroes’: Celebrity Executives as Postfeminist
Role Models. British Academy of Management. doi:10.1111/1467-8551.12320
Artt, S. & Scwann, A. (2016): Screening Women’s Imprisonment: Agency and Exploitation
in Orange Is the New Black, Television & New Media September 2016, Vol.17(6),
pp.467-472
Bell, E. (2008): Reading management and organization in film. London, s. 5-203
Bell, E. och Davisson, J. (2013): Visual Management Studies: Empirical and Theoretical
Approaches, International Journal of Management Reviews, Vol. 15, 167–184 (2013) DOI:
10.1111/j.1468-2370.2012.00342.x
Bell, E. & Sinclair, A. (2016): Bodies, sexualities and women leaders in popular culture:
from spectacle to metapicture , Gender in Management: An International Journal Vol. 31
No. 5/6, 2016 pp. 322-338, DOI 10.1108/GM-10-2014-0096
Berger, A.A. (1991) i Bell, E. (2008): Media Analysis Techniques, London, Sage.
Billsberry, J. och Leonard, P. (2012): Moving Images: Effective Teaching with Film and
Television in Management, IAP, 2012
Burrel, G. (1988): Modernism, Post Modernism and Organizational Analysis 2: The
Contribution of Michel Foucault, Organization Studies 1988 9: 221
Bush, A. et al (2012): Social Criticisms Reflected in TV Commercial Parodies: The Influence
of Popular Culture on Advertising
Börjesson, M. och Rehn, A. (2008): “Makt”, Liber, s. 8-123
Bryman, A. (2001): Social Research Methods. Oxford University Press. Oxford
Börjesson, M. och Rehn, A. (2008): “Makt”, Liber, s. 8-123
Caputi, J. (2015): The Color Orange? Social Justice Issues in the First Season of Orange Is
the New Black[Thanks to ], Journal of Popular Culture December 2015, Vol.48(6),
pp.1130-1150
Dahl, Robert A. (1957): The Concept of Power, I publikationen: Behavioral Science 1957,
Vol.2(3), pp.201-215
Dawn, C. (2017): Prisons in Popular Culture, PRINTED FROM the OXFORD RESEARCH
ENCYCLOPEDIA, CRIMINOLOGY AND CRIMINAL JUSTICE
(oxfordre.com/criminology). (c) Oxford University Press USA, 2020. All Rights Reserved.
Personal use only; commercial use is strictly prohibited (for details see Privacy Policy and
Legal Notice). date: 12 January 2020

71

Enck, S. & Morrissey, M. (2015): If Orange Is the New Black, I Must Be Color Blind: Comic
Framings of Post-Racism in the Prison-Industrial Complex Critical Studies in Media
Communication 20 October 2015, Vol.32(5), pp.303-317
Fleming, P. och Spicer, A. (2007): Struggle, Power and Resistance in Organizations,
CAMBRIDGE UNIVERSITY PRESS
Fors, V. och Bäckström, Å. (2015): Visuella metoder, Studentlitteratur, Lund. s. 11-166
Gárcia, P. & Aguado-Peláez, D. (2017): Women’s bodies reappropriation in television
fiction. analysis of "Orange is the New Black"
Investigaciones Feministas 01 December 2017, Vol.8(2), pp.401-413
Ghezzi, A. & Cavallo, A. (2020): Agile Business Model Innovation in Digital
Entrepreneurship: Lean Startup Approaches, Journal of Business Research
Volume 110, March 2020, Pages 519-537, https://doi.org/10.1016/j.jbusres.2018.06.013
Goffman, E. (1958): Symposium on Preventive and Social Psychiatry, United States Army
Medical Service, University of Minnesota, s. 43-47.
Gray, J. (2005) ‘Television Teaching: Parody, The Simpsons, and Media Literacy
Education’, Critical Studies in Media Communication 22(3): 223–38.
929-952
Hall, S. (2018): Popular culture, politics and history, Cultural Studies, 2018, Vol 32. No 6.,
https://doi.org/10.1080/09502386.2018.1521623
Harvey, J. (2007): Acknowledging and understanding complexity when providing therapy in
prisons, European Journal of Psycotherapy & Counselling, Vol 13, 2011, issue 4, pp. 303-315
Hassler-Forest, D. (2018): “Life Isn't Some Cartoon Musical”: Neoliberal Identity Politics in
Zootopia and Orange Is the New Black, Journal of Popular Culture April 2018,
Vol.51(2), pp.356-378
Henley, N.M. (1977): Body Politics: Power, Sex and Nonverbal Communication. Englewood
Cliffs, NJ: Prentice-Hall.
Hodgson, Damian (2004): Project Work: The Legacy of Bureaucratic Control in the PostBureaucratic Organization, Organization11 (1): 81-100.
Holbrook, C., Galperin, A., Fessler, D., (2013): If Looks Could Kill: Anger Attributions are
Intensified by Affordances for Doing Harm, UCLA Previously Published Work
Jaworska, S. och Larrivée, P. (2011): Women, power and the media: Assessing the bias,
Journal of Pragmatics, Volume 43, Issue 10, August 2011, Pages 2477-2479
Kask, A. (2019): Härskartekniker: Sagor för vuxna. Hoi Förlag, s. 7-11
Langford, M., Welch, O. J. & Welch, S. T., 1998. Men, Women, and the Use of
Power: Is Its Based on the Person or the Situation?. Equal Opportunities

72

International, 17(1), pp. 1-12.
Lehtonen, M. (1998): Merkitysten maailma, Vastapaino, Tammerfors, s. 73-74
McMahon, J. L. (2002) ‘The Function of Fiction’, in W. Irwin, M. T. Conard and A.
J. Skoble (eds) The Simpsons and Philosophy. London: BCA.
Mirzoeff, N. (1999): An introduction to Visual Culture, Routledge, London, s. 1-259
Mirzoeff, N. (2013): The visual culture reader, London, Routledge, i Bäckström, Å. och Fors,
V. (2015): Visuella metoder, Studentlitteratur, Lund. s. 43
O’Farrel, C. (2005): Michel Foucault, Chapter Title: "Eight Power and Culture" Pub. Date:
2005 Access Date: January 12, 2020 Publishing Company: SAGE Publications Ltd City:
London Print ISBN: 9780761961642 Online ISBN: 9781446218808 DOI:
http://dx.doi.org/10.4135/9781446218808.n8
O’Donnel, I. (1997): Prisons and Penal Purpose: Measuring ”Performance” in English Jails,
Criminal Law Forum, Vol. 8 No. 1
Palinko, O., Sciutti, A., Wakita, Y., Matsumoto, Y. Och Sandini, G. (2016): If Looks Could
Kill: Humanoid Robots Play a Gaze-based Social Game with Humans, IEEE-RAS
International Conference on Humanoid Robots, 30 December 2016, pp.905-910
Parker, H. (2011): Towards a definition of popular culture, History and Theory 50 (May
2011), 147-170
Penrod. J. med fler (1996): Empowering Change Agents in Hierarchical Organizations:
Participatory Action Research in Prisons, Research in Nursing & Health June 2016,
Vol.39(3), pp.142-153
Persson, P. (2003): Understanding Cinema: A Psychological Theory of Moving Imagenery.
Cambridge University Press. Pp. 159-163
Phillips, N. (1995) ‘Telling Organizational Tales: On the Role of Narrative Fiction
in the Study of Organizations’, Organization Studies 16(4): 625–49.
Rehn, A. (2008): Pop (Culture) Goes the Organization: On Highbrow, Lowbrow and Hybrids
in Studying Popular Culture Within Organization Studies, Volume 15(5): 765-738 ISSN
1350-5084, SAGE Publications
Rhodes, C. (2001) ‘D’Oh: The Simpsons, Popular Culture and the Organizational
Carnival’, Journal of Management Inquiry 10: 293–306.
Rhodes, C. and Brown, A. (2005) Writing responsibly: narrative fiction and organization studies. Organization, 12,4, 467–91.
Rhodes, C. and Pullen, A. (2007) ‘Representing the D’other: The Grotesque Body

73

and Masculinity at Work in The Simpsons’, in R. Westwood and C. Rhodes (eds) Humour,
Organization and Work. London: Routledge.
Rhodes, C. and Westwood, R. (2008) Critical Representations of Work and Organization in
Popular Culture. London: Routledge.
Rose, G. (2012): Visual methodologies: An introduction to researching with visual materials,
London, Sage, i Fors, V. och Bäckström, Å. (2015): Visuella metoder, Studentlitteratur,
Lund. s. 11-166
Schwartz, B., Tesser, A. och Powell, E. (1982): Dominance Cues in Nonverbal Behavior,
Social Psychology Quartely, Vol. 45, No. 2 (Jun., 1982), pp. 114-120. American Sociological
Association
Sturken, M. & Cartwright, L. (2017): Practices of Looking, An Introduction to Visual
Culture, Oxford University Press, New York
Sykes, M. (1958): The society of captives. A study of a maximum security prison. Princeton,
New Yersey: Princeton University Press
Tewksbury, R.(2010): Prisons in the ten last years, Victims & Offenders: A Decade of
Research and Reform: Celebrating the Tenth Anniversary of the American Society of
Criminology's Division on Corrections and Sentencing 25 June 2010, Vol.5(3),
pp.240-252
Tourish, Dennis och Ashly Pinnington (2002): Transformational leadership, corporate
cultism and the spirituality paradigm: An unholy trinity in the workplace? Human Relations
55(2): 147–172.
Tyler, Melissa & Cohen, Laurie (2008) Management in/as Comic Relief: Queer Theory and
Gender Performativity in The Office. Gender, Work and Organization15 (2): 113–132.
Zebrowitz, L. & Montepare, J.,(2005): Appearance DOES Matter. Science Magazine, 10 06,
pp. 1565-1566.
Ås, B. (1979): Hersketeknikker, Kjerringråd 1978:3,: sid. 17-21
Ås, B. (2004): The Five Master Suppression Techniques. In Evengård, B. Women In White:
The European Outlook. Stockholm
Andra källor:
IMDB (2020): Review Orange is the New Black, hämtar 30.4.2020 från:
https://www.imdb.com/title/tt2372162/
Rotten tomatoes (2020): Orange is the new Black, hämtat 30.4.2020 från:
https://www.rottentomatoes.com/tv/orange_is_the_new_black

74

Statista (2020): Quartely Number of Netflix Streaming Subscribers Worldwid, hämtat,
december 2019, från: https://www.statista.com/statistics/250934/quarterly-number-of-netflixstreaming-subscribers-worldwide/
Tyyppö, J. (26.3.2018): Cannes-festivaali kielsi Netflixin elokuvat kilpasarjastaan – Stevem
Spiebergin mielestä ne eivät saisi olla mukana Oscareissakaan, i Helsingin Sanomat, hämtat
29.4.2020, från: https://www.hs.fi/kulttuuri/art-2000005618680.html
Tyyppö, J. (5.3.2019): Steven Spielberg yrittää estää Netflix-elokuvien pääsyn Oscarehdokkaiksi, i Helsingin Sanomat, hämtat 29.4.2020 från:
https://www.hs.fi/kulttuuri/art-2000006024024.html
Kohan, J. (2013-2019): Orange is the New Black, Första säsongen 2013, Netflix.

75

