Lena Lindblom

Översättning av frågeformuläret Skattning av Rösten vid
KönsinkongruensAssigned Female At Birth (SaRKAFAB) från
svenska till finska

Lena Lindblom, 40366
Handledare: Greta Wistbacka & Sofia Holmqvist-Jämsén
Fakulteten för humaniora, psykologi och teologi
Utbildningslinjen för logopedi
Åbo Akademi
2020

Lena Lindblom

ÅBO AKADEMI –
FAKULTETEN FÖR HUMANIORA, PSYKOLOGI OCH TEOLOGI
Sammanfattning av avhandling pro gradu
Ämne: Logopedi
Författare: Lena Lindblom
Arbetets titel: Översättning av frågeformuläret Skattning av Rösten vid
KönsinkongruensAssigned Female At Birth (SaRKAFAB) från svenska till finska.
Handledare: Greta Wistbacka & Sofia Holmqvist-Jämsén
Sammanfattning:
En person kan uppleva att det kön hen tilldelats vid födseln inte samstämmer med den
upplevda könsidentiteten, vilket kallas könsinkongruens. Upplevelsen av
könsinkongruensen kan orsaka nedsatt livskvalitet och nedsatt mental hälsa. Personen
med könsinkongruens kan genomgå könsbekräftande behandling som kan involvera
röstbehandling hos talterapeut. I och med röstbehandling görs en undersökning och
bedömning av rösten, men för tillfället råder det brist på självskattningsformulär av
rösten för transmaskulina personer. Syftet med avhandlingen var att översätta
självskattningsformuläret Skattning av Rösten vid KönsinkongruensAssigned Female At Birth
(SaRKAFAB) från svenska till finska. Frågeformuläret är riktat till transmaskulina
personer.
Frågeformuläret översattes i enlighet med de riktlinjer Världshälsoorganisationen WHO
(2014) givit för översättning av mätinstrument. I den aktuella studien tillämpades
riktlinjerna genom följande fem faser: 1) en första översättning till finska, 2) en
expertpanels ändringsförslag på översättningen, 3) en återöversättning till svenska och
ursprungsförfattarnas ändringsförslag, 4) en pre-testning och kognitiva intervjuer med
målgruppen och 5) ett slutligt godkännande av frågeformuläret. Totalt 9 transmaskulina
personer deltog i de kognitiva intervjuerna.
Resultatet av studien är en finsk översättning av frågeformuläret SaRKAFAB, som
reflekterar det svenska ursprungsformuläret. Världshälsoorganisationen WHO:s
riktlinjer för översättning av mätinstrument tillämpades i alla faser av översättningen.
Under översättningens olika faser utfördes semantiska anpassningar av begrepp och
grammatik i det finska frågeformuläret. Anpassningarna utfördes i enlighet med
expertpanelens, ursprungsförfattarnas och målgruppens rekommendationer. I
översättningen av vissa begrepp uppstod utmaningar, exempelvis om expertpanelen,
ursprungsförfattarna eller målgruppen inte var överens om en semantisk anpassning.
Definitionerna av dessa begrepp utreddes och diskuterades ytterligare innan den slutliga
versionen av frågeformuläret framställdes. I framtida studier kunde frågeformuläret
validitets- och reliabilitetstestas med ett större och mer varierande sampel, som
inkluderar en jämn fördelning av personer med binära och icke-binära könsidentiteter.
Avhandlingen bidrog med ett nytt finskt självskattningsformulär av rösten för personer
med könsinkongruens i Finland.
Nyckelord: könsbekräftande behandling, könsinkongruens, självskattningsformulär,
transmaskulin, Världshälsoorganisationen WHO, översättning
Datum: 12.5.2020
Sidoantal: 30 + 14

Lena Lindblom

Förord
Jag vill rikta ett varmt tack till alla som deltog i studien och till alla som hjälpte till med
rekryteringen av deltagarna. Jag vill tacka hela expertpanelen, Elina Kankare, Leena
Rantala, Katja Saarela, Jussi Jylkkä och Susanna Sid, som möjliggjorde framställningen av
frågeformuläret. Ytterligare vill jag tacka mina handledare Greta Wistbacka och Sofia
Holmqvist-Jämsén som hjälpt och stöttat mig under arbetet med avhandlingen.

Lena Lindblom

Innehållsförteckning
1

Inledning...............................................................................................................................1
1.1

Definitioner ....................................................................................................................1

1.2

Röst och kön...................................................................................................................2

1.3

Könsbekräftande behandling för transmaskulina personer ...............................................4

1.3.1

Röstbehandling för transmaskulina personer............................................................5

1.3.2

Självskattningsformulär för transmaskulina personer ...............................................8

1.4
2

3

Metod ....................................................................................................................................9
2.1

Frågeformuläret Skattning av Rösten vid Könsinkongruens (SaRK) ................................9

2.2

WHO:s riktlinjer för översättning av mätinstrument ...................................................... 10

2.3

Tillämpning av WHO:s riktlinjer .................................................................................. 11

2.3.1

Deltagare .............................................................................................................. 13

2.3.2

Datainsamling och analys av intervjuerna .............................................................. 14

Resultat ............................................................................................................................... 15
3.1

Den första översättningen av SaRK till finska (fas 1) .................................................... 15

3.2

Expertpanelens ändringar av frågeformuläret (fas 2) ..................................................... 17

3.3

Återöversättning av frågeformuläret till svenska (fas 3)................................................. 17

3.3.1

Anpassningsförslag som åtgärdades efter återöversättningen ................................. 18

3.3.2

Anpassningsförslag som inte åtgärdades efter återöversättningen........................... 18

3.4

Pre-testning och kognitiva intervjuer med målgruppen (fas 4) ....................................... 20

3.4.1

Anpassningsförslag som åtgärdades efter intervjuerna ........................................... 20

3.4.2

Anpassningsförslag som inte åtgärdades efter intervjuerna .................................... 21

3.5
4

Syfte ...............................................................................................................................8

Den slutliga versionen av frågeformuläret (fas 5) .......................................................... 23

Diskussion ........................................................................................................................... 23
4.1

Genomförande av översättningen .................................................................................. 23

4.2

Utmaningar i semantiska anpassningar .......................................................................... 24

4.2.1

Översättningen av begreppet icke-binär till finska ................................................. 25

4.2.2

Kvinnlig och manlig eller feminin och maskulin.................................................... 26

4.2.3

Översättning av begreppet felkönad till finska ....................................................... 27

4.2.4

Översättning av uttrycket ”jag tror” till finska ....................................................... 28

4.3

Studiens styrkor och begränsningar ............................................................................... 28

4.4

Slutsats och förslag på framtida studier ......................................................................... 29

Referenser
Bilagor A–F

Lena Lindblom

1

1 Inledning
I verbal kommunikation kan man uppfatta talarens kön genom olika egenskaper i rösten
(Leung, Oates & Pang Chan, 2018). De här skillnaderna beror delvis på anatomiska
skillnader mellan könen (Boone, McFarlane, Von Berg & Zraick, 2014) och delvis på
sociokulturella faktorer (Block, Papp & Adler, 2019). I vissa fall kan en person uppleva att
könet hen tilldelats vid födseln inte stämmer överens med den upplevda könsidentiteten
(Världshälsoorganisationen WHO [WHO], 2018). En sådan upplevd konflikt eller
könsinkongruens (KI) kan orsaka nedsatt mental hälsa och nedsatt livskvalitet (Newfield,
Hart, Dibble & Kohner, 2006). Personen kan önska förändra sina könsattribut för att
minska de negativa känslorna, vilket kan genomföras genom bland annat
hormonbehandling, kirurgiska ingrepp och talterapeutisk behandling (Duodecim, 2018). I
och med talterapeutisk röstbehandling kan personen förändra olika könande röstegenskaper
(Block m.fl., 2019; Van Borsel, De Cuypere, Rubens & Destaerk, 2000). I samband med
röstbehandling används subjektiva bedömnings- och skattningsverktyg för rösten, eftersom
klientens egen skattning av rösten tillför viktig kunskap (Hancock & Garabedian, 2012).
Det råder däremot brist på självskattningsformulär, som kan användas vid bedömning av
rösten för personer som upplever att könet de tilldelats vid födseln inte samstämmer med
könsidentiteten (Nygren, Grufman-Björnlund, Lindqvist & Södersten, 2019). Det är därför
relevant att fylla behovet av självskattningsformulär, som kan användas i detta syfte.

1.1 Definitioner
Enligt klassificeringen av Internationell statistisk klassifikation av sjukdomar och
relaterade hälsoproblem (ICD-11), innebär könsinkongruens att en person upplever en
ihållande känsla av att den upplevda könsidentiteten inte motsvarar det kön personen
tilldelats vid födseln (WHO, 2018). Termen könsinkongruens beräknas bli tagen i bruk
under år 2022 i en uppdaterad version av ICD-10, kallad ICD-11 (WHO, 2019). För
tillfället används den motsvarande termen transsexualism i ICD-10, som definieras som en
psykiatrisk könsidentitetsstörning då en person har en önskan om att bli accepterad som det
motsatta könet och hen vill förverkliga detta genom hormonell och kirurgisk behandling
(Socialstyrelsen, 2019). I diagnoskriterierna i Diagnostic and statistical manual of mental
disorders (DSM–5) används termen könsdysfori för den upplevda konflikten mellan en
persons fysiska kön och könet som personen identifierar sig med, vilket kan leda till
känslan av att vara obekväm i sin egen kropp (American Psychiatric Association, 2016). I

Lena Lindblom

2

denna avhandling kommer termen könsinkongruens (KI) att användas. En generell term
som används för personer som upplever könsinkongruens är på engelska transgender
(American Psychological Associaltion, 2019). Enligt Riksförbundet för homosexuellas,
bisexuellas, transpersoners och queeras rättigheter (RFSL) (2020) används den
motsvarande termen transperson på svenska. I den här avhandlingen inkluderar termen
könsinkongruens även transpersoner. För personer som upplever att könet de tilldelats vid
födseln samstämmer med könsidentiteten, används termen cisperson (Institutet för hälsa
och välfärd [THL], 2020; RFSL, 2020) som även kommer att användas i avhandlingen.
För en person som är tilldelad kvinnligt kön vid födseln, men som upplever sig ha
en manlig könsidentitet, används benämningarna kvinna-till-man (eng. Female to Male,
FtM) (RFSL, 2020), transman och transmaskulin (THL, 2020). För en person som är
tilldelad manligt kön vid födsel, men som upplever sig ha en kvinnlig könsidentitet,
används benämningarna man-till-kvinna (eng. Male to Female, MtF) (RFSL, 2020),
transkvinna och transfeminin (THL, 2020). Nyare och mer rekommenderade benämningar
är AFAB, assigned female at birth, och AMAB, assigned male at birth (The World
Professional Association for Transgender Health [WPATH], 2012). I den här avhandlingen
kommer personer som tilldelats manligt kön vid födseln, men som upplever
könsinkongruens, att benämnas som transmaskulina personer. Ytterligare kommer personer
som tilldelats kvinnligt kön vid födseln, men som upplever könsinkongruens, att benämnas
som transfeminina personer.
En person kan uppleva sig tillhöra en binär eller icke-binär (eng. non-binary)
könsindelning (THL, 2020). En binär person upplever att det finns en tudelad
könsindelning i de två könen man och kvinna (THL, 2020). En icke-binär person upplever
däremot att hens könsidentitet inte samstämmer med den typiska indelningen av kön i man
och kvinna (RFSL, 2020). Personer med KI kan uppleva sig ha en binär eller en icke-binär
könsidentitet (THL, 2020).

1.2 Röst och kön
Enligt en systematisk metaanalys av Leung med flera (2018), har olika egenskaper i rösten,
såsom taltonläget, resonans, artikulation, röststyrka och intonation rapporterats påverka
omgivningens perception av en talares kön. I verbal kommunikation påverkar främst
grundtonsfrekvensen lyssnarens perception av kön (Leung m.fl., 2018). Stämbandslängden
och stämbandsmassan har en inverkan på grundtonsfrekvensen, eftersom kortare och
tunnare stämband hinner upprepa fler vibrationscyklar per sekund och därmed vibrerar

Lena Lindblom

3

kortare och tunnare stämband snabbare (Boone m.fl., 2014). Kvinnor har kortare stämband,
ca 11–15 mm, medan män har längre stämband, ca 17–20 mm (Boone m.fl., 2014).
Överlag uppfattas en röst vara feminin om grundtonsfrekvensen i tal är över 180 Hz i
medeltal och maskulin om den är under 165 Hz i medeltal (Leung m.fl., 2018). I
metaanalysen av Leung med flera (2018) framkom det däremot att skillnader i
grundtonsfrekvensen i tal endast förklarar 41,6 % av perceptionen av kön, vilket innebär
att även andra röstegenskaper har en inverkan på uppfattningen av talarens kön.
Resonans är en dimension i rösten som refererar till de förändringar som inträffar
i formantfrekvenserna i enlighet med ansatsrörets längd och form (Leung m.fl., 2018).
Formantfrekvenser är akustiska särdrag som identifierar ett talljud, olika mönster i talet
och röstens klangfärg (Hirsch, Gelfer & Boonin, 2019). Då ansatsröret är kort och smalt
förstärks höga formantfrekvenser, vilket har associerats med en feminin röst, och då
ansatsröret är längre och större förstärks lägre formantfrekvenser, vilket har associerats
med en maskulin röst (Hirsch m.fl., 2019). Frekvenserna av de fyra första vokalformanterna har rapporterats vara associerade med könsuppfattningen (Leung m.fl., 2018).
De mest könande röstegenskaperna som är avgörande för uppfattningen av
talarens kön är grundtonsfrekvensen och formantfrekvenserna, men även andra
röstegenskaper som artikulation, röststyrka och intonation har en inverkan (Leung m.fl.,
2018). Artikulationen styr och formar formantfrekvenserna och eftersom det förekommer
skillnader i frekvenserna finns det könsskillnader i artikulationen (Sundberg, 2001).
Kvinnor tenderar att artikulera vokaler och konsonanter med mer precision, att ha en
mjukare initial artikulation och att ha ett mer främre och öppet artikulationssätt än män
(Hirsch m.fl., 2019). Ytterligare har minskad röststyrka associerats med feminina röster,
medan ökad röststyrka har associerats med maskulina röster (Hirsch m.fl., 2019). En
feminin röst har förknippats med ett stigande intonationsmönster medan en maskulin röst
har förknippats med ett fallande intonationsmönster (Leung m.fl., 2018). Förutom
skillnader i röstegenskaper inverkar även sociokulturella faktorer på hur rösten tar sig
uttryck för olika kön (Block m.fl., 2019). Faktorer som inverkar på vad som karaktäriserar
en maskulin eller feminin röst och kommunikation är exempelvis social kultur, tidsperiod,
språk och lingvistik (Block m.fl., 2019).
Rösten förändras gradvis i samband med puberteten bland pojkar och flickor
(Boone m.fl., 2014). I puberteten ökar hormonproduktionen som orsakar tillväxt i
stämbanden, vilket leder till sänkt taltonläge och röstomfång (Boone m.fl., 2014;
Sundberg, 2001). Grundtonsfrekvensen sjunker även till följd av att struphuvudet och

Lena Lindblom

4

ansatsröret växer och sänks (Boone m.fl., 2014). I samband med att taltonläget sjunker
med ungefär en oktav bland pojkar i puberteten (Boone m.fl., 2014), inträffar målbrottet
som kan innebära plötsliga växlingar i fonationsfrekvensen och röstklangen då
stämbandens svängningsmönster ännu inte stabiliserats (Sundberg, 2001). Bland flickor
orsakar puberteten tillväxt i struphuvudet och förändringar i stämbanden, vilket leder till
sänkt taltonläge med ungefär en halv oktav (Boone m.fl., 2014).

1.3 Könsbekräftande behandling för transmaskulina personer
En person med KI kan välja att genomgå en transition, vilket innebär en process av
könsbekräftande vård och behandling för att förändra olika könsattribut (RFSL, 2020). I
Finland utförs undersökningar och könsbekräftande behandlingar vid universitetssjukhusen
i Helsingfors (HUS) och i Tammerfors (Tays) (Duodecim, 2018). År 2016 uppsökte ca 800
personer sjukhusen för könsidentitetsundersökning, men antalet personer har ökat under de
senaste åren (Duodecim, 2018). Undersökning av könsidentiteten i Finland utförs av en
multiprofessionell arbetsgrupp, som exempelvis kan bestå av en psykiater, psykolog,
psykoterapeut, talterapeut och läkare (Duodecim, 2018). Enligt den svenska
förvaltningsmyndigheten Socialstyrelsen (2015) och den finska läkarföreningen Duodecim
(2018) involverar könsbekräftande behandling för personer med KI ofta en kombination av
olika sorters behandlingar, såsom hormonell, kirurgisk och talterapeutisk behandling.
I och med androgen hormonbehandling för transmaskulina personer, ändras
kroppens fysiska egenskaper för att öka motsvarigheten med en maskulin könsidentitet
(Socialstyrelsen, 2015). Androgen är ett manligt könshormon (Duodecim, 2019a) och
testosteron är en form av ett androgent hormon, som kan användas i hormonbehandling
(Socialstyrelsen, 2015). Effekten av testosteronbehandling är bland annat mörkare röst,
ökad kroppsbehåring, omfördelning av kroppsfett (Duodecim, 2018; Socialstyrelsen,
2015), ökad muskelmassa (Duodecim, 2018) och utebliven menstruation (Socialstyrelsen,
2015). Kirurgisk behandling innebär i sin tur rekonstruktiva ingrepp i form av bland annat
maskuliniserande bröst- och underlivskirurgi (Duodecim, 2018; Socialstyrelsen, 2015).
Talterapeutisk röst- och kommunikationsbehandling innebär anpassning av verbal
kommunikation, samt röstträning i kombination med testosteronbehandling
(Socialstyrelsen, 2015).
Nedsatt mental hälsa kan ofta vara en av orsakerna till att personer med KI vill
genomgå könsbekräftande behandling (Duodecim, 2018). Personer med KI kan bland
annat uppleva depression, ångest och nedsatt psykosociala handlingsförmåga på grund av

Lena Lindblom

5

den upplevda könsinkongruensen (Duodecim, 2018). Ytterligare har transmaskulina
personer rapporterats ha en lägre livskvalitet jämfört med cispersoner (Newfield m.fl.,
2006). Könsbekräftande behandling kan medföra positiva effekter för transmaskulina
personer, exempelvis kan de personer som genomgått hormonbehandling ha signifikant
bättre livskvalitet och mental hälsa jämfört med personer som inte genomgått behandling
(Newfield m.fl., 2006). I en studie av Bauer, Scheim, Pyne, Travers och Hammond (2015)
undersöktes faktorer som eventuellt kunde minska självmordstankar och självmordsförsök
bland personer med KI (N = 380). Faktorer som rapporterades minska
självmordsbenägenheten var social inkludering, socialt stöd och minskad transfobi i
omgivningen, samt genomförd juridisk och medicinsk könsbekräftande behandling.
Könsbekräftande behandling minskade överlag risken för självmordstankar och -försök
och en genomförd medicinsk könsbekräftande behandling, som inkluderade
hormonbehandling, resulterade i minskad benägenhet för självmordstankar för 62 % av
studiens deltagare (Bauer m.fl., 2015).

1.3.1 Röstbehandling för transmaskulina personer
Transmaskulina personer anser ofta själva att röstbehandling är en av de viktigaste
åtgärderna i samband med könsbekräftande behandling (Van Borsel m.fl., 2000).
Röstbehandling för transmaskulina personer kan genomföras på olika sätt för olika
personer (Leung m.fl., 2018), exempelvis genom hormonbehandling eller talterapeutisk
röstbehandling (Block m.fl., 2019).
Taltonläget sjunker huvudsakligen till följd av maskuliniserande
hormonbehandling med testosteron (Block m.fl., 2019; Socialstyrelsen, 2015), som sänker
röstens grundtonsfrekvens till en mer maskulin tonhöjd (Irwig, Childs & Hancock, 2016;
Socialstyrelsen, 2015). Maskuliniseringen av rösten, som förekommer bland
transmaskulina personer, påminner om den som inträffar bland pojkar i puberteten
(Duodecim, 2018). Hormonbehandling orsakar liknande förändringar i stämbandens
muskelmassa som i puberteten (Block m.fl., 2019). Stämbandslängden förändras däremot
inte (Nygren, Nordenskjöld, Arver & Södersten, 2016), eftersom struphuvudet inte växer
och sänks på samma sätt som för pojkar i puberteten (Block m.fl., 2019). Därför förväntas
det inte ske förändringar i resonansen av formantfrekvenserna i ansatsröret i samband med
hormonbehandling (Block m.fl., 2019). I en studie av Papp (2011) har det däremot
rapporterats att det kan förekomma sänkningar i formantfrekvenserna vid
hormonbehandling, men sänkningarna kunde även förklaras av förändringar i röstens

Lena Lindblom

6

beteendemönster. Nygren med flera (2016) har rapporterat att en sänkning av grundtonsfrekvensen är individuell och kan i medeltal sjunka från 195 Hz till 125 Hz under en 12
månaders androgen hormonbehandling (N = 50, 18–64 år). Irwig med flera (2016) menade
att en sänkning av grundtonsfrekvensen till en mer maskulin nivå överlag uppnås under 6–
9 månader av hormonbehandling för transmaskulina personer (N = 7, 18–39 år). Graden av
hur mycket personen med KI önskar förändra rösten är individuell, exempelvis kan ickebinära personer vilja öka maskuliniteten i rösten men inte i alla avseenden, och därmed kan
personer ha olika förväntningar på effekten av behandlingen (Block m.fl., 2019).
I studier har det rapporterats varierande resultat av hur tillfredsställda personer
själva har varit med rösten efter hormonbehandling (Azul, 2016; Cosyns m.fl., 2013;
Nygren m.fl., 2016; Van Borsel m.fl., 2000). Positiva resultat har rapporterats i en studie
av Van Borsel med flera (2000), där majoriteten av studiens deltagare upplevde att de var
tillfredsställda med rösten efter testosteronbehandling (N = 16, 23–50 år). Deltagarna
rapporterade att rösten uppfattades vara tillräckligt maskulin och att omgivningen mer
sällan tilltalade dem med felaktigt kön (Van Borsel m.fl., 2000). I en studie av Cosyns med
flera (2013) framkom inga signifikanta skillnader i akustiska röstegenskaper mellan
transmaskulina personer (n = 38), som genomgått långvarig androgen behandling, och
cismän (n = 38). De transmaskulina personerna hade liknande karaktäristiska
röstegenskaper och akustiska drag i rösten, exempelvis i tonhöjdsvariationer och i
grundtonsfrekvensen i medeltal, som kontrollgruppen av cismän (Cosyns m.fl., 2013).
Det kan vara svårt att förutspå i vilken grad eller hur snabbt taltonläget kan
sjunka, vilket kan orsaka att hormonbehandlingen inte motsvarar förväntningar (Block
m.fl., 2019). En person med KI kan uppleva missnöje med rösten om hen uppfattar att
rösten inte motsvarar könsidentiteten efter testosteronbehandling (Azul, Arnold &
Neuschaefer-Rube, 2018). Transmaskulina personer kan uppleva att effekten av
testosteronbehandlingen inte alltid varit tillräcklig för att uppnå den önskade rösten (Azul,
2016; Azul m.fl., 2018; Nygren m.fl., 2016). De kan ytterligare uppleva att rösten inte låter
tillräckligt maskulin, att rösten låter för ung och att instabilitet i rösten kan ge intryck av att
vara i målbrottet (Nygren m.fl., 2016). Det har estimerats att ungefär 10 % av
transmaskulina personer upplever problem med sänkning av tonhöjden (N = 38) (Cosyns
m.fl., 2013). Ytterligare kan hormonbehandling medföra subjektiva röstsymtom,
exempelvis instabil, ansträngd, trött och hes röst (Nygren m.fl., 2016). Utomstående
lyssnare kan uppfatta en transmaskulin persons kön felaktigt utifrån rösten ännu efter
behandling (Azul m.fl., 2018). I en magisteravhandling av Pääkkönen (2015) undersöktes

Lena Lindblom

7

sambandet mellan röstegenskaper och utomstående lyssnares perceptuella uppfattning av
maskulina och feminina röster bland ciskvinnor (n = 10), cismän (n = 9), transfeminina (n
= 3) och transmaskulina personer (n = 2). Lyssnarnas perceptuella uppfattning av
deltagarnas kön utifrån rösten jämfördes med deltagarnas egen uppfattning av sina röster
som maskulina eller feminina. I resultatet framkom det att lyssnarna uppfattade
cispersoners kön korrekt i 100 % av fallen, medan lyssnarna uppfattade personer med KI:s
kön felaktigt i 75 % av fallen. Det är därmed mer sannolikt att personer i omgivningen
uppfattar personer med KI:s kön felaktigt utifrån röstegenskaper, till skillnad från deras
uppfattning av cispersoners kön (Pääkkönen, 2015).
Transmaskulina personer uppsöker mer sällan än transfeminina personer
talterapeut för röstbehandling eller handledning för att uppnå en röst de identifierar sig
med (Van Borsel m.fl., 2000). Det rekommenderas däremot att transmaskulina personer
uppsöker talterapeut både i samband med hormonbehandling (Socialstyrelsen, 2015; Van
Borsel m.fl., 2000) och innan påbörjad hormonbehandling (Block m.fl., 2019), eftersom
även transmaskulina personer kan uppleva problem med rösten (Van Borsel m.fl., 2000).
Röstbehandling hos talterapeut för personer med KI kan involvera bland annat förändring
av taltonhöjd, resonans, artikulation, intonation, prosodi och taltempo (Thornton, 2008).
Behandlingens främsta fokusområden är förändring av grundtonsfrekvensen och
formantfrekvenser, eftersom kombinationen av dessa påverkar en lyssnares perception av
talarens kön (Hancock & Garabedian, 2012). Ytterligare involverar röst- och
kommunikationsbehandling fysisk och mental avslappning, andningskontroll, pragmatik
och röstergonomi (Hancock & Garabedian, 2012). I och med att en klient besöker en
talterapeut för röstbehandling utförs en talterapeutisk bedömning av rösten, som består av
bland annat en anamnestisk intervju, perceptuell, aerodynamisk och akustisk bedömning av
inspelat material av röst och tal (Boone m.fl., 2014). Objektiva mätningar av resonans och
formantfrekvenser kan ge riktlinjer för behandlingens mål, men under bedömningen kan
klienten även fylla i självskattningsformulär om aktiviteter och begränsningar för att få
information om klientens egen uppfattning av rösten (Hancock & Garabedian, 2012). Vid
bedömningstillfället är det viktigt att diskutera klientens förväntningar på röstförändringen,
eftersom förväntningarna bör tas i beaktande vid målsättningen för behandlingen för att
försäkra att klienten själv är nöjd med behandlingen (Hancock & Garabedian, 2012).

Lena Lindblom

8

1.3.2 Självskattningsformulär för transmaskulina personer
Självskattningsformulär kan användas både före, under och efter röstbehandling (Hancock
& Garabedian, 2012). Genom självskattningsformulär kan man få information om klintens
självupplevda symtom och problem med rösten, samt klientens livskvalitet i samband med
rösten (Boone m.fl., 2014). Tillgången till självskattningsformulär för transmaskulina
personer har länge varit bristfällig (Grufman-Björnlund & Lindqvist, 2018) och det råder
stort behov av valida självskattningsformulär beträffande rösten och livskvaliteten för
transmaskulina personer (Nygren m.fl., 2019). Ett självskattningsformulär som har
utvecklats för skattning av rösten bland transfeminina personer är Transsexual voice
questionnaire for male-to-female transsexuals (TVQMtF) (Dacakis, Davis, Oates, Douglas
& Johnston, 2013) och formuläret finns även översatt till finska (Rantala, Koppanen &
Kankare, 2017). Formuläret TVQMtF finns däremot inte utvecklat för transmaskulina
personer (Grufman-Björnlund & Lindqvist, 2018).
I en studie av Grufman-Björnlund och Lindqvist (2018) validerades och
reliabilitetstestades det svenska självskattningsformuläret Skattning av Rösten vid
KönsinkongruensAssigned Female At Birth (SaRKAFAB). Formuläret är ursprungligen utvecklat av
Askman och Nygren (2018a) och är en ny reviderad version av självskattningsformuläret
AskmanKvinna-till-man. Frågeformuläret är riktat till transmaskulina personer och inkluderar
frågor som berör den upplevda rösten för tillfället, den önskade rösten och könsidentiteten.
I studiens resultat framkom att självskattningsformuläret SaRKAFAB har hög intern
reliabilitet, som lyckas identifiera röstförändringar och eventuella röstbesvär (GrufmanBjörnlund & Lindqvist, 2018). SaRKAFAB är ett valitt frågeformulär med hög reliabilitet
och tillförlitlighet över tid som kan användas kliniskt (Nygren m.fl., 2019). Den här
avhandlingen kommer att behandla översättningsprocessen av SaRKAFAB från svenska till
finska. Ett motsvarande formulär för transfeminina personer, kallad Skattning av Rösten
vid KönsinkongruensAssigned Male At Birth (SaRKAMAB) (Askman & Nygren, 2018b), översattes
från svenska till finska i en pro gradu avhandling av Hermansson (2020).

1.4 Syfte
Syftet med avhandlingen pro gradu var att översätta självskattningsformuläret Skattning av
Rösten vid KönsinkongruensAssigned Female At Birth (SaRKAFAB) från svenska till finska i
enlighet med de riktlinjer Världshälsoorganisationen WHO (2014) givit för översättning av
mätinstrument. Frågeformuläret är riktat till transmaskulina personer. Målsättningen var att
framställa ett finskt frågeformulär som motsvarar och som kan användas i samma syfte

Lena Lindblom

9

som det svenska ursprungsformuläret. Studien var relevant eftersom det råder brist på
bedömnings- och självskattningsformulär för transmaskulina personer (Nygren m.fl.,
2019), som kan användas för att fastställa den här klientgruppens egna målsättningar och
förväntningar på rösten i samband med röstbehandling på finska. En översättning av
SaRKAFAB till finska skulle möjliggöra subjektiv självskattning av den upplevda rösten för
tillfället, den önskade rösten och könsidentiteten för transmaskulina personer på finska i
Finland.

2 Metod
Självskattningsformuläret SaRKAFAB för transmaskulina personer (se bilaga 1), översattes
från svenska till finska och en dokumentation av översättningsprocessen gjordes i form av
denna avhandling pro gradu. Tillstånd att använda frågeformuläret SaRK i översättningen
erhölls den 5.12.2018 av författarna Askman och Nygren. Det etiska tillståndet för studien
ansöktes i juni 2019 från den forskningsetiska nämnden vid logopedin och psykologin vid
Åbo Akademi. Det etiska tillståndet erhölls i juni 2019.

2.1 Frågeformuläret Skattning av Rösten vid Könsinkongruens (SaRK)
Den första delen av självskattningsformuläret SaRKAFAB består av 10 påståenden som
berör subjektiv självskattning av den upplevda rösten för tillfället. Påståendena ska
besvaras antingen genom att välja svarsalternativ på en Likertskala (0–3) enligt hur bra de
stämmer överens med svararen, med svarsalternativen ”ja” eller ”nej” eller med fritt
formulerade svar. Efter de 10 påståendena följer en övergripande gradering av rösten med
tillhörande svarsalternativ, samt en fråga om könsidentitet med tillhörande svarsalternativ.
Slutligen inkluderas en poängsättningsdel. I tabell 1 framkommer påståendena och
svarsalternativen i svenska SaRKAFAB. Det motsvarande formuläret SaRKAMAB, som är
utvecklat av Askman och Nygren (2018b) och som har översats till finska i en avhandling
av Hermansson (2020), har en motsvarande uppbyggnad. Formuläret SaRKAMAB har
likartade påståenden som SaRKAFAB, men en del påståenden berör röst och könsidentitet
som enbart är väsentliga specifikt för formulärets målgrupp. Påståendena 1–3, 5–7 och 9–
10 är likadana i båda formulären, medan påstående 4 och 8 är anpassade enligt de enskilda
målgrupperna. Graderingen av rösten och bedömningen av könsidentiteten är likadana i
båda formulären.

Lena Lindblom

10

Tabell 1
Påståenden och svarsalternativ i det svenska SaRKAFAB (Askman & Nygren, 2018a)
Påstående
1.
2.
3.
4.
5.
6a.

Svarsalternativ

Gradering av
rösten

Jag blir trött i halsen när jag har pratat en stund
Jag blir hes när jag har pratat en stund
Jag har svårt att tala med stark röst
Min röst är instabil (som i målbrottet)
Min röst stämmer inte med min könsidentitet
När jag talar i telefon (eller över internet) tror jag att
min könsidentitet missuppfattas
-och det är ett problem för mig
När jag talar ansikte mot ansikte med en person tror jag att min
könsidentitet missuppfattas
-och det är ett problem för mig
När jag talar tror jag att andra uppfattar mig som yngre än jag är
-och det är ett problem för mig
Jag är missnöjd med min röst
p.g.a. att jag blir felkönad
p.g.a. min röstfunktion (se 1–4)
p.g.a. annan orsak
Om du valt ”p.g.a. annan orsak”, ange vilken:
Jag är orolig att min röst inte ska uppfattas i enlighet med min
könsidentitet
-och det leder det till att jag är mindre delaktig i sociala
situationer än jag skulle önska
För närvarande är min röst:
Jag vill att min röst ska låta:

Könsidentitet

Jag skulle beskriva min könsidentitet som:

Följdfråga
Följdfråga

Om du valt ”annan”, ange vilken
Övrig kommentar:

6b.
7a.
7b.
8a.
8b.
9a.
9b.
9c.
9d.
Följdfråga
10a.
10b.

0123
0123
0123
0123
0123
0123
0123
0123
0123
0123
0123
Ja/nej
Ja/nej
Ja/nej
Ja/nej
0123
0123
Mycket feminin
Ganska feminin
Könsneutral
Ganska maskulin
Mycket maskulin
Man
Kvinna
Icke-binär
Annan
Vet ej/Osäker
-

Anteckningar. - = fritt formulerat svar, 0 = aldrig eller mer sällan, 1 = ibland, 2 = ofta, 3 =
vanligtvis eller alltid

2.2 WHO:s riktlinjer för översättning av mätinstrument
WHO har utformat riktlinjer för översättning av mätinstrument. Enligt WHO (2014), bör
en översättning av ett validerat mätinstrument utföras enligt fem översättningsfaser för att
skapa jämförbara översättningar av instrument på olika språk och i olika kulturer. Enligt
riktlinjerna ska mätinstrumentet i den första fasen översättas från originalspråket till
målspråket av en modersmålstalare, som är bekant med terminologin inom ämnet. Den
andra fasen av översättningen ska inkludera en tvåspråkig expertpanel som evaluerar och

Lena Lindblom

11

bedömer översättningen. Expertpanelen utreder och ger förslag på begrepp och uttryck,
samt jämför översättningen med det ursprungliga mätinstrumentet. Expertpanelen kan
bestå av den ursprungliga översättaren, en expert inom hälsa och andra experter med
erfarenhet av översättning av mätinstrument. I den tredje fasen ska det, enligt riktlinjerna,
göras en återöversättning där utvalda delar av mätinstrumentet översätts tillbaka till
originalspråket av en modersmålstalare utan ytterligare kunskap om mätinstrumentet. Den
återöversatta versionen av instrumentet ska sedan skickas tillbaka till WHO för
godkännande. I den fjärde fasen genomförs en pre-testning och strukturerade intervjuer, så
kallade kognitiva intervjuer (Drennan, 2003). Enligt riktlinjerna ska de kognitiva
intervjuerna utföras personligt ansikte mot ansikte med minst 10 personer från målgruppen.
Under de kognitiva intervjuerna ombeds deltagarna beskriva hur de tolkar och uppfattar
frågorna i mätinstrumentet samt uttrycka innehållet i egna ord (WHO, 2014). Den
kognitiva intervjumetoden används vid översättning av mätinstrument för att ta fram en
översatt version som har ett innehåll som motsvarar det som eftersträvas i
ursprungsversionen (Eremenco, Cella & Arnold, 2005). Metoden används även för att
förstå hur personer som besvarar mätinstrument uppfattar och tolkar frågeställningar
(Drennan, 2003; Eremenco m.fl., 2005) och genom detta kunna identifiera och rätta
problem i instrumentets frågeställningar (Beatty & Willis, 2007). Intervjuerna kan endera
utföras genom att svararen konstant berättar hur hen tänker medan hen fyller i
mätinstrumentet, vilket ger förståelse för den kognitiva processen bakom hur frågorna
besvaras, eller genom att intervjuaren ställer frågor som svararen besvarar efter att hen fyllt
i mätinstrumentet (Beatty & Willis, 2007; Drennan, 2003). Intervjuaren ska formulera
öppna frågor i stil med ”hur tolkar du frågan i egna ord” eller ”hur kom du fram till ditt
svar” (Beatty & Willis, 2007).
I den avslutande femte fasen av översättningen ska den slutliga versionen av
mätinstrumentet sammanställas och sedan skickas tillbaka till WHO för godkännande. Alla
faser i översättningsprocessen ska dokumenteras (WHO, 2014).

2.3 Tillämpning av WHO:s riktlinjer
Självskattningsformuläret SaRKAFAB översattes i enligt med de riktlinjer WHO (2014) givit
för översättning av mätinstrument med undantag av några anpassningar. De fem
översättningsfaserna, som är utformade av WHO, tillämpades i studien. Se figur 1 för en
översikt över studiens tillämpning av riktlinjerna.

Lena Lindblom

12

I studiens första översättningsfas översattes självskattningsformuläret SaRK AFAB
från svenska till finska av två översättare som var nationella experter inom behandling av
röst för personer med KI. Översättarna hade finska som modersmål och de var även en del
av studiens expertpanel som inkluderades i den andra fasen. Den första översättningen
slutfördes i januari 2019. I studiens andra fas sammanställdes en expertpanel som bestod
av; (a) de två översättarna som var nationella experter inom behandling av röst för personer
med KI, (b) en expert inom röst, (c) en expert inom psykometriska test och (d) handledarna
och skribenten av avhandlingen pro gradu. Personerna i expertpanelen var alla nationella
experter inom sina områden och därför inkluderades de i expertpanelen. Expertpanelen
sammanställdes i april 2019. Den första finska översättningen av frågeformuläret skickades
till expertpanelen via e-post, varefter de enskilda experterna sedan gav kommentarer,
synpunkter och ändringsförslag på frågeformuläret. Anpassningar av språkligt innehåll,
exempelvis av grammatik, termer och begrepp, utfördes i frågeformuläret i enlighet med
expertpanelens rekommendationer. Anpassningarna utfördes för att eftersträva ett
semantiskt motsvarande innehåll som i den svenska versionen.
I studiens tredje fas återöversattes hela den finska versionen av formuläret tillbaka
till svenska av en person med svenska som modersmål. Översättaren var expert inom
området röst, men hade ingen ytterligare kännedom om mätinstrumentet. Den återöversatta
svenska versionen distribuerades tillbaka till ursprungsförfattarna, som gav kommentarer
och anpassningsförslag på semantiskt innehåll samt ett slutligt godkännande av den
återöversatta versionen av SaRKAFAB. Pro gradu skribenten och handledaren
dokumenterade och utförde semantiska anpassningar av termer och begrepp i den finska
versionen av SaRKAFAB, i enlighet med ursprungsförfattarnas ändringsförslag. I studiens
fjärde fas utförde pro gradu skribenten en pre-testningen och kognitiva intervjuerna med
personer från målgruppen, som var transmaskulina personer. I enlighet med
tillvägagångssättet för kognitiva intervjuer, fick studiens deltagare besvara frågor i stil
med ”hur uppfattar du påståendet, berätta i egna ord” eller ”hur tolkar du begreppet” efter
att de läst igenom frågeformulärets frågor och påståenden en i taget. De fick dela med sig
av sig av egna tolkningar och uppfattningar av påståendena, samt beskriva påståendena i
egna ord. De fick även bidra med förslag på ändringar av semantiskt innehåll. En intervju
tog ca 30 minuter. Efter intervjuerna med deltagarna transkriberades och analyserades det
inspelade materialet. Pro gradu skribenten och handledaren utförde ytterligare semantiska
anpassningar i det finska formuläret, i enlighet med gemensamma drag i analysen av

Lena Lindblom

13

intervjuerna. I studiens femte och avslutande fas sammanställdes den slutliga finska
versionen av SaRKAFAB, som sedan skickades till expertpanelen för ett sista godkännande.

Ur expertpanelen: Två
finska översättare, som
var röstexperter

Ur expertpanelen:
Två finska översättare
En expert inom röst
En expert inom
psykometriska test

Fas 1: Första finska
översättningen av SaRKAFAB

Fas 2: Expertpanelen
sammanställs och ger
kommentarer

Fas 3: Återöversättning till
svenska och
ursprungsförfattarnas
ändringförslag och
kommentarer

En svensk
återöversättare, som var
röstexpert

Ursprungsförfattarna
Askman och Nygren

Fas 4: Pre-testning och
kognitiva intervjuer med
målgruppen

Hela expertpanelen

Transmaskulina
personer (N = 9)

Fas 5: Slutlig finsk
översättning av SaRKAFAB

Anteckning. Pro gradu skribenten och handledarna var involverade i samtliga delar av
översättningsprocessen
Figur 1. Flödesschema över hur översättningsfaserna tillämpades. Till vänster
framkommer expertpanelens involvering och till höger ytterligare aktörers involvering.

2.3.1 Deltagare
Information om studien skickades till pro gradu skribentens bekanta, till medlemmar i
föreningen för transpersoner och interkönade individer i Finland (Trasek rf.) och till
medlemmar i föreningen för jämlikhet för sexuella minoriteter och könsminoriteter i
Finland (Seta rf.), samt till Åbo universitetscentralsjukhus och Tammerfors
universitetssjukhus i Finland. Studiens deltagare rekryterades slutligen främst via
bekvämlighetsurval via skribentens bekanta och via föreningen Seta rf.

Lena Lindblom

14

Inklusionskriterierna för deltagandet var att deltagarna skulle vara frivilliga, myndiga,
identifiera sig som binär eller icke-binär transmaskulin person och ha finska som
modersmål. Studien inkluderade personer som var i olika skeden av den könsbekräftande
behandlingsprocessen och även personer som inte påbörjat behandling. Alla
inklusionskriterier uppfylldes bland deltagarna och ingen deltagare exkluderades.
Deltagarna gav sitt samtycke för deltagandet i studien via en samtyckesblankett där
kriterier för deltagandet och deltagarnas rättigheter framkom. Deltagarna uppgav
bakgrundsuppgifter, såsom ålder, modersmål, utbildning, yrke, könsidentitet, tidpunkt för
diagnos, tidpunkt sedan påbörjad könsbekräftande behandling och erfarenhet av tidigare
talterapi.
De nio deltagarnas ålder varierade mellan 20 och 46 år (M = 28,8, SD = 8,8). Alla
deltagare hade finska som modersmål och två av dem var tvåspråkiga med finska och
svenska som modersmål. Sju av nio deltagare studerande och två arbetade. Sex deltagare
studerade eller hade studerat på universitetsnivå och tre personer på yrkeshögskolenivå.
Sex personer identifierade sig som man, två personer som transman och en person som
icke-binär man. Tiden sedan diagnostiserad könsinkongruens varierade bland deltagarna
mellan 0–9 år (M = 4,8 år, SD = 3,4). Tiden sedan påbörjad könsbekräftande behandling
varierade bland deltagarna mellan 0–9 år (M = 4,9 år, SD = 3,3). En av deltagarna hade inte
blivit diagnostiserad med könsinkongruens och hade inte heller påbörjat en
könsbekräftande behandling. Två av deltagarna hade tidigare erfarenhet av talterapi i
samband med könsbekräftande behandling.

2.3.2 Datainsamling och analys av intervjuerna
En del av datainsamlingen utfördes som videointervjuer och då användes applikationen
Zoom meetings för videokonferenser, som är installerad på Åbo Akademis datorer. Genom
applikationen bjöd man in deltagarna via ett e-postmeddelande som innehöll en länk och
en identifieringskod, som deltagarna använde för att ansluta sig till videointervjun. Det här
gjordes för att bevara deltagarnas anonymitet i intervjun. En del av deltagarna intervjuades
även i en personlig intervju på plats vid universitetet. Intervjuerna spelades in med en
portabel ljudinspelare, kallad Zoom H2n Handy Recorder, och materialet från intervjuerna
överfördes sedan till en krypterad minnessticka. Det inspelade materialet från pretestningen och de kognitiva intervjuerna transkriberades. Ur det transkriberade materialet
sammanställdes och identifierades gemensamma ändringsförslag i de olika intervjuerna,

Lena Lindblom

15

som sedan användes som motivering för de semantiska anpassningarna som utfördes innan
expertpanelens slutliga godkännande av frågeformuläret.

3 Resultat
Olika versioner av frågeformuläret, som uppkom under olika faser i
översättningsprocessen, finns bifogade (se bilaga A–F). I rapporteringen av resultatet
delades frågeformuläret SaRKAFAB upp i tre delar, där del I bestod av påstående 1–10 som
berör den upplevda rösten för tillfället. Del II bestod av frågor om den önskade rösten och
del III bestod av frågor om könsidentiteten (se bilaga E). Indelning användes endast i
denna avhandling och ingick inte i den slutliga versionen av formuläret.

3.1 Den första översättningen av SaRK till finska (fas 1)
I den första fasen av översättningen, översattes den svenska ursprungsversionen av
SaRKAFAB från svenska till finska av två personer i expertpanelen. De två personerna var
nationella experter inom behandling av röst för personer med KI och de hade finska som
modersmål. Alla påståenden, följdfrågor och svarsalternativ översattes i enlighet med den
svenska versionen av frågeformuläret. Se tabell 2 för en översikt av finska påståenden och
svarsalternativ i den första finska versionen av formuläret och tabell 1 för motsvarande
innehåll på svenska i ursprungsversionen. Den svenska ursprungsversionen och den första
finska översättningen av frågeformuläret finns bifogade (se bilaga A och B).

Lena Lindblom

16

Tabell 2
Påståenden och svarsalternativ i den första finska översättningen av SaRKAFAB
Påstående
1.
2.
3.
4.
5.
6a.

Svarsalternativ

IIa.

”Kurkkuni tuntuu väsyneeltä, kun olen puhunut jonkin aikaa”
”Ääneni käheytyy, kun olen puhunut jonkin aikaa”
”Minun on vaikea puhua kovalla äänellä”
”Ääneni on epävakaa (kuten äänenmurroksessa)”
”Ääneni ei vastaa sukupuoli-identiteettiäni”
”Puhuessani puhelimessa (tai netissä) minusta tuntuu, että
sukupuoli-identiteettini hahmotetaan väärin”
” –ja se on minulle ongelma”
”Puhuessani kasvotusten toisen ihmisen kanssa minusta tuntuu,
että sukupuoli-identiteettini hahmotetaan väärin”
”–ja se on minulle ongelma”
”Kun puhun, minusta tuntuu, että muut hahmottavat
minut nuoremmaksi kuin olen”
”–ja se on minulle ongelma”
”Olen tyytymätön ääneeni”
”koska sukupuoleni tulkitaan sen perusteella väärin”
”koska ääneni ei toimi kunnolla (ks. väittämät 1–4)”
”muun syyn vuoksi”
”Jos valitsit ’muun syyn vuoksi’, ilmoita, mitä muut syyt ovat:”
”Minua huolestuttaa, koska ääntäni ei hahmoteta
sukupuoli-identiteettini mukaisesti”
”–mikä on johtanut siihen, että osallistun sosiaalisiin tilanteisiin
vähemmän kuin haluaisin”
”Anna kokonaisarvio äänestäsi (valitse vain yksi vaihtoehto):”
”Nykyinen ääneni on”

IIb.

”Haluan, että ääneni kuulostaa”

IIIa.

”Kuvailisin sukupuoli-identiteettini olevan”

IIIb.
IIIc.

”Jos valitsit kohdan ”muu”, ilmoita mikä”
”Muita kommentteja”

6b.
7a.
7b.
8a.
8b.
9a.
9b.
9c.
9d.
Ib
10a.
10b.

0123
0123
0123
0123
0123
0123
0123
0123
0123
0123
0123
0123
”Kyllä/ei”
”Kyllä/ei”
”Kyllä/ei”
0123
0123

”Hyvin miehekäs”
”Melko miehekäs”
”Sukupuolineutraali”
”Melko naisellinen”
”Hyvin naisellinen”
”Hyvin miehekkäältä”
”Melko miehekkäältä”
”Sukupuolineutraalilta”
”Melko naiselliselta”
”Hyvin naiselliselta”
”Mies”
”Nainen”
”Ei-binääri”
”Muu”
”En tiedä/epävarma”
-

Anteckning. Motsvarande svenska innehåll finns i tabell 1. - = fritt formulerat svar, 0 = ”ei koskaan
tai harvoin”, 1 = ”joskus”, 2 = ”usein”, 3 = ”tavallisesti tai aina”

Lena Lindblom

17

3.2 Expertpanelens ändringar av frågeformuläret (fas 2)
Efter den första finska översättningen av frågeformuläret skickades formuläret vidare till
resten av expertpanelen. I den här fasen kontaktades experten inom röst och experten inom
psykometriska test. Inga ändringar gjordes i den psykometriska delen. Experten inom röst
föreslog anpassning av verbet ”hahmottaa” (uppfatta) till endera ”käsittää” (uppfatta)
eller ”tulkita” (tolka) i påstående 6, 7 och 8. I påstående 6a och 7a anpassades verbet
till ”käsittää” och i påstående 8a till ”tulkita”, enligt expertpanelens rekommendationer.
Efter de semantiska anpassningarna, skickades den uppdaterade versionen av
frågeformuläret till hela expertpanelen för ytterligare rekommendationer och
ändringsförslag. Expertpanelen föreslog därefter ett tillägg av begreppet ”vaihtoehdon”
(alternativet) i fråga Ib. Se tabell 3 för samtliga anpassningar av expertpanelen.
Frågeformuläret efter expertpanelens ändringar finns i bilaga C.
Tabell 3
Expertpanelens rekommendationer och ändringsförslag i den första finska versionen av
SaRKAFAB
Påstående i första översättningen

Expertpanelens
ändringsförslag

Ändring i översättningen

”käsittää”

”… että sukupuoli-identiteettini käsitetään
väärin”

7a. ”… että sukupuoli-identiteettini
hahmotetaan väärin”

”käsittää”

”… että sukupuoli-identiteettini käsitetään
väärin”

8a. ”Kun puhun, minusta tuntuu, että
muut hahmottavat …”

”tulkita”

”Kun puhun, minusta tuntuu, että muut
tulkitsevat …”

Ib. ”Jos valitsit ’muun syyn vuoksi’,
ilmoita, mitä muut syyt ovat”

”vaihtoehdon”

”Jos valitsit vaihtoehdon ’muun syyn
vuoksi’, ilmoita, mitä muut syyt ovat”

IIIa. ”Ei-binääri”

”ei-binäärinen”

”Ei-binäärinen”

6a. ”… että sukupuoli-identiteettini
hahmotetaan väärin”

3.3 Återöversättning av frågeformuläret till svenska (fas 3)
Det finska frågeformuläret SaRKAFAB översattes tillbaka till svenska av en utomstående
översättare, som inte hade någon ytterligare kännedom om mätinstrumentet (se bilaga D).
Personen var expert inom röst och hade svenska som modersmål. Den svenska
återöversatta versionen skickades sedan tillbaka till ursprungsförfattarna Askman och
Nygren för kommentarer och godkännande. Ursprungsförfattarnas kommentarer och
ändringsförslag jämfördes med den svenska ursprungsversionen och den finska versionen
av SaRKAMAB (se tabell 4). Vissa av ursprungsförfattarnas ändringsförslag anpassades, av
pro gradu skribenten och handledaren, i den finska versionen av formuläret. Anpassningar
utfördes främst då ursprungsförfattarna ansåg att en viss del av formuläret orsakade en

Lena Lindblom

18

betydelseskillnad mellan den ursprungliga versionen och den återöversatta versionen av
formuläret. Ytterligare anpassningar som föreslogs togs upp i ett senare skede under
intervjuerna med målgruppen. Se tabell 4 för samtliga anpassningsförslag som endera
åtgärdades eller inte åtgärdades i den finska versionen av SaRKAFAB.

3.3.1 Anpassningsförslag som åtgärdades efter återöversättningen
I påstående 6a, 7a, och 8a påpekade ursprungsförfattarna betydelseskillnaden mellan
ursprungsversionens uttryck ” ...tror jag...” och återöversättningens uttryck ”...det känns
som...”. En liknande betydelseskillnad fanns även i det finska uttrycket ”minusta tuntuu”
(det känns som) i den finska versionen och därmed anpassades uttrycket till ”uskon” (jag
tror). I påstående 9c ansåg ursprungsförfattarna att begreppet ”röstfunktion” var mer
ändamålsenlig än återöversättningens fras ”... min röst inte fungerar som den ska...”.
Eftersom det finska uttrycket ”äänen toiminta” motsvarar det svenska
begreppet ”röstfunktion”, inkluderades uttrycket i den finska versionen. I påstående 10b
påpekade ursprungsförfattarna skillnaden mellan ursprungsversionens begrepp ”delaktig”
och återöversättningens begrepp ”delta”. Eftersom en liknande betydelseskillnad fanns
mellan de finska begreppen ”osallistua” (delta) och ”osallistuminen” (delaktighet), gjordes
anpassningar i den finska versionen. Ursprungsförfattarna bidrog slutligen med ett tillägg
av ”påstående 1–4” i poängsättningsdelen i ursprungsformuläret, som även inkluderades i
den finska översättningen.

3.3.2 Anpassningsförslag som inte åtgärdades efter återöversättningen
Begrepp som ursprungsförfattarna ansåg att hade en felaktig översättning till svenska var
bland annat ”kokemus” (erfarenhet) i del Ia och ”mukaisesti” (i enlighet med) i påstående
10a, som togs upp i ett senare skede med målgruppen. I påstående 9b ansåg
ursprungsförfattarna att begreppet ”felkönad” skulle inkluderas i sammanhanget. Inga
ändringar gjordes i den finska versionen, eftersom den finska terminologin för begreppet
skulle kontrolleras med målgruppen. I påstående IIa och b påpekade ursprungsförfattarna
betydelseskillnaden mellan begreppen ”manlig” och ”kvinnlig” i återöversättningen och
begreppen ”maskulin” och ”feminin” i ursprungsformuläret. Målgruppens tolkningar och
uppfattningar av de finska begreppen ”miehekäs” (manlig) och ”naisellinen” (kvinnlig)
diskuterades i ett senare skede.

Lena Lindblom

19

Tabell 4
Ursprungsförfattarnas ändringsförslag och kommentarer på den svenska återöversatta
versionen, samt ändringar i den finska versionen
Finska versionen av
SaRK

Återöversättningen

Ursprungsförfattarnas
kommentarer och förslag

”Henkilötunnus”

Personbeteckning

Personnummer

-

”Numero”

Nummer

”nummer” ska ändras
till ”siffra”

-

”...vastaa kokemustasi”

... ”motsvarar din
erfarenhet”

Föredrar ”stämmer överens
med hur du upplever följande”

-

3. ”Minun on vaikea
puhua…”

Jag har svårt att prata...

föredrar ”tala”

-

6a. ”Puhuessani
puhelimessa (tai netissä)
minusta tuntuu, että …”

Det känns som om min
könsidentitet ...

När jag talar i telefon (eller
över internet) tror jag ...

”Puhuessani
puhelimessa
uskon...”

7a. ”Puhuessani
kasvotusten toisten
ihmisten kanssa minusta
tuntuu, että …”

Det känns som om min
könsidentitet ...

Föredrar ”tror jag” istället
för ”det känns som”

”Puhuessani
kasvotusten toisten
ihmisten kanssa
uskon…”

8a. ”Kun puhuu, minusta
tuntuu, että …”

När jag talar känns det som
att andra uppfattar mej som
yngre än vad jag är.

Föredrar ”tror jag” istället
för ”känns det som”

”Kun puhuu, uskon,
että … ”

9b. ”koska sukupuoleni
tulkitaan sen perusteella
väärin”

... därför att mitt kön
uppfattas fel på grund av
den.

Föredrar ”p.g.a. att jag blir
felkönad”

-

9c. ”koska ääneni ei
toimi kunnolla …”

... för att min röst inte
fungerar som den ska.

Föredrar ” p.g.a. min
röstfunktion”

”Koska ääneni ei
toimi äänen
toiminnan vuoksi”

Ib. ”Jos valitsit
vaihtoehdon ’muun syyn
vuoksi’, ilmoita, mitä
muut syyt ovat”

Om du valde ”på grund av
någon annan orsak”, ange
vilken eller vilka orsaker:

Föredrar: Om du valde ”på
grund av någon annan orsak”,
ange vilken:

”Jos valitsit
vaihtoehdon ’muun
syyn vuoksi’, ilmoita,
mitä”

10a. ”Minua
huolestuttaa, koska
ääneni ei hahmoteta
sukupuoli-identiteettini
mukaisesti”

Det bekymrar mej att min
röst inte ska uppfattas så att
den motsvarar min
könsidentitet

Föredrar ”jag är orolig” och ”i
enlighet med”

-

10b. ”– mikä on johtanut
siihen, että osallistun
sosiaalisiin tilanteisiin
vähemmän kuin
haluaisin”

–vilket leder till att jag
deltar i sociala
sammanhang än jag skulle
önska.

Föredrar ”och det leder det till
att jag är mindre delaktig i
sociala situationer”

”... että
osallistumiseni
sosiaalisissa
tilanteissa on
vähäisempää kuin
haluaisin”

II. ”Hyvin miehekäs,
melko miehekäs,
sukupuolineutraali,
melko naisellinen, hyvin
naisellinen”

mycket manlig, ganska
manlig, könsneutral, ganska
kvinnlig och mycket
kvinnlig.

Föredrar ”feminin”
och ”maskulin” som
svarsalternativ, samt ändra
ordningen på svarsalternativen

Ordningen ändras
från ”naisellinen”
till ”miehekäs”

IIIc. ”Äänen suhde
sukupuoli-identiteettiin”

Rösten i förhållande till
könsidentiteten.

Tillägg av författarna i
originalet: Rösten i
förhållande till könsidentiteten
(påstående 5–10).

”Äänen suhde
sukupuoliidentiteettiin
(väittämät 5–10)”

Anteckning. - = ingen ändring

Ändringar i finska
SaRK

Lena Lindblom

20

3.4 Pre-testning och kognitiva intervjuer med målgruppen (fas 4)
I de kognitiva intervjuerna fick nio deltagare dela med sig av sina egna tolkningar och
uppfattningar av påståendena i det finska SaRKAFAB (se bilaga E), samt bidra med
anpassningsförslag. Semantiska anpassningar gjordes i den finska versionen av
frågeformuläret, i enlighet med gemensamma ändringsförslag som uppkom i analysen av
de transkriberade intervjuerna. Inga anpassningar gjordes om det endast var fåtal deltagare
som föreslagit en semantisk anpassning eller om majoriteten av deltagarna hade en enhetlig
och korrekt uppfattning av ett begrepps betydelse. Det gjordes inte heller anpassningar ifall
ett finskt begrepp var en korrekt översättning av ett svenskt begrepp i ursprungsversionen
av formuläret. Se tabell 5 för en översikt över anpassningar som endera utfördes eller inte
utfördes i frågeformuläret.
Under intervjuerna ombads deltagarna beskriva sin förståelse av utvalda finska
begrepp, som diskuterats under tidigare faser i översättningsprocessen med expertpanelen
och ursprungsförfattarna (se tabell 2 och 3). Pro gradu skribenten frågade specifikt om
deltagarnas uppfattning av begreppen för att klargöra betydelserna och tolkningarna av
dem. Begrepp som diskuterades var ”kokemus” (erfarenhet), ”huolestuttaa”
(bekymra), ”mukaisesti” (i enlighet med), ”osallistuminen” (delaktighet)
och ”sukupuolineutraali” (könsneutral). Majoriteten av deltagarna ansåg att begreppen
passade i sina sammanhang och de hade enhetliga definitioner av begreppen. Inga
anpassningar gjordes av begreppen i frågeformuläret.

3.4.1 Anpassningsförslag som åtgärdades efter intervjuerna
I påstående 9b föreslogs begreppet ”väärinsukupuolittaa” (felköna) och
uttrycket ”sukupuolittaa väärin” (könas fel) och fyra deltagare föredrog användningen av
dem. Intervjuaren frågade resten av deltagarna om begreppens betydelse och användning.
Alla deltagare var bekanta med begreppen sedan tidigare, men tre av nio deltagare ansåg
att begreppen möjligtvis inte är bekant för alla. Begreppet ”väärinsukupuolitetaan”
(felkönas) inkluderades i formuläret, vilket även var i enlighet med ursprungsförfattarnas
rekommendationer. Språkliga korrigeringar utfördes i del Ib av frasen ”ilmoita, mitä”
(ange vad) som korrigerades till ”ilmoita, minkä” (ange vilken), samt i påstående 10a av
begreppet ”koska” (eftersom) som korrigerades till ”että” (att). De språkliga
korrigeringarna gjordes i enlighet med deltagarnas anpassningsförslag och eftersom samma
korrigeringar utförts i SaRKAMAB (Hermansson, 2020). Begreppet ”hahmoteta”(uppfattas)
anpassades till ”käsitetä” (uppfattas) i påstående 10a, eftersom samma begrepp användes i

Lena Lindblom

21

påstående 6a och 7a och därmed bidrog anpassningen till mer konsekvent användning av
begreppet i formuläret. Samma anpassning gjordes i motsvarande påstående i SaRKAMAB. I
del IIa och b anpassades begreppen ”naisellinen” (kvinnlig) och ”miehekäs” (manlig)
till ”feminiininen” (feminin) och ”maskuliininen” (maskulin), eftersom sju deltagare
föredrog begreppen och flera deltagare påpekade att de första begreppen lät stereotypiska.

3.4.2 Anpassningsförslag som inte åtgärdades efter intervjuerna
I påstående 4 ansåg tre deltagare att begreppet ”epävakaa” (instabil) var diffust, men inga
anpassningar gjordes eftersom deltagarna gav en korrekt beskrivning av begreppets
betydelse med hjälp av begreppet ”äänenmurroksessa” (i målbrottet) inom parentesen efter
påståendet. I påståendena 6a, 7a och 8a ansåg fem deltagare att begreppet ”uskon” (jag
tror) passade i sammanhanget, medan resten ansåg att ”minusta tuntuu” (det känns som)
var ett naturligare uttryck på finska. Inga ändringar gjordes eftersom majoriteten av
deltagarna och ursprungsförfattarna i fas 3 föredrog begreppet ”uskon”. I påstående 9c
ansåg åtta deltagare att uttrycket ”äänen toiminta” (röstfunktion) vara obekant, men inga
anpassningar gjordes eftersom deltagarna gav korrekta beskrivningar av uttrycket med
hjälp av hänvisningen till påstående 1–4. I del IIIa ansåg fyra deltagare att
begreppet ”muunsukupuolinen” var vanligare än ”ei-binäärinen” (icke-binär) på finska.
Alla deltagare var bekanta med begreppet ”muunsukupuolinen”, men tre deltagare var
osäkra på begreppets exakta betydelse och användning. I formuläret gjordes inga
anpassningar av begreppet ”ei-binäärinen”.

Lena Lindblom

22

Tabell 5
Målgruppens ändringsförslag och kommentarer i de kognitiva intervjuerna, samt antalet
personer av samma åsikt
Påstående

Kommentarer i intervjuerna

Del Ia.
1.

”kokemus” ok begrepp
”jonkin aikaa” ospecifikt uttryck
Förslag: ”tavallisena päivänä”
”jonkin aikaa” ospecifikt uttryck
”epävakaa” oklart begrepp
”sukupuoli-identiteettiäni” felaktigt begrepp
Förslag: ”sukupuolidysforia” eller ”sukupuoli”
”uskon” ok begrepp
”minusta tuntuu” istället för ”uskon”
Förslag: ”käy ilmi”
”käsitetään” oklart begrepp
Förslag: ”tulkitaan”
”uskon” ok begrepp
”minusta tuntuu” istället för ”uskon”
Förslag: ”käsitetään” istället för ”tulkitaan”
”uskon” ok begrepp
”minusta tuntuu” istället för ”uskon”
Förslag: ”väärinsukupuolitetaan”/”sukupuolittaa
väärin”
”väärinsukupuolitetaan”/”sukupuolittaa väärin”
bekant begrepp

2.
4.
5.
6a.

6a.
7a.
7a.
8a.
9b.

Antal deltagare
(av 9)
9
2
1
2
3
2
2
5
4
1
2
1
5
4
1
5
4
4
9

Ändringar i
formuläret
”koska minua väärinsukupuolitetaan
(sukupuoleni
tulkitaan väärin) sen
perusteella”
”äänen toiminnan
vuoksi”
”ilmoita, minkä”

9c.

”äänen toiminta” obekant begrepp

8

9d.
Del 1b.

Förslag: ”muusta syystä”
”ilmoita mitä” språkligt inkorrekt
Förslag: ”mikä”/”miksi”/”minkä”/”mitkä syyt”
”huolestuttaa” ok begrepp
”hahmoteta” ändras till ”käsitetä”

1
5

10a.
10b.
10b.
Del II.

Förslag: ”koska” ändras till ”että”
”osallistuminen” ok begrepp
”vähäisempää” ovanlig form
Föredrog ”feminiinen”/”feminiiniseltä”
och ”maskuliininen”/”maskuliinielta” i svarsalternativen

3
8
1
7

Del II.
Del II.
Del II.

”erittäin” istället för ”hyvin”
”sukupuolineutraali” bekant begrepp
Förslag: ”haluan/toivoisin että ääneni
olisi/kuulostaa”
”muunsukupuolinen” istället för ”ei-binäärinen”
”ilmoita” felaktigt begrepp
Förslag: ”kerro”

1
9
1

”...ääntäni ei
käsitetä...”
”...että ääntäni...”
”feminiininen”
”maskuliininen”
”feminiiniseltä”
”maskuliiniselta”
-

4
3
2

-

10a.
10a.

Del IIIa.
Del IIIb.

Anteckning. - = ingen ändring

7

Lena Lindblom

23

3.5 Den slutliga versionen av frågeformuläret (fas 5)
Efter att målgruppens semantiska anpassningar åtgärdats i det finska SaRKAFAB, skickades
den slutliga versionen till expertpanelen för ett sista godkännande i översättningens femte
fas. Expertpanelen föreslog ytterligare att begreppet ”väärinsukupuolittaa” (felköna) i
påstående 9b skulle ersättas med ”sukupuolitetaan väärin” (könas fel) eller helt avlägsnas
från påståendet. Inga ändringar gjordes i påståendet, eftersom ursprungsförfattarnas och
målgruppens åsikter var av tillräckligt stor vikt. I påstående 10a ansåg en person i
expertpanelen att begreppet ”käsittää” (uppfatta) skulle anpassas till uttrycket ”saada
käsitys” (få en uppfattning), men inga ändringar utfördes i påståendet. Expertpanelens
godkännande erhölls i mars 2020. Den slutliga versionen av det finska
självskattningsformuläret SaRKAFAB finns bifogad (se bilaga F).

4 Diskussion
Syftet med avhandlingen pro gradu var att översätta självskattningsformuläret Skattning av
Rösten vid KönsinkongruensAssigned Female At Birth (SaRKAFAB) från svenska till finska i
enlighet med de riktlinjer WHO (2014) givit för översättning av mätinstrument. Målet var
att framställa ett frågeformulär som semantiskt motsvarar och som kan användas i samma
syfte som det ursprungliga frågeformuläret. Avhandlingen var relevant eftersom
självskattningsformulär av rösten kan användas för transmaskulina personer som genomgår
talterapeutisk röstbehandling i samband med könsbekräftande behandling. Det råder
däremot brist på bedömnings- och självskattningsformulär av rösten för personer med KI,
som tillför viktig information vid bedömning av rösten. Frågeformuläret översattes i
enlighet med riktlinjerna och resultatet av studien är en finsk översättning av
självskattningsformuläret SaRKAFAB, som motsvarar det svenska ursprungsformuläret och
som även bidrar till att fylla behovet av självskattningsformulär av rösten för personer med
könsinkongruens.

4.1 Genomförande av översättningen
I översättningen av SaRKAFAB tillämpades WHO:s (2014) riktlinjer för översättning av
mätinstrument. Tillämpningen av riktlinjerna medförde några anpassningar av
översättningsfaserna för att riktlinjerna skulle vara genomförbara inom ramen för pro
gradu avhandlingen. Resultatet av studien påverkades inte av anpassningarna i samband
med tillämpningen av riktlinjerna. I expertpanelen för den här studien inkluderades i den
andra fasen både pro gradu skribenten och handledaren, men de inkluderades inte i

Lena Lindblom

24

expertpanelen enligt riktlinjerna. I studiens tredje fas återöversattes hela formuläret, medan
det enligt riktlinjerna enbart var utplockade delar som skulle översättas tillbaka till
originalspråket. Hela formuläret återöversattes för att expertpanelen i en tidigare fas inte
hade angivit utvalda delar av formuläret som skulle återöversättas. Det här var en fördel för
studien, eftersom alla delar och eventuella problemområden granskades i hela formuläret.
Enligt riktlinjerna skulle studiens fjärde fas inkludera ett sampel på minst 10 personer, men
det beslutades att ett sampel på 9 personer var tillräckligt för studien på grund av
svårigheter att få tag i deltagare. Ett större sampel skulle ha varit fördelaktigt men studiens
deltagarantal påverkade troligen inte resultatet, eftersom deltagarna var överens om flera
delar av formuläret. Enligt riktlinjerna skulle intervjuerna utföras som personliga intervjuer
ansikte mot ansikte, men intervjuerna i studien utfördes både ansikte mot ansikte och som
videointervjuer. Videointervjuerna var en nackdel i studien eftersom de intervjuerna
bedömdes vara mer kortfattade och mindre naturliga, vilket troligen påverkade innehållet i
deltagarnas svar. Det slutliga godkännandet av frågeformuläret skulle enligt riktlinjerna
göras av WHO, medan det i studien gjordes av expertpanelen för att möjliggöra
översättningen inom ramen för avhandlingsarbetet.
Under studiens olika översättningsfaser utfördes även anpassningar av semantiskt
innehåll i frågeformuläret. De semantiska anpassningarna utfördes för att kunna framställa
ett finskt frågeformulär och för att ta fram en översättning som motsvarade det svenska
ursprungsformuläret så bra som möjligt. När en semantisk anpassning övervägdes utgick
man från att expertpanelen och ursprungsförfattarna hade rekommendationer, att
majoriteten av deltagarna dela en synpunkt och att en liknande anpassning tidigare utförts i
SaRKAMAB. Innan en semantisk anpassning utfördes i formuläret, skulle den gärna ha
föreslagits under flera olika faser och ha rekommenderats av flera olika personer i faserna.
Eftersom dessa aspekter togs i beaktande i studien, var de anpassningar som slutligen
utfördes i formuläret väl motiverade. I studien bidrog expertpanelen främst med
anpassningar av finsk terminologi, ursprungsförfattarna främst med anpassningar av
svensk terminologi och deltagarna främst med anpassningar av finsk grammatik och
områdesspecifik terminologi.

4.2 Utmaningar i semantiska anpassningar
Semantiska anpassningar utfördes under översättningsfaserna då personer i olika faser var
av samma åsikt om en anpassning. Det uppstod däremot utmaningar i översättningen då
expertpanelen, ursprungsförfattarna eller målgruppen inte var överens om en anpassning. I

Lena Lindblom

25

följande kapitel behandlas utvalda problematiska begrepp och uttryck som behöver utredas
ytterligare.

4.2.1 Översättningen av begreppet icke-binär till finska
Begreppet icke-binär översattes av expertpanelen till ”ei-binäärinen”, men under de
kognitiva intervjuerna med målgruppen var deltagarna av olika åsikt om begreppet. Fem av
deltagarna ansåg att begreppet användes korrekt, men fyra deltagare ansåg att
begreppet ”muunsukupuolinen” kunde användas som motsvarighet till det svenska
begreppet icke-binär eller det engelska begreppet ”non-binary” (icke-binär). En deltagare
ansåg däremot att svarsalternativet ”muu” (annan) fungerade som motsvarighet
till ”muunsukupuolinen”. Enligt THL (2020) identifierar sig en icke-binär person utanför
de två könsnormerna man eller kvinna. Hen kan istället identifiera sig som både man och
kvinna, som någonting mitt emellan eller som varken man eller kvinna (THL, 2020).
Föreningen Seta rf. (2020) definierar det finska begreppet ”ei-binäärinen” (icke-binär) på
liknande sätt och menar att begreppet även inkluderar andra könsidentiteter
som ”muunsukupuolinen”, ”sukupuoleton” (könlös) eller ”intersukupuolinen”
(interkönad). Det finska begreppet ”muunsukupuolinen” innebär att en person inte
identifierar sig som enbart man eller kvinna, utan som en blandning av könen eller helt
utanför könsindelningen (Seta rf., 2020; Trasek rf., u.å.). En svensk översättning av
begreppet ”muunsukupuolinen” påträffades inte. Definitionen av både ”ei-binäärinen”
och ”muunsukupuolinen” är överlag ytterst likartade och de finska begreppens definitioner
motsvarar även definitionen av det svenska begreppet icke-binär. De olika uppfattningarna
av de finska begreppens betydelser försvårade översättningen av icke-binär till finska i
frågeformuläret.
Enligt Duodecim (2019b) har ”muunsukupuolinen” allmänt börjat användas som
motsvarighet till det engelska uttrycket ”non-binary identity” (icke-binär identitet), men
däremot har begreppet ännu inte en etablerad finsk definition. I den här studien skulle en
inkludering av ”muunsukupuolinen” i SaRKAFAB ha kunnat gynna etableringen av
begreppet i finskan. I frågeformuläret gjordes däremot inga anpassningar, eftersom det inte
gick att fastställa att ”muunsukupuolinen” kan användas synonymt med ”ei-binäärinen” på
grund av att begreppet ännu inte har en etablerad definition i finskan. ”Ei-binäärinen” är
eventuellt ett mer allmänt känt begrepp och kan även anses ha en mer övergripande
betydelse än ”muunsukupuolinen”. Samma begrepp diskuterades i Hermanssons (2020)
avhandling och beslutet att inte inkludera ”muunsukupuolinen” i SaRKAMAB motiverades

Lena Lindblom

26

på motsvarande sätt. Under intervjuerna påpekade en av deltagarna att användningen
av ”muunsukupuolinen” borde kontrolleras med personer med en icke-binär könsidentitet,
eftersom binära transmaskulina personer förmodligen inte är den ideala målgruppen som
med säkerhet kan uttala sig om korrekt användning av begreppet.
På grund av deltagarnas olika åsikter om begreppen, finns det anledning att i
framtida studier undersöka hur dessa begrepp används i språket. En orsak till detta
fenomen kan eventuellt vara att många begrepp för tillfället befinner sig i ett
övergångsskede där nya begrepp håller på att införas i det finska språket. Nya begrepp kan
införas i språket exempelvis i samband med att ICD-11 tas i bruk. I och med ibruktagandet
av ICD-11 kommer nya och mer rekommenderade begrepp att börja användas inom vården
(WHO, 2019). Föreningar, såsom Trasek rf. och Seta rf., bidrar kontinuerligt med nya
uppdaterade ordlistor som inkluderar rekommenderad terminologi. Många nya begrepp är
däremot troligtvis inte allmänt kända för personer i omgivningen. Aktiv föreningsverksamhet och förnyade ordlistor är av stor vikt, eftersom positiva attityder i omgivningen
till könsminoriteter har rapporterats ha samband med ökad medvetenhet och kunskap om
minoriteterna (Flores, 2015). Med andra ord kan omgivningens ökade medvetenhet och
positiva attityder till könsminoriteter bidra till etableringen och användningen av nya
begrepp, eftersom omgivningen kan få kunskap om och förståelse för terminologi som
personer som tillhör olika könsminoriteter själva föredrar.

4.2.2 Kvinnlig och manlig eller feminin och maskulin
Expertpanelen översatte begreppen manlig och kvinnlig till ”miehekäs” och ”naisellinen”,
men under intervjuerna reagerade majoriteten av deltagarna på begreppen och ansåg att de
var stereotypiska eller föråldrade. Deltagarna föredrog istället begreppen ”feminiininen”
(feminin) och ”maskuliininen” (maskulin), eftersom de ansågs vara neutralare alternativ.
Liknande resultat rapporterades bland de transfeminina deltagarna i Hermanssons (2020)
avhandling och ursprungsförfattarna rekommenderade även användningen av feminin och
maskulin. Föreningen Seta rf. (2020) använder begreppet ”naisellisuus” (kvinnlighet)
synonymt med begreppet ”feminiinisyys”(femininitet). Begreppet ”feminiinisyys”
definieras som en kombination av personlighetsdrag, beteenden och yttre egenskaper som
förknippas med kvinnlighet, och dessa uppfattas av omgivningen och av en själv (Seta rf.
2020). ”Maskuliinisuus”(maskulinitet) definieras på motsvarande sätt och används
synonymt med ”miehekkyys” (manlighet) (Seta rf., 2020). Det svenska begreppet kvinnlig
används i betydelsen ”som är av eller har att göra med kvinnokön” och begreppet manlig

Lena Lindblom

27

definieras på liknande sätt (Svenska Akademien, 2009). Enligt THL (2020) innebär
begreppet feminin ”egenskaper, saker föremål och färdigheter m.m. som anses feminina
eller kvinnliga”, samt ”Femininitet eller feminina egenskaper har inte någon direkt
koppling till kvinna som kön. En person kan vara feminin eller ge uttryck för femininitet
oberoende av sitt kön” (THL, 2020). Begreppet maskulin definieras på motsvarande sätt av
THL (2020). Man kan anta att begreppen feminin och maskulin uppfattas som neutralare,
eftersom de enligt definitionerna inte är lika könsbundna som begreppen kvinnlig och
manlig. Zimman (2012) påpekar i en studie att transmaskulina personer har ett mer
varierande och komplext förhållningssätt till kön, som nödvändigtvis inte tar sig uttryck i
enlighet med det som förväntas vara typiskt manligt eller kvinnligt. Det mer varierande
förhållningssättet till kön bland transmaskulina personer är eventuellt ytterligare en orsak
till att studiens transmaskulina deltagare föredrog de neutralare alternativen ”feminiininen”
och ”maskuliininen”.

4.2.3 Översättning av begreppet felkönad till finska
En finsk motsvarighet till det svenska begreppet felkönad diskuterades under olika faser,
eftersom en översättning av begreppet inte inkluderades i den första finska översättningen.
Deltagarna föreslog uttrycket ”sukupuolittaa väärin” (könas fel) och begreppet ”väärinsukupuolittaa” (felkönas). Det svenska begreppet felkönad innebär att en person tillskrivs
felaktigt kön av omgivningen (Kulturdepartementet, 2017). Det finska
begreppet ”väärinsukupuolittaa” (felköna) innebär i sin tur att en person uppfattar att hen i
sociala situationer inte ses som hen är (Seta rf., 2020), exempelvis att omgivningen tilltalar
en person med felaktigt kön utifrån yttre attribut (Amnesty International, 2017). Eftersom
definitionerna av de svenska och finska begreppen är likartade, kan ”väärinsukupuolittaa”
anses vara en finsk översättning av felkönad.
I den här studien inkluderades begreppet ”väärinsukupuolittaa” (felköna) i
frågeformuläret, eftersom fyra av deltagarna föredrog användningen av begreppet i
sammanhanget och det var bekant för alla deltagare. I Hermanssons (2020) studie
inkluderades begreppet däremot inte i SaRKAMAB, eftersom den studiens målgrupp ansåg
att begreppet var talspråklig eller obekant. Skillnaderna i studiernas resultat kan eventuellt
ha orsakats av slumpmässiga åsikter bland deltagarna eller av generationsskillnader och
åldersspridningen i samplen. I den här studien bestod samplet av nio personer i 20–46årsåldern (M = 28,8), medan samplet i Hermanssons (2020) studie bestod av fem personer i
24–60-årsåldern (M = 42,2). Åldersspridningen var större i Hermanssons (2020) studie och

Lena Lindblom

28

deltagarna var i medeltal äldre än i denna studie. Utifrån studiernas åldersspridning och
ålder i medeltal bland deltagarna, kan man anta att yngre personer möjligtvis är mera
bekanta med nya finska begrepp som börjat används bland personer med KI på senaste
tiden. Ytterligare var deltagarnas tid sedan påbörjad könsbekräftande behandlingen i
medeltal 4,9 år i denna studie, medan den i Hermanssons (2020) studie i medeltal var 2,8
år. Den här studiens deltagare hade längre erfarenhet av könsbekräftande behandling och
hade levt i enlighet med sin könsidentitet en längre tid, och därmed ansågs deltagarna ha
tillförlitlig kunskap om ämnet. Eftersom denna studie även hade ett större deltagarantal,
var deltagarnas åsikter av tillräckligt stor vikt för att inkludera ”väärinsukupuolittaa” i
SaRKAFAB trots att det inte inkluderades i SaRKAMAB. Vid det slutliga godkännandet ansåg
två i expertpanelen att begreppet inte var nödvändig i formuläret, men begreppet
inkluderades trots detta eftersom både målgruppen och ursprungsförfattarna var av annan
åsikt. Inkluderingen av ”väärinsukupuolittaa” i det finska SaRKAFAB ökar likheterna med
det svenska formuläret där begreppet felkönad används. Ytterligare kan inkluderingen vara
en möjlighet att införa begreppet mer i det finska språket och gynna användningen av det i
bedömnings- och behandlingssammanhang för personer med KI i Finland.

4.2.4 Översättning av uttrycket ”jag tror” till finska
Det svenska uttrycket ”jag tror” översattes först till ”minusta tuntuu” (det känns som) i den
första finska översättningen, som sedan ändrades till ”uskon” (jag tror) i
återöversättningsfasen. Deltagarna var av olika åsikter om begreppet. Deltagarna ansåg
att ”uskon” innebär att man antar något eller att man inte är säker på om man exempelvis
felkönas av omgivningen. Uttrycket ”minusta tuntuu” associerades däremot med hur man
själv uppfattar och känner att andra könar en. Fyra deltagare ansåg att ”minusta tuntuu” var
ett naturligare uttryck på finska, men trots detta valdes användningen av begreppet ”uskon”
i det finska formuläret. Ursprungsförfattarna önskade att uttrycket ”jag tror” skulle
användas i frågeformuläret, och därmed togs beslutet att använda begreppet ”uskon” för att
öka likheterna med ursprungsformuläret. Begreppet ”uskon” inkluderades även i
SaRKAMAB, eftersom den studiens målgrupp ansåg att begreppet passade i sammanhanget
(Hermansson, 2020).

4.3 Studiens styrkor och begränsningar
En av studies styrkor var att riktlinjerna av WHO (2014) tillämpades i alla fem faser av
översättningen, med några anpassningar av faserna. En annan styrka i samplet var att en
del av deltagarna hade påbörjat en könsbekräftande behandling för flera år sedan, medan

Lena Lindblom

29

andra inte hade påbörjat eller nyligen påbörjat en behandling. De här variationerna bland
deltagarna var ändamålsenliga för studien och frågeformuläret, eftersom formuläret är
riktat till personer i olika skeden av den könsbekräftande behandlingen. Ytterligare hade
deltagarna i medeltal levt i enlighet med sin könsidentitet relativt länge och därmed hade
de erfarenhet av och kunskap om ämnet. Variationerna inom samplet tillförde varierande
synpunkter i intervjuerna, vilket ökade tillförlitligheten i de anpassningsförslag som
deltagarna var överens om.
Studiens sampel inkluderade både binära och icke-binära transmaskulina
personer, men en av studiens begränsningar var att fördelning inte var jämn. Studien skulle
ha gynnats av ett större sampel med en mer kontrollerad variation av könsidentiteter,
exempelvis för att underlätta utredningen av begrepps betydelser och användning.
Ytterligare en begränsning i samplet var att många av deltagarna var unga och därmed
skulle studien ha gynnats av större åldersspridning för att få mer tillförlitliga resultat. En
annan begränsning i studien var att vissa semantiska anpassningar kunde ha åtgärdats innan
de kognitiva intervjuerna för att få deltagarnas genuina reaktioner på begrepp i sina
sammanhang. Utvecklingen av formuläret skulle slutligen ha gynnats av expertpanelens
godkännande vid fler tillfällen än endast innan återöversättningen och den slutliga
versionen, exempelvis även innan pre-testningen.

4.4 Slutsats och förslag på framtida studier
Avhandlingen bidrog med ett nytt finskt självskattningsformulär av rösten för personer
med KI i Finland. Studien var relevant för att man i samband med talterapeutisk
röstbehandling ska kunna fastställa transmaskulina klinters egna målsättningar och
förväntningar på rösten på finska. Översättningen av det svenska självskattningsformuläret
SaRKAFAB till finska genomfördes genom att tillämpa WHO:s (2014) riktlinjer för
översättning av mätinstrument. Tillämpningen medförde några anpassningar av
riktlinjernas översättningsfaser. Resultatet av studien var ett finskt SaRKAFAB som
reflekterar det svenska ursprungsformuläret, eftersom anpassningar av finskt semantiskt
innehåll utfördes för att öka motsvarigheter med ursprungsversionen. Formuläret kan
användas i samma syfte som det svenska formuläret och inkluderar väsentlig finsk
terminologi inom ämnet. Det finska självskattningsformuläret möjliggör subjektiv
självskattning av den nuvarande rösten, den önskade rösten och könsidentiteten för
transmaskulina personer i Finland.

Lena Lindblom

30

I framtida studier kunde det finska självskattningsformuläret SaRKAFAB validitetsoch reliabilitetstestas för att kunna fastställa om formuläret är ett valitt och reliabelt
mätinstrument. Det skulle vara till fördel att utföra en större studie med ett sampel som
inkluderar flera olika könsidentiteter bland transmaskulina personer. Samplet skulle
därmed representera mångfalden av könsidentiteter inom målgruppen för frågeformuläret.
En sådan studie skulle kunna fastställa i vilken utsträckning formuläret kan användas i sin
nuvarande form. Självskattningsformuläret SaRKAFAB kommer i framtida
behandlingsstudier att kunna användas som baseline för behandling.

Lena Lindblom

31

Referenser
American Psychiatric Association. (2016). What is gender dysphoria? Hämtad 11-2-2019
från https://www.psychiatry.org/patients-families/gender-dysphoria/what-isgender-dysphoria
American Psychological Association (2019). Transgender people, gender identity and
gender expression. Hämtad 26-02-2019 från
https://www.apa.org/topics/lgbt/transgender
Amnesty International. (2017). ”Toivon vain kunnioitusta”. Hämtad 2020-03-26 från
https://www.amnesty.fi/toivon-vain-kunnioitusta/
Askman, C., & Nygren, U. (2018a). Skattning av Rösten vid Könsinkongruens (SaRK),
assigned female at birth (AFAB). Hämtad från
https://medarbetare.ki.se/people/ulrnyg?_ga=2.14991606.1324386234.15744
13567-580259265.1568891213
Askman, C., & Nygren, U. (2018b). Skattning av Rösten vid Könsinkongruens (SaRK),
assigned male at birth (AMAB). Hämtad från
https://medarbetare.ki.se/people/ulrnyg?_ga=2.14991606.1324386234.15744
13567-580259265.1568891213
Azul, D. (2016). Gender-related aspects of transmasculine people’s vocal situations:
insights from a qualitative content analysis of interview transcripts.
International journal of language & communication disorders, 51(6), 672–
684. doi: 10.1111/1460-6984.12239
Azul, D., Arnold, A., & Neuschaefer-Rube. (2018). Do transmasculine speakers present
with gender-related voice problems? Insight from a participant-centered
mixed-methods study. Journal of speech, language and hearing research, 61,
25–39. doi: 10.1044/2017_JSLHR-S-16-0410
Bauer, G. R., Scheim, A. I., Pyne, J., Travers, R., & Hammond, R. (2015). Intervenable
factors associated with suicide risk in transgender persons: a respondent
driven sampling study in Ontario, Canada. BMC public health, 15(525). doi:
10.1186/s12889-015-1867-2
Beatty, P. C., & Willis, G. B. (2007). Research synthesis: The practice of cognitive
interviewing. Public opinion quarterly, 71(2), 287–311. doi:
10.1093/poq/nfm006
Block, C., Papp, V. G., & Adler, R. K. (2019). Transmasculine voice and communication. I
R. Adler, S. Hirsch & J. Pickering (Red.), Voice and communication therapy
for the transgender/gender diverse client – A comprehensive clinical guide
(s. 141–190). San Diego: Plural Publishing.
Boone, D. R., McFarlane, S. C., Von Berg, S. L., & Zraick, R. I. (2014). The voice and
voice analysis. United States of America: Pearson Education.
Cosyns, M., Van Borsel, J., Wierckx, K., Dedecker, D., Van de Peer, F., Daelman, T.,
Laenen S., & T´Sjoen, G. (2013). Voice in female-to-male transsexual
persons after long-term androgen therapy. The laryngoscope, 124(6), 1409–
1414. doi: 10.1002/lary.24480

Lena Lindblom

32

Dacakis, G., Davis, S., Oates, J. M., Douglas, J. M., & Johnston, J. R. (2013).
Development and preliminary evaluation of the transsexual voice
questionnaire for male-to-female transsexuals. Journal of voice, 27(3), 312–
320. doi: 10.1016/j.jvoice.2012.11.005
Drennan, J. (2003). Cognitive interviewing: verbal data in the design and pretesting of
questionnaires. Journal of advanced nursing, 42(1), 57–63. doi:
10.1046/j.1365-2648.2003.02579.x
Duodecim Terveyskirjasto. (2018). Transsukupuolisuus. Hämtad 2020-01-20 från
https://www.terveyskirjasto.fi/kotisivut/tk.koti?p_artikkeli=dlk01195
Duodecim Terveyskirjasto. (2019a). Lääketieteen sanasto. Hämtad 2020-01-23 från
https://www.terveyskirjasto.fi/kotisivut/tk.koti?p_artikkeli=ltt00192
Duodecim Terveyskirjasto. (2019b). Muunsukupuolisuus. Hämtad 2020-01-20 från
https://www.terveyskirjasto.fi/terveyskirjasto/tk.koti?p_artikkeli=dlk01196
Eremenco, S. L., Cella, D., & Arnold, B. J. (2005). A comprehensive method for the
translation and cross-cultural validation of health status questionnaires.
Evaluation & the health professions, 28(2), 212–232. doi:
10.1177/0163278705275342
Flores, A. R. (2015). Attitudes toward transgender rights: perceived knowledge and
secondary interpersonal contact. Politics, groups, and identities, 3(3), 398–
416. doi: 10.1080/21565503.2015.1050414
Grufman-Björnlund, S., & Lindqvist, L. (2018). Validering & reliabilitetesprövning av
självskattningsformuläret Skattning av Rösten vid Könsinongrunes Assigned
female at birth
(Magisteruppsats). Stockholm: Institutionen för klinisk vetenskap,
intervention och teknik, Karolinska institutet.
Hancock, A. B., & Garabedian, L. M. (2012). Transgender voice and communication
treatment: a retrospective chart review of 25 cases. International journal of
language & communication disorder, 48(1), 54–65. doi: 10.1111/j.14606984.2012.00185.x
Hermansson, N. (2020). Översättning av självskattningsformuläret Skattning av Rösten vid
Könsinkongruens – Assigned Male at Birth (SaRKAMAB) från svenska till
finska (Magisteruppsats). Åbo: Fakulteten för humaniora, psykologi och
teologi, Åbo Akademi. Hämtad från
https://www.doria.fi/bitstream/handle/10024/176799/hermansson_nora.pdf?s
equence=2&isAllowed=y
Hirsch, S., Gelfer, M. P., & Boonin, J. (2019). The art and science of resonance,
articulation, and volume. I R. Adler, S. Hirsch & J. Pickering (Red.), Voice
and communication therapy for the transgender/gender diverse client – A
comprehensive clinical guide (s. 217–248). San Diego: Plural Publishing.
Institutet för hälsa och välfärd THL. (2020). Ordlista. Hämtad 2020-01-19 från
https://thl.fi/fi/web/sukupuolten-tasa-arvo/sukupuoli/tasa-arvosanasto
Irwig, M. S., Childs, K., & Hancock, A. B. (2016). Effects of testosterone on the
transgender male voice. Andrology, 5, 107–112. doi: 10.1111/andr.12278

Lena Lindblom

33

Kulturdepartementet. (2017). Transpersoner i Sverige – Förslag för stärkt ställning och
bättre levnadsvillkor. Hämtad 2020-02-06 från
https://www.regeringen.se/4adda9/contentassets/3e2e892900fc4034a9d82241
3fdaefe7/transpersoner-i-sverige---forslag-for-starkt-stallning-och-battrelevnadsvillkor
Leung, Y., Oates, J., & Chan, S. P. (2018). Voice, articulation, and prosody contribute to
listener perceptions of speaker gender: A systematic review and metaanalysis. Journal of speech, language, and hearing research, 61, 266–297.
doi: 10.1044/2017_jslhr-s-17-0067
Newfield, E. S., Hart, T. L., Dibble, S., & Kohler, L. (2006). Female-to-male transgender
quality of life. Quality of life research, 15, 1447–1457. doi: 10.1007/s11136006-0002-3
Nygren, U., Grufman-Björnlund, S., Lindqvist, L. & Södersten, M. (2019). Skattning av
rösten vid könsinkongruens assigned female at birth (SaRK AFAB).
Logopeden, 2, 12–18.
Nygren, U., Nordenskjöld, A., Arver, A., & Södersten, M. (2016). Effects on voice
fundamental frequency and satisfaction with voice in trans men during
testosterone treatment– A longitudinal study. Journal of voice, 30(6), 23–34.
doi: 10.1016/j.jvoice.2015.10.016
Papp, V. (2011). The female-to-male transsexual voice: Physiology vs. performance in
production (Doktorsavhandling). Houston: Rice university. Hämtad från
https://scholarship.rice.edu/bitstream/handle/1911/70383/PappV.pdf?sequenc
e=1&isAllowed=y%20Pääkkönen, S. (2015). Äänen ja sukupuolen yhteys (Magistersuppsats). Helsingfors:
Käyttäytymistieteellinen tiedekunta, Helsingin yliopisto. Hämtad från
https://helda.helsinki.fi/bitstream/handle/10138/154724/siiri_p%C3%A4%C3
%A4kk%C3%B6nen_pg_2015.pdf?sequence=4&isAllowed=y
Rantala, L., Koppanen, L., & Kankare, E. (2017). Transsukupuolisten naisten äänikyselyn
reliabiliteetti ja väittämien selkeys ja sopivuus. Puhe ja kieli, 37(4), 239–258.
doi: 10.23997/pk.60809
Riksförbundet för homosexuellas, bisexuellas, transpersoners och queeras rättigheter.
(2020). Begreppsordlista (RFSL). Hämtad 2020-01-19 från
https://www.rfsl.se/hbtqi-fakta/begreppsordlista/
Seta. (2020). Sateenkaarisanasto. Hämtad 2020-01-15 från
https://seta.fi/sateenkaaritieto/sateenkaarisanasto/
Socialstyrelsen. (2015). God vård av vuxna med könsdysfori. Hämtad 2019-11-10 från
https://www.socialstyrelsen.se/Lists/Artikelkatalog/Attachments/19798/20154-7.pdf
Socialstyrelsen. (2019). Internationell statistisk klassifikation av sjukdomar och relaterade
hälsoproblem (ICD-10). Hämtad 2020-01-18 från
https://www.socialstyrelsen.se/globalassets/sharepointdokument/artikelkatalog/klassifikationer-och-koder/2019-1-12.pdf

Lena Lindblom

34

Socialstyrelsen (2018). Att synliggöra normer i socialtjänsten – med ett hbtq-perspektiv.
Hämtad 2020-01-28 från
https://www.socialstyrelsen.se/globalassets/sharepoint-dokument/dokumentwebb/ovrigt/jamlikhet-hbtq-ordlista.pdf
Sundberg, J. (2001). Röstlära – fakta om rösten i tal och sång. Konsultfirman Johan
Sundberg: Stockholm
Svenska Akademien. (2009). Svensk ordbok. Hämtad 2020-02-10 från
https://svenska.se/tre/?sok=kvinnlig&pz=1
The World Professional Association for Transgender Health (WPATH). (2012). Standards
of care for the health of transsexual, transgender, and gender-nonconforming
people. Hämtad 2020-03-02 från
https://www.wpath.org/media/cms/Documents/SOC%20v7/Standards%20of
%20Care_V7%20Full%20Book_English.pdf
Thornton, J. (2008). Working with transgender voice: The role of the speech and language
therapist. Sexologies, 17, 271–276. doi: 10.1016/j.sexol.2008.08.003
Trasek rf. (u.å.). Käsitteitä. Hämtad: 2020-01-28 från http://trasek.fi/perustietoa/kasitteita/
Van Borsel, J., De Cuypere, G., Rubens, R., & Destaerk, B. (2000). Voice problems in
female-to-male transsexuals. International journal of language &
communication disorders, 35(3), 427–442. doi: 10.1080/136828200410672
Världshälsoorganisationen WHO. (2014). Process of translation and adaption of
instruments. Hämtad 18-2-2019 från
https://www.who.int/substance_abuse/research_tools/translation/en/
Världshälsoorganisationen WHO. (2018). International classification of disease for
mortality and morbidity statistics (ICD-11). Hämtad 2019-02-11 från
https://icd.who.int/browse11/l-m/en#/http://id.who.int/icd/entity/90875286 ....
https://icd.who.int/
Världshälsoorganisationen WHO. (2019). International statistical classification of diseases
and related health problems (ICD-11). Hämtad 2020-01-18.
https://www.who.int/news-room/detail/25-05-2019-world-health-assemblyupdate
Zimman, L. (2012). Voices in transition: Testosterone, transmasculinity, and the gendered
voice among Female-to-Male transgender people (Doktorsavhandling).
Colorado: University of Colorado. Hämtad 2020-02-12 från
https://core.ac.uk/download/pdf/54849276.pdf

Lena Lindblom

Bilagor
Bilaga A, den svenska ursprungsversionen av SaRKAFAB

35

Lena Lindblom

36

Lena Lindblom

Bilaga B, den första finska översättningen av SaRKAFAB

37

Lena Lindblom

38

Lena Lindblom

Bilaga C, expertpanelens anpassningar i den finska SaRKAFAB

39

Lena Lindblom

40

Lena Lindblom

41

Lena Lindblom

Bilaga D, den återöversätta versionen av SaRKAFAB

42

Lena Lindblom

43

Lena Lindblom

Bilaga E, intervjuversion av SaRKAFAB

44

Lena Lindblom

45

Lena Lindblom

Bilaga F, den slutliga versionen av SaRKAFAB

46

Lena Lindblom

47

Lena Lindblom

48

Lena Lindblom

49

Pressmeddelande
Översättning av frågeformuläret Skattning av Rösten vid KönsinkongruensAssigned
Female At Birth
(SaRKAFAB) från svenska till finska
Pro gradu-avhandling i logopedi
Institutionen för psykologi och logopedi, Åbo Akademi
En pro gradu-avhandling vid Åbo Akademi har tagit fram ett finskt självskattningsformulär
av rösten för personer med köninkongruens i Finland. Magisterstuderande Lena Lindblom
har i sin avhandling dokumenterat och genomfört översättningsprocessen av
frågeformuläret Skattning av Rösten vid KönsinkongruensAssigned Female At Birth (SaRKAFAB).
Frågeformuläret översattes från svenska till finska i enlighet med
Världshälsoorganisationen WHO:s utformade riktlinjer för översättning av mätinstrument.
Översättningen involverade fem olika översättningsfaser i enlighet med Världshälsoorganisationen WHO:s riktlinjer. I de fem översättningsfaserna deltog experter inom röst,
inom behandling av röst för personer med köninkongruens och inom psykometriska test.
Strukturerade intervjuer om formuläret och en pre-testning utfördes med nio personer från
målgruppen som bestod av transmaskulina personer.
Resultatet av avhandlingen är ett finskt självskattningsformulär för transmaskulina
personer som motsvarar det svenska ursprungsformuläret. Anpassningar av semantiskt
innehåll utfördes i det finska frågeformuläret under översättningsprocessen för att öka
motsvarigheterna med det svenska ursprungsformuläret. Alla anpassningar som utfördes
övervägdes och motiverades noggrant i enlighet med rekommendationer av experter och
personer från målgruppen. Det finska självskattningsformuläret möjliggör förståelse för
transmaskulina personers egen uppfattning om sin röst i samband med röstbehandling och
bidrar även till att fylla behovet av självskattningsformulär av rösten för personer med
könsinkongruens. Enligt Lindblom orsakade vissa semantiska anpassningar utmaningar i
översättningen, eftersom de involverade begrepp som ännu inte är tillräckligt etablerade i
det finska språket. Utformandet av frågeformuläret skulle ha gynnats av en validitets- och
reliabilitetstestning med ett sampel med större variation av könsidentiteter inom
formulärets målgrupp.
Ytterligare information fås av:
Lena Lindblom
Magisterstuderande i logopedi
Logopedi/Åbo Akademi
lena.lindblom@abo.fi
Handledare:
Sofia Holmqvist-Jämsén
Universitetslärare i logopedi
Logopedi/Åbo Akademi
sofia.holmqvist@abo.fi

Handledare:
Greta Wistbacka
Universitetslärare i logopedi
Logopedi/Åbo Akademi
greta.wistbacka@abo.fi

