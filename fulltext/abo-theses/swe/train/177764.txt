Jasmine Urwäder

Arbetsmarknadens utveckling i en värld med
artificiell intelligens – är det annorlunda den
här gången?
En kritisk analys av den neoklassiska nationalekonomins syn på
arbete och automatisering

_____________________________________________

Jasmine Urwäder 38017
Pro gradu-avhandling i nationalekonomi
Handledare: Eva Österbacka
Fakulteten för samhällsvetenskaper och ekonomi
Åbo Akademi
Våren 2020

1

Jasmine Urwäder
[S]he told me, ’I realised that I just had to master this material, rather than
trying to question everything. And I think that’s a sad moment to have as a
student.’ – Raworth (2017:2)

Förord
Likt Kate Raworths början i sin bok Doughnut Economics (2017), som berättar om
den unga Yuan Yang som ville börja studera ekonomi för att göra en skillnad i världen,
ville jag också börja studera nationalekonomi för att veta hur världen och världens
ekonomi fungerar. Jag ville vara med och göra världen till en bättre plats.
Jag föddes i efterdyningarna av lågkonjunkturen på 90-talet, upplevde finanskrisen
2008 både på nära och långt håll och blickar nu ut mot en framtid som både är osäker
och spännande. Jag ser framför mig klimatkriser som trappas upp, pandemier som
bromsar hela världsekonomin och frågar mig hur artificiell intelligens kommer att
påverka mitt och andras arbetsliv, för att inte tala om dess effekter på samhället. Likt
Yang blev jag snabbt frustrerad av de nationalekonomiska studierna; jag märkte hur
vår värld är uppbyggd på neoklassiska teorier med villkor som behöver följas för att
de ska fungera optimalt och hur dessa villkor egentligen är omöjliga att följa i dagens
samhälle. Likt Yang frågade jag universitetslärarna varför vår värld ser ut som den gör
med de teorier som finns tillgängliga, och fick samma svar: kanske nästa kurs kan ge
mera svar på dina frågor. Likt Yang gick jag alla kurser för att finna svar på mina
frågor, försöka förstå ekonomin djupare, men insåg sedan, när den sista kursen var
gjord inom min magistersutbildning, att jag hade fler frågor än svar i min famn.
Yang begav sig ut på en rebellisk resa för att hitta likasinnade och fann en växande
skara människor som ifrågasätter rådande neoklassiska teorier (Raworth, 2017). Även
jag trodde först att jag var ensam i mitt kritiska tänkande, men i den här avhandlingen
har jag fått konstatera annorlunda. Jag hoppas att avhandlingen kan väcka tankar i
mina medarbetande studeranden och kanske också en och annan färdigutbildad
ekonom.
Jasmine Urwäder, juni 2020

2

Jasmine Urwäder

ÅBO AKADEMI – FAKULTETEN FÖR SAMHÄLLSVETENSKAPER OCH
EKONOMI
Ämne: Nationalekonomi
Författare: Jasmine Urwäder
Arbetets titel: Arbetsmarknaden i en värld med artificiell intelligens – är det
annorlunda den här gången? En kritisk analys av den neoklassiska
nationalekonomins syn på arbete och automatisering
Handledare: Eva Österbacka
Abstrakt:
Debatten om hur den artificiella intelligensen kommer att påverka arbetsmarknaden
har kommit igång under de senaste åren. Experter och forskare konstaterar i
diskussionerna att människan kan stå inför en utmaning hon aldrig mött förut och
att orsaken är den artificiella intelligensen och algoritmernas infart i
arbetsmarknaden.
Den här avhandlingen fokuserar på nationalekonomiska teoriers relevans i en tid av
artificiell intelligens, algoritmer och automatiserad arbetskraft. Teorierna analyseras
kritisk i förhållande till utmaningarna som experter och forskare anser att människan
står inför gällande dagens tekniska utveckling. Metoden är kvantitativ
litteraturanalys över hela det breda fältet av nuvarande toppforskare och experter
inom artificiell intelligens och teknisk utveckling, från ekonomer till fysiker.
I avhandlingen konstateras det att dagens teorier, speciellt inom
arbetsmarknadsekonomi behöver anpassas till den nya tekniska eran. Annars
riskerar ekonomiska analyser att ge en felaktig bild av den nya verkligheten som
står inför dörren, med artificiell intelligens och en ökad takt av automatisering i
samhället.
I avhandlingen konstateras det också att människan troligtvis kommer att behöva
någon typ av medborgarlön i framtiden då automatiseringen blivit ett faktum inom
många branscher, såsom transportbranschen. Medborgarlönen borde troligtvis
kombineras med negativ inkomstskatt och en skatt på förmögna personer och
företag. Idag finns det inget samhälle i världen där den här typen av omfattande
medborgarlön existerar, men experterna är ense om att det här är det effektivaste
sättet för samhällen att florera i en tid av artificiell intelligens.
Slutligen konstateras det att människan inte ska vänta på den här utvecklingen, utan
reagera proaktivt och redan nu fundera på lösningar, innan automatiseringen
överraskar både politikerna och ekonomerna. Genom att reagera proaktivt minskas
de negativa effekterna på kort sikt och samhällen kan florera på lång sikt.
Nyckelord: automatisering, artificiell intelligens, arbetsmarknad, arbetslöshet,
digitalisering, arbete, inkomst, teknisk utveckling, basinkomst
Datum: 05.06.2020
Sidantal: 100
3

Jasmine Urwäder

Innehållsförteckning
1

2

3

Inledning ...........................................................................................1
1.1

Syfte, metod och frågeställning .............................................3

1.2

Medierapportering och tidigare forskning .............................5

1.3

Avgränsning ...........................................................................7

1.4

Framtidsforskning och val av källor ......................................9

1.5

Disposition .............................................................................10

Definitioner och viktiga begrepp ....................................................11
2.1

Arbete ....................................................................................11

2.2

Neoklassisk nationalekonomi och kapitalism ........................13

2.3

Artificiell intelligens ..............................................................15

2.4

Teknisk utveckling ................................................................16

Teori ................................................................................................18
3.1

Nyttomaximering och arbetskraftsutbudet ............................19

3.2

Arbete som en vara och efterfrågan på arbete .......................22

3.3

Teknisk utveckling och efterfrågan på arbete ........................23

3.4

Arbetslöshet ...........................................................................26

3.5

Bruttonationalprodukten ........................................................29

3.6

Okuns lag ...............................................................................30

3.7

BNP-tillväxt och Solows tillväxtmodell ................................32

3.8

Leder teknisk utveckling till arbetslöshet? ............................35

4

Vad händer om all mänsklig arbetskraft automatiseras? ...........37

5

Bakgrund – arbetets och den tekniska utvecklingens betydelse
genom tiderna ..................................................................................44

6

Automatiseringen och framtidens arbetsmarknad
– en överblick ...................................................................................50
6.1

Den fjärde industriella revolutionen – en ny era ...................50

6.2

Hur många och vilka av våra nuvarande jobb riskerar att
automatiseras? .......................................................................52

6.3

Konkreta exempel på dagens automatisering ........................55

4

Jasmine Urwäder

6.4

Människans nuvarande inställning till automatisering och
artificiell intelligens ...............................................................58

6.5

Utbildningens roll nu och i framtiden ....................................61

6.6

Artificiell generell intelligens (AGI) – hur smart kan den
artificiella intelligensen bli? ..................................................63

7

Kritisk analys ...................................................................................64
7.1

Den artificiella intelligensen ändrar alla spelregler ...............65

7.2

Föråldrade teorier i en värld av artificiell intelligens ............72

7.3

Framtidsvisioner och idén om basinkomst ............................78

7.4

Måste människan alls arbeta? ................................................84

7.5

Slutsatser och sammanfattning ..............................................88

8

Avslutning ........................................................................................90

9

Källor ................................................................................................93

5

Jasmine Urwäder

Vilken sorts framtid vill du ha? […] Vad vill du ska hända med
automatiseringen av jobben? Vilka yrkesråd skulle du ge dina barn idag?
Föredrar du att nya jobb ersätter gamla eller vill du ha ett arbetsfritt samhälle
där alla njuter av ett liv med fritid och maskinproducerad rikedom? – Tegmark
(2017:50)

1 Inledning
Vad vill du bli när du blir stor? Det är en fråga som nästan alla människor fått när de
varit barn. Svaren kunde vara väldigt självklara: ”Jag vill bli läkare, polis,
bibliotekarie, lastbilschaufför” och så vidare. När dessa människor sedan vuxit upp
blev de allt från brandmän och servitörer till frisörer och bankchefer. Många fick barn
och kanske också kvinnan i familjen istället satsade på att bli hemma med barnen.
Mannen hade ofta ett stadigt jobb med en stadig lön och möjlighet att jobba på samma
arbetsplats hela livet.
Frågan ställs fortfarande till barn idag. Vad vill du bli när du blir stor? Svaren är
fortfarande också väldigt självklara: ”Jag vill bli läkare, polis, bibliotekarie,
lastbilschaufför” och så vidare. Men vad händer om någon sedan berättar att hälften
av alla de yrken som dessa barn vill utbilda sig till inte efterfrågas mera på
arbetsmarknaden när de blivit vuxna? Vad händer om algoritmer, maskiner och robotar
nu sköter det jobb ungdomarna utbildat sig till, knappt några år efter att de tagit sin
examen?
Nästan hälften av alla jobb som existerar idag kan automatiseras och ersättas av robotar
och maskiner i en nära framtid argumenterar vissa forskare 1 och redan nu är det
tekniskt möjligt att ersätta två tredjedelar av arbetskraften i utvecklingsländerna
(Världsbanken, 2016). Utvecklingen går snabbt och forskning visar att ”antalet robotar
[…] världen över [har] multiplicerats trefaldigt inom två decennier” 2 (Oxford

1
2

Se bland annat forskning av Frey och Osbourne (2013; 2015; 2016).
Egen översättning.

1

Jasmine Urwäder

Economics, 2019:3) och antalet kommer att fortsätta öka under de kommande åren,
speciellt i länder såsom Kina.
Ovissheten är stor. Samtidigt som fler sektorer på arbetsmarknaden redan idag
installerat intelligenta system för att ersätta den mänskliga arbetskraften (Ford, 2015)
har diskussionen om basinkomst och medborgarlön fått ett uppsving under de senaste
åren 3 . Dessutom har forskare också börjat ifrågasätta arbetssamhället och vilken
betydelse arbetet har i en människas liv4. Plötsligt har diskussionen om arbete dykt
upp på många olika fronter.
För att kunna upprätthålla en bra levnadsstandard behövs både jobb, konsumtion och
skattepengar. Hur löser man den ekvationen om världen går igenom en robotrevolution
som aldrig tidigare skådats och som förändrar hela arbetssamhället, frågar sig en del
experter5. Andra forskare och experter är ändå inte oroliga. Inom bland annat den
neoklassiska nationalekonomin har man sedan länge konstaterat att det alltid funnits
människor som trott på arbetets undergång, för att sedan bara se samhällena gå in i en
ny tidsperiod med många nyskapade jobb6.
Ludditerna trodde i början av 1800-talet att maskinerna skulle ta alla jobb och skapade
redan då ett krig mot automatiseringen. På 1900-talet jobbade också många människor
med jobb som man inte ser eller hör talas om mera idag, såsom växeltelefonister. Ännu
har människan inte drabbats av någon massarbetslöshet i stor samhällsglobal skala på
grund av maskinernas och algoritmernas inträde i hennes liv, men är det annorlunda
den här gången? Hur säker är människans arbetsuppgifter mot dagens automatisering?
Idag visar forskning att arbetare såsom redovisningsekonomer, kassapersonal,
maskinoperatörer och plåtslagare har över 80 procent risk att bli ersatta av smarta

3

Se bland annat Ford (2015), Tegmark (2017) och Hararis (2018).
Se bland annat Paulsen (2010; 2015).
5
Här kan också bland annat Ford (2015) och Tegmark (2017) nämnas.
6
Inom nationalekonomisk teori anses inte teknisk utveckling vara ”jobbdödande” (Björklund
m.fl. (2014). Antagandet kommer att analyseras senare i avhandlingen.
4

2

Jasmine Urwäder

maskiner och artificiell intelligens inom tjugo år, åtminstone i Sverige7. I Finland och
Norge estimerar man att en tredjedel av alla arbeten kan automatiseras8. De yrken som
ännu antas behövas är pedagogiska jobb såsom grundskollärare och även jobb som
kräver social närvaro, såsom poliser och journalister. De flesta chefsjobb är också
säkra i framtiden, än så länge.
Även om domedagscenarierna med massarbetslöshet inte skulle stämma kommer
dagens samhällen troligtvis att förändras radikalt under de kommande tjugo åren som
en följd av den ökade automatiseringen. Det här leder till att grundläggande
antaganden som att ”teknisk utveckling inte leder till arbetslöshet på lång sikt” hamnar
i gungning, då fler och fler människor blir ersatta av maskiner och upplever en allt
otryggare arbetsmarknad. Kommer det ens att finnas möjlighet för alla att arbeta i
framtiden? Orkar människan utbilda sig om och om igen när hennes jobb
automatiseras? Kommer ekonomin klara av de utmaningar som den artificiella
intelligensen för med sig och kommer de ekonomiska teorierna att vara relevanta när
den artificiella intelligensen breder ut sig på arbetsmarknaden? Att ställa dessa frågor
är inte bara en viktig del i förberedandet på att automatiseringen breder ut sig, utan
också någonting som ligger i tiden, då fler och fler människor kommer upp ur
fattigdomen och strävar efter meningsfulla liv. Allt det här kommer att granskas i den
här avhandlingen.

1.1 Syfte, metod och frågeställning
Den här magisteravhandlingen är mitt bidrag till den befintliga forskningen och
diskussionen om automatiserings påverkan på arbetsmarknaden och ekonomin. Jag
vill undersöka hur fundamental mänsklig arbetskraft är för det ekonomiska systemet,
hur systemet skulle påverkas av en allt större automatisering i samhället och om det är
någon skillnad mellan dagens automatisering och tidigare automatiseringar i historien.
Jag vill också analysera vilka lösningar experterna och forskarna lyfter fram som svar

7

Läs mer i Stiftelsen för strategisk forskning, SSF:s rapport ”Vartannat jobb automatiseras
inom 20 år – utmaningar för Sverige (2014). Forskningen är gjord av Stefan Fölster,
nationalekonom och tidigare adjungerad professor vid KTH.
8
Se forskning gjord av Ekeland m.fl. (2015).

3

Jasmine Urwäder

på sociala och ekonomiska problem som automatiseringen orsakar och kan orsaka
inom den nära framtiden.
Avhandlingen kommer att djupdyka i neoklassiska teorier som tangerar arbete.
Orsaken är eftersom neoklassisk nationalekonomi ända sedan 1870-talet varit den
rådande och dominerande riktningen inom nationalekonomi (Nationalencyklopedin).
Avhandlingen kommer också att lyfta fram en del av den nuvarande forskning som
publicerats angående den nuvarande automatiseringen av arbetskraften och redogöra
vad forskare och ledande experter säger att automatiseringen kommer att leda till.
Fokus kommer att ligga på två faktorer: de neoklassiska teorierna som tangerar arbete
och automatisering och på statistik och forskning om automatiseringen och dess
effekter på människan och ekonomin i dagens postindustriella samhälle.
Syftet med avhandlingen är att kritiskt granska de neoklassiska nationalekonomiska
teoriernas syn på arbete och på automatisering genom att både koppla dem till aktuella
händelser och nypublicerad forskning om automatiseringen inom arbetsmarknaden
och lyfta fram kritik mot ”business as usual”-tänket inom arbetsmarknadsteorierna.
Argumentet om att ”den här gången är det annorlunda” kommer också att granskas,
genom en tillbakablick på hur människans arbeten har förändrats genom åren och en
överblick över hur automatiseringen ser ut idag.
Frågeställningen blir: Hur ser de neoklassiska teoriernas syn på arbete och
automatisering ut, hur relevanta är dessa teorier i ett allt mer automatiserat samhälle
och hur annorlunda är dagens automatisering jämfört med tidigare automatiseringar?
Finns det alltså problematiska antaganden i de neoklassiska teorierna när man
analyserar dagens automatisering av arbetskraften? Fyller teorierna idag sitt syfte;
hjälper de att förklara verkligheten och hur ser riktigt dagens automatisering ut? Dessa
frågor och många fler kommer att försöka besvaras i den här avhandlingen.
Metoden är kvantitativ litteraturanalys. Inslag kommer att finnas från allt mellan
ekonomiska teorier och forskningar till rapporter och experters uttalanden om arbete,
arbetsmarknaden och automatisering, nu och i framtiden. Rapporterna är relativt
nypublicerade, mestadels från 2010-talet, medan den teoretiska bakgrunden och den
grundläggande kritiken av arbetets betydelse i samhället kan vara allt från nyare rön,
4

Jasmine Urwäder

såsom från 2000-talets Roland Paulsen, docent i sociologi, till de gamla filosofernas
åsikter om arbete.

1.2 Medierapportering och tidigare forskning
Automatisering av arbetskraft har fullkomligt exploderat som samtalsämne under de
senaste åren, och det märks tydligt inom media. Patrick Schauman frågar i en artikel i
Svenska Yle Nyheter den 16 september 2017: ”När tar roboten över ditt jobb?”
(svenska.yle.fi, 2017) och den 24 februari 2016 påstår David Frayne i The Guardian
att ”[a]utomatiseringen kommer att innebära slutet på det arbetsbesatta samhället”9
(theguardian.com, 2017). I figur 1 syns det till exempel hur Svenska Yle Nyheter lyft
upp ämnet under de senaste åren och där syns både en ökning och en minskning i
antalet artiklar under de här åren.

Artiklar på Svenska Yle Nyheter som rör
robotar, automatisering och
arbetsmarknaden
30
25
20
15

Antal

10
5
0
År 2013

År 2014

År 2015

År 2016

År 2017

År 2018

År 2019

Figur 1 Svenska Yle Nyheters artiklar om automatisering och framtidens
arbetsmarknad åren 2013-2019.
Källa: Svenska Yle Nyheter10.

9

Egen översättning.
Antalet artiklar baserar sig på en egen undersökning där jag sökt efter alla artiklar som
Svenska Yle Nyheter har publicerat fram till 31.12.2019 där automation, artificiell intelligens
och teknisk utveckling i samband med arbete och arbetsmarknad nämnts. Före 2013 hittade
jag egentligen inga artiklar förutom några få från Svenska Yle Nyheters arkiv som tangerar
ämnet. Undersökningen ska ses som riktgivande.
10

5

Jasmine Urwäder

Figur 1 visar att Svenska Yle Nyheters rapportering om robotar, automatisering och
arbetsmarknaden ökade mycket mellan åren 2014 och 2015. Hoppet mellan 2016 och
2017 är också stort. Toppåret för rapporteringen om dessa ämnen verkar ha varit 2017
och då gjorde Svenska Yle Nyheter också serien Fem fenomen i arbetslivet, som
tangerade och diskuterade framtidens arbetsmarknad och automatisering. I min analys
märkte jag också att det under det senaste året, 2019, också för första gången började
dyka upp ”blåljus”-nyheter inom dessa ämnen, såsom att ett automatiserat tåg
krockade och ledde till att människor skadades i Japan sommaren 201911.
Jag märkte att språket utvecklades under åren i Svenska Yle Nyhetes artiklar om
robotar, automatisering och arbetsmarknaden. Åren 2013-2015 användes nästan enbart
ordet ”robotar” när det talades om framtidens arbetsmarknad. År 2016 började orden
”artificiell intelligens” och ”intelligenta datorer” dyka upp, och under de senaste åren,
2018 och 2019, talades det också om ”automatisering” och ”robotisering” i samband
med dessa artiklar.
Även inom den akademiska världen är automatisering ett hett ämne idag. Flera stora
organisationer såsom Oxford Economics (2019), World Economic Forum (2018;
2020) och Världsbanken (2016) har under de senaste åren lyft fram dagens
automatisering och digitalisering med jämna mellanrum. Det har också börjat dyka
upp undersökningar där man frågat medborgare vad de själva tror om framtidens
arbetsmarknad och hur de ställer sig inför olika automatiserade scenarion12.
På nationalekonomisidan har diskussionen om automatiseringens effekter på
ekonomin och arbetsmarknaden kommit och gått, men under de senaste åren har
forskningen ökat exceptionellt mycket (Gomes och Pereira, 2019) 13 . Gomes och
Pereira (2019) gjorde nyligen en sammanställning av flera ekonomiska publikationer

11

Svenska Yle Nyheter, artikel 2 juni 2019: ”Automatiserat tåg åkte åt fel håll i Tokyo – 14
personer skadades”.
12
Se bland annat Andersons och Smiths forskning ”Automation in everyday life” från 2017.
13
Gomes och Pereiras (2019) säger att listan på studier som nu görs om automatiseringens
effekter på samhället och ekonomin nästan är oändlig, men samtidigt är baserat på de studier
och böcker som de lyfter fram märker man att de alla är publicerade på 2010-talet och många
från 2016 och framåt. Det visar på att avhandlingens ämne är väldigt relevant inom
forskningen just nu, även inom nationalekonomi.

6

Jasmine Urwäder

och böcker som alla publicerats under 2010-talet med ämnen som berör
automatiseringens effekter på ekonomin och samhället och de konstaterar bland annat
att ”den nuvarande innovationsvågen har konsekvenser som undgår konventionellt
ekonomiskt tänkande” (Gomes och Pereira, 2019:134). Dessutom framhåller de att det
ännu idag är långt kvar innan människan kommer att kunna förstå den fullständiga
makroekonomiska effekten av dagens automatiseringen.
Ännu för tio år sedan ansåg inte ekonomer att strukturell arbetslöshet kan komma att
uppstå på grund av automatiseringen (Ford, 2015), men idag börjar forskning visa
annorlunda. Frågeställningen i den här avhandlingen är alltså inte unik att ställa idag,
men diskussionen har inte pågått länge och det behövs mera forskning inom det här
ämnet 14 . Den här avhandlingen kommer därför att följa Gomes och Pereiras spår
genom att sammanställa den aktuella diskussionen bland automatiseringens effekter
på arbetsmarknaden, men dessutom kommer det i den här avhandlingen finnas rum för
att öppna upp för tankar från andra vetenskapliga områden än enbart det ekonomiska.
Förutom att avhandlingen kommer att djupdyka i kända ekonomiska teorier och
modeller kommer den också att fokusera och försöka ge svar på ifall dagens
automatisering är annorlunda än tidigare automatiseringar i historien.

1.3 Avgränsning
Avhandlingen kommer att fokusera på automatiseringen och dess effekter på samhället
och arbetsmarknaden. Automatiseringen är ändå inte det enda som påverkar eller
kommer att påverka arbetsmarknaden nu och i framtiden. Många frågar sig bland annat
hur man ska lösa problemet med en allt äldre befolkning i stora delar av världen och
ojämlikheten på arbetsmarknaden.
Även klimatförändringen är en svår nöt att knäcka. Hur kommer den att påverka
arbetsmarknaden och hur ska man ska lösa inflödet av klimatflyktingar i västerländska
samhällen om stora delar av världen blir obeboelig i framtiden? Historieforskaren
Yuval Noah Hararis (2018) anser att klimatförändringen inte till exempel kommer att

14

Det anser bland annat Gomes och Pereira (2019).

7

Jasmine Urwäder

stoppa automatiseringen, men påpekar att risktänket kan öka ju mer desperata
människor blir gällande klimatförändringen.
I rådande tider funderar också många hur pandemier och epidemier påverkar
arbetssamhället och hur de kommer att påverka oss i framtiden. Redan några veckor
efter att regeringen i Finland infört begränsningar i samhället för att förhindra
spridningen

av

coronaviruset

som

orsakar

covid-19,

visar

statistik

att

masspermitteringarna i samhället fått arbetslösheten att stiga enormt 15. Samtidigt visar
bland annat en undersökning att finländarna, som i restriktionstider uppmanats arbeta
på distans om möjlighet getts, gärna vill fortsätta med distansarbete i viss mån i
framtiden16.
Avhandlingen kommer att lyfta fram ämnen såsom utbildning, migration och
ojämlikhet, men övriga ämnen förblir nämnda enbart i förbifarten eller inte alls. Trots
att klimatförändringen ännu är ett stort hot för hela mänsklighetens överlevnad antas
klimatet vara konstant i den här avhandlingen. Det enda undantaget gäller
diskussionen som förs i kapitel sex om vilka arbetssektorer som är på framfart, där
bland annat klimatet och miljön nämns. Säkerhetsfrågor och etiska aspekter som dyker
upp när artificiell intelligens träder in i samhället är också viktigt att diskutera enligt
många experter (Tegmark, 2017), men kommer inte att rymmas med i den här
avhandlingen.
Coronaviruset effekter på samhället visar redan nu hur samhällen försöker hantera en
verklighet där miljontals människor världen över bara på några veckor, helt utan
förvarning, blivit arbetslösa eller åtminstone permitterade. Samtidigt antas också
automatiseringen av samhället leda till massarbetslöshet 17. Kan massarbetslösheten
och masspermitteringarna som sker över stora delar av världen idag på grund av viruset
lära oss någonting om hur det blir ifall alla farhågor om automatiseringen blir

15

Det visar bland annat Statistikcentralens arbetskraftsundersökning för mars 2020.
Läs mer i Svenska Yle Nyheters artikel ”Finländare gillar distansarbete – hälften vill fortsätta
jobba på distans i framtiden”, publicerad 8 april 2020.
17
Diskuteras flitigt bland annat inom rapporter av World Economic Frum (2018) och
undersökningar av Frey (2019).
16

8

Jasmine Urwäder

verklighet i världen? Det är ännu för tidigt att säga. Framtida forskning får utvisa om
det går att jämföra virusets och automatiseringens effekter på samhället.

1.4 Framtidsforskning och val av källor
Ingen vet hur framtiden kommer att se ut. Precis som att coronaviruset vintern och
våren 2020 kom från ingenstans och förändrade hela världen kan vad som helst hända
i framtiden. Många har ändå försökt göra antaganden om vad den nutida människan
kan förvänta sig i framtiden gällande automatiseringen och jag kommer i den här
avhandlingen att lyfta fram några experter inom området.
Flera professorer inom både ekonomi och andra ämnesområden har bland annat uttalat
sig i ämnet under de senaste åren. Robert Skidelsky, professor emeritus i politisk
ekonomi vid Warwick University skrev nyligen en kolumn i Project Syndicate där har
lyfter fram de ekonomiska konsekvenserna av automatiseringen (Skidelsky, 2019).
Han argumenterar bland annat för att det finns brister i hur teknisk utveckling
analyseras inom den ekonomiska teorin och uppmärksammar också vikten av att
fokusera på de kortsiktiga effekterna av automatiseringen. Jag kommer att återkomma
till hans argument senare i avhandlingen.
Andra professorer som kommer att nämnas i den här avhandlingen är bland annat
Michael Osbourne, professor i maskininlärning vid Oxfords universitet, historikern
och professorn Yuval Hararis, som blivit känd under de senaste åren med sina
bästsäljande böcker om mänsklighetens historia och fysikern och professorn Max
Tegmark, medgrundare av Future of Life Institute, som fokuserar på lösningar på
framtidens utmaningar som skapas när den artificiella intelligensen utvecklas.
En expert inom automatisering som också kommer att nämnas i den här avhandlingen
trots att han inte är ekonom är futuristen Martin Ford. Han diskuterar framtidens allt
mer automatiserade arbetsmarknad och lyfter upp liknande frågor som den här
avhandlingen behandlar i sin bok från 2014; The Rise of the Robots.

9

Jasmine Urwäder

I kapitlet om dagens automatisering kommer två forskare att nämnas flera gånger. Det
är Michael Osbourne, som nämndes här tidigare och nationalekonomen och den
ekonomiska historikern Carl Benedikt Frey.
Frey och Osbourne publicerade för närmare sju år sedan (2013) en mycket
uppmärksammad publikation, där de konstaterade att nästan hälften av nuvarande,
existerande arbeten i USA riskerar att automatiseras inom ett eller två årtionden.
Fokuset är inte exakt när automatiseringen äger rum i framtiden, utan att
automatiseringen kommer att hända och att det betyder att vi samtidigt under den här
tiden behöver ”uppfinna” lika många nya arbeten, vilket redan nu visat sig vara
utmanande (Frey och Osbourne, 2015; 2016).
Frey och Osbournes har också med andra forskare gått vidare på ämnet vid Oxford
Martin School och publicerat flera rapporter med temat ”teknik i arbetet”18; den första
kom ut 2015 och den senaste 2019. På grund av att deras första publikation blev väldigt
uppmärksammad kommer jag att analysera resultatet och de andra publikationerna
grundligare i kapitel sex, som handlar om framtidens arbetsmarknad.

1.5 Disposition
Avhandlingen börjar med ett inledande kapitel, där syfte, frågeställning, metod,
avgränsning, val av källor och tidigare forskning presenteras. Kapitel två fortsätter
sedan med att ta upp viktiga begrepp och definitioner som ständigt återkommer i
avhandlingen.

I

kapitel

tre

introduceras

teorier

inom

den

neoklassiska

nationalekonomin som är relevanta för den kommande kritiska analysen, som börjar i
kapitel sju och i kapitel fyra testar jag några teorier med hjälp av ett scenario. Kapitel
fem presenterar en kort genomgång av arbetets och den tekniska utvecklingens
betydelse genom tiderna och kapitel sex lyfter fram en sammanfattande analys av
nutidens och framtidens automatisering. Kapitel sju innehåller den kritiska analysen
och

även

forskarnas

och

experternas

”lösningar”

på

automatiseringens

samhällsproblem. Avhandlingen avslutas med en sammanfattning och en
källförteckning.
18

På engelska heter rapporterna Technology at Work.

10

Jasmine Urwäder

2 Definitioner och viktiga begrepp
I detta kapitel kommer fem viktiga begrepp att tas upp och redas ut: arbete, neoklassisk
nationalekonomi, kapitalism, artificiell intelligens (även kallad AI) och teknisk
utveckling. Inledningsvis behandlas begreppet arbete och dess svårdefinierade
betydelse och sedan behandlas begreppen neoklassisk nationalekonomi och
kapitalism. Efter det förklaras AI på ett kort och övergripande sätt. Kapitlet avslutas
med skillnaden mellan teknisk utveckling och teknologisk utveckling. Alla dessa
begrepp tas upp eftersom de är ytterst viktiga för frågeställningen och hela
avhandlingen.

2.1 Arbete
Hur definierar man arbete? Många forskare har försökt ställa sig den här frågan, men
kommit fram till att det inte finns någon gemensam definition av arbete. Marx framhöll
att arbete är specifikt för just människan och att hon genom arbete skiljer sig från
övriga djur (Berglund och Schedin, 2009), men det har ändå inte blivit någon allmän
definition. Orsaken är att begreppet arbete är så brett att ifall man försöker begränsa
det riskerar det att inte omfatta alla typer av arbete. Samtidigt definierar forskare också
arbete på väldigt olika sätt. Vissa tar enbart upp lönearbete, andra vill ha med det
obetalda arbetet som många kvinnor i världen gör och har gjort. Sedan finns det
kategorin med välgörande arbete; är det arbete eller inte?
Av dessa skäl vill Budd (2011) ta upp det mångfacetterade begreppet arbete och se på
det ur olika synvinklar. Han tar upp att arbete till exempel inte är samma sak som
anställning, eftersom arbete oftast är mycket bredare. Han nämner också att vissa
författare särskiljer mellan arbete och sysselsättning [work och labor på engelska].
Sedan fortsätter han i sin bok redogöra för olika sätt att se på arbete.
Arbete kan till exempel ses som en förbannelse (Budd, 2011). Det var synen som
antikens filosofer hade på arbete. Aristoteles ansåg att arbete korrumperade människor

11

Jasmine Urwäder

och var ett hinder för mer ”ordentliga” strävanden av medborgarna. I romarriket
framhöll man också att fysiskt arbete var förkastligt, eftersom det inte tränade upp
kroppen och sinnet till att utöva högre kunskapskrävande sysslor, såsom filosofi och
matematik. Det latinska ordet för arbete, labor, betyder ”extrem ansträngning
förknippade med smärta” (Paulsen, 2010:26), vilket också visar på den ytterst negativa
bild man hade av arbete på den tiden.
Närmare nutid framhöll den berömda psykoanalytikern Sigmund Freud att människan
arbetar för att hon måste, och enbart då (Budd, 2011). Den välkända författaren Mark
Twain lär också ha sagt att arbetet är ett nödvändigt ont, eftersom det krävs för att
majoriteten av människor ska överleva. Budd sammanfattar således dessa tankar som
att det enligt den här synen på arbete inte löns att reflektera över arbete, då det ändå är
någonting människan måste göra och ingenting hon kan välja bort.
Men arbete kan också ses som frihet. Då framhålls till exempel hur arbete har lyft bort
människan från att enbart existera under naturens villkor och istället kunnat skapa
kulturer och nya samhällssystem (Budd, 2011). En ytterligare synvinkel är också att
se hur det egna ägandet av arbete blir en frihet bort från beroendet av andra människor
och mänskliga institutioner.
Här skedde en stor förändring i synen på arbete då den industriella revolutionen
påbörjades. Tidigare hade människorna i de förindustriella samhällena varit
egenföretagare (mestadels jordbrukare) och haft frihet att själv bestämma över sin tid,
men med det nya arbetssystemet blev de anställda av någon och kunde inte mera
bestämma över sin egen tid (Budd, 2011). Det här ledde också till många andra
omvälvande förändringar som kommer att nämnas mer i kommande kapitel om
arbetets historia.
Budd (2011) tar också upp flera andra sätt att se på arbete. Två av dem är att se på
arbete som en vara [commodity på engelska] och som ett hinder för nytta [disutility på
engelska], vilket är vad teorierna inom neoklassisk nationalekonomi tar fasta på. Detta
tas upp i större omfattning i nästa kapitel, som handlar om neoklassiska
nationalekonomiska teorier som är relevanta till denna pro gradu-avhandling.

12

Jasmine Urwäder

Även om Budd vid genomgången av de olika sätten att se på arbete framhåller hur
svårt det är att ta fram en allmän definition på arbete, så ger han ett förslag på en
definition. Enligt Budd är arbete:
målmedveten mänsklig aktivitet, som inbegriper fysisk eller mental
ansträngning som inte enbart görs för nöjes skull, och som har ett ekonomiskt
eller symboliskt värde.19 – Budd (2011:2).

I den här pro gradu-avhandlingen kommer arbete för enkelhets skull att definieras som
lönearbete, i alla fall då automation och det nutida samhället tas upp. Här kan därför
nämnas 2014 års upplaga av Oxford Dictonarys definition på arbete som:
en betald position inom en reguljär sysselsättning, [...] en uppgift eller ett arbete
[…] som betalas [eller som är] ett ansvar eller en skyldighet20 – Ringenson
(2014:11).

Denna avhandling kommer då att följa en definition av arbete som främst faller inom
de två första av Oxfords definitioner av arbete. I de fallen där det handlar om andra
typer av arbeten, såsom obetalda arbeten, så nämns det specifikt. Arbete innan
industrialiseringen kan också betraktas som annat än lönearbete, men det kommer ändå
att nämnas som arbete i den här avhandling.

2.2 Neoklassisk nationalekonomi och kapitalism
Följande

begrepp

som

behöver förklaras

och definieras

är

neoklassisk

nationalekonomi. Definitionen är nödvändig, eftersom hela avhandlingen går ut på
att ta upp teorier inom neoklassisk nationalekonomi och göra en kritisk granskning
med avseende på dem.
Neoklassisk nationalekonomi är den dominerande riktningen inom nationalekonomi
sedan 1870-talet (Nationalencyklopedin). De teorier som kommer att tas upp i nästa
kapitel kan alla härledas till att de spelar en stor roll inom den neoklassiska
19
20

Egen översättning.
Egen översättning.

13

Jasmine Urwäder

nationalekonomin och används ännu idag för att förklara olika samhälls- och
ekonomiska system, bland annat inom universitetsutbildningen. I den här
avhandlingen blir teorin om nyttomaximering en viktig teori samt produktions- och
konsumtionsteorin. Jämviktsteorin, att till exempel utbud och efterfrågan kunde
bestämma priset och kvantiteten på olika varor när de är i jämvikt, är också en central
teori inom neoklassisk nationalekonomi och i den här avhandlingen. För att kunna
diskutera teknisk utveckling behövs också de grundläggande teorierna om
bruttonationalprodukten (BNP) och BNP-tillväxt framföras.
Det finns andra nationalekonomiska inriktningar än den neoklassiska, såsom
exempelvis marxismen, men den neoklassiska är fortfarande den dominerande
inriktningen – ingen annan inriktning har kunna mäta sig med den neoklassiska. Därför
kommer också kritiken av arbete att ses ur den neoklassiska synen på arbete.
Begreppet kapitalism ska också kort förklaras i det här kapitlet. Kapitalism är
nämligen det ekonomiska system som på ett eller annat vis dominerar i hela världen
(Nationalencyklopedin). Samhällen där kapitalismen dominerar kallas kapitalistiska:
[Kapitalism är ett] ekonomiskt system där produktionsmedlen företrädesvis
befinner sig i privat ägo och där produktionen regleras av marknadskrafterna.
Det är således varken stat eller kooperativ som i ett sådant system är de främsta
ägarna av jord eller industrier, och produktionen inriktas på det som visar sig
finna köpare. – Nationalencyklopedin

Kapitalismen har funnits med i bilden på ett eller annat sett i flera hundra år. Senast
systemet kritiserades djupt var efter den stora depressionen år 1929 då
massarbetslösheten bredde ut sig och produktionen minskade häftigt. Då höjdes röster
för mera socialistiska ekonomiska system och vid tiden efter andra världskriget
upplevde många att en ”statlig reglerad kapitalism var den säkraste vägen till
ekonomiska framgång” (Nationalencyklopedin). Efter 1970-talet har ändå rösterna
höjts igen för att ren kapitalism med så lite statlig styrning som möjligt är att föredra
och därom tvistar de lärde ännu. Idag styrs ändå alltså de flesta länder utgående från
ett kapitalistiskt synsätt, till och med Kina, som offentligt ändå kallar sig
kommunistiskt (Brynjolfsson och McAfee, 2014).

14

Jasmine Urwäder

2.3 Artificiell intelligens
För att kunna behandla automatisering och nationalekonomiska teoriers framtid är
begreppet artificiell intelligens, även kallad AI, minst lika viktigt att definiera och
förklara som de tidigare begreppen. År 1956 myntades termen artificiell intelligens
och det var också då forskningen inom AI började, med start vid Dartmouth College i
USA (Shi, 2011).
Hur definieras då artificiell intelligens? Enligt forskaren Brent Gordon (2011) kan AI
definieras som:
en samling av flera analytiska verktyg som kollektivt försöker efterlikna livet
och [...] som underlättar lösningen av problem som tidigare var svåra eller
omöjliga att lösa.21 – Gordon (2011:vii).22

Gordon fortsätter också berätta att AI kan användas inom väldigt många olika
områden, såsom inom medicin, finansiering, hushåll, transport och navigering, för att
nämna några.
Professor Zhongzhi Shi lyfter fram ett annat sätt att se på AI:
Artificiell intelligens är en gren inom datavetenskap, ett ämnesområde för att
studera maskinintelligens, det vill säga att använda konstgjorda metoder och
tekniker, utveckla intelligenta maskiner eller intelligenta system för att tävla
med, utvidga och utveckla mänsklig intelligens och förverkliga intelligent
beteende.23 – Shi (2011:v).

Artificiell intelligens som forskningsämne är väldigt hett just nu och också någonting
som expanderar inom flera olika fält, såsom den tekniska industrin och militären
(Nationalencyklopedin). På grund av dess snabba utveckling ändras synsättet på vad

21

Egen översättning.
För mer information om AI och hur det fungerar, se Gordon (2011) och Shi (2011).
23
Egen översättning.
22

15

Jasmine Urwäder

artificiell intelligens är hela tiden. Artificiell intelligens kan till exempel delas in i olika
subkategorier, såsom stark och svag AI. Stark AI, även kallad artificiell generell
intelligens eller AGI, är en artificiell intelligens som på helt konstgjord väg utan
mänsklig inblandning fungerar nästan som en mänsklig hjärna med ”förmåga att dra
slutsatser, planera, lösa problem, inhämta ny kunskap, förstå naturligt språk och så
vidare” (Nationalencyklopedin). AGI kan ”uppnå i princip vilket mål som helst”
(Tegmark, 2017:39). Svag AI, även kallad snäv intelligens, symboliserar däremot en
väl utvecklad algoritm, men där mänsklig inblandning varit nödvändig. Exempel på
snäv intelligens är att kunna köra en bil, alltså intelligensen som behövs om människan
vill ha förarlösa fordon.
Förutom den artificiella intelligensens möjligheter inom till exempel cancerforskning
och brottsbekämpning talas det också mycket om hur samhällena kan komma
förändras när AI blir en naturlig del av transportindustrin, såsom med exempelvis
självkörande bilar (Nationalencyklopedin). Alla är ändå inte optimistiska till AI:ns
möjligheter, och på den kritiska sidan kan nämnas bland annat den tysk-amerikanske
datavetaren Joseph Weizenbaum och den amerikanske filosofen Hubert Dreyfus
(Nationalencyklopedin).

2.4 Teknisk utveckling
En sista definition av ord som behöver behandlas inom detta kapitel är skillnaden
mellan teknik och teknologi. Inom engelska används oftast ordet technology för att
definiera både teknik och teknologi medan det inom det svenska språket finns en tydlig
skillnad. Teknik är vad man allmänt menar när man pratar om prylar, maskiner och
den tekniska utvecklingen, medan teknologi egentligen betecknas som vetenskapen
om själva tekniken, enligt Svensk ordbok (Berglund och Schedin, 2009).
I den här avhandlingen är det alltså orden teknik och teknisk utveckling som kommer
att användas, även om begreppet teknologisk utveckling används på många håll idag,
speciellt inom svenskspråkig media och i den allmänna diskussionen om automation
och framtidens arbetsmarknad.

16

Jasmine Urwäder

Sammanfattningsvis kan det konstateras att arbete är ett väldigt svårdefinierat begrepp
som kan ha många betydelser, men att det inom den här avhandlingen kommer att syfta
på lönearbete, för att göra det så enkelt som möjligt. Därtill är det viktigaste man
behöver veta om neoklassisk nationalekonomi och kapitalism att de båda är
dominerande inriktningar inom nationalekonomisk teori och ekonomisk ideologi idag
och att den kritiska granskningen som görs i den huvudsakliga analysen kommer att
rikta sig till neoklassiska teorier i ett mer eller mindre kapitalistiskt samhällssystem.
Inom den tekniska utvecklingen är artificiell intelligens ett hett diskussionsämne idag,
men det tåls att vara uppmärksam på att definitionen på begreppet förändras hela tiden
i takt med utvecklingen.

17

Jasmine Urwäder

Economics, is the mother tongue of public policy, the language of public life,
and the mindset that shapes society – Raworth (2017: 6)

3 Teori
Hur viktig är mänskligt arbete i nationalekonomisk teori och vad har arbete för plats i
dagens ekonomiska system? Hur sker teknisk utveckling och hur påverkar det
mänsklig arbetskraft på kort och på lång sikt? För att kunna svara på dessa frågor
behöver vi börja med de nationalekonomiska teorierna. I det här kapitlet kommer
därför de mest relevanta teorierna som tangerar arbete och teknisk utveckling, att
framföras.
Kapitlet kommer att innehålla en hel del ekonomiska modeller. Romer (2012)
poängterar att modellernas syfte inte är att vara hur realistiska som helst, eftersom en
sådan modell, som skulle ha alla variabler och scenarion som kan hända i den verkliga
världen, skulle vara för komplicerad. Men modellerna fyller en viktig funktion för att
kunna förklara hur våra samhällen är uppbyggda idag och kommer därför också att
användas i detta kapitel.
Först presenteras de grundläggande teorierna inom mikroekonomi som handlar om
nyttomaximering, arbetskraftsutbudet och –efterfrågan och arbetslöshet. Därefter
introduceras BNP, både definitioner av BNP och sedan hur man räknar BNP-tillväxt
enligt Solows tillväxtmodell. Blandat mellan dessa teorier finns också underkapitel där
teorierna relateras till teknisk utveckling och förklaringen till vad man inom
neoklassiska nationalekonomi anser hända då teknisk utveckling sker, både för
samhället och för den enskilda individen. Innan teorierna presenteras går jag kort
igenom den neoklassiska nationalekonomins bakgrund.
Bakgrund
Neoklassisk nationalekonomi kan ses som ett samlingsnamn på teorier som kommit
att

bli

de

dominerande

inom

nationalekonomiskt

tänkande

och

inom
18

Jasmine Urwäder

nationalekonomisk utbildning. Den neoklassiska nationalekonomin har rötter från
1870-talet, då ekonomerna Carl Menger, Stanley Jevons och Léon Walras började, på
skilda håll, arbeta fram nya teorier om prisbildningen på varor än de som funnits i den
klassiska nationalekonomin. Fokus låg på hushållens efterfrågan på varor och att varje
människa maximerar sin nytta vid en given inkomst och givna priser
(Nationalencyklopedin).
Genombrottet kom på 1890-talet, då Alfred Marshall formulerade produktionsteorin.
I samma veva formulerades också konsumtionsteorin. Produktionsekonomin är bekant
för alla som gått en grundkurs i nationalekonomi. Den går ut på att ett företag som ska
producera varor vill försöka hålla totalkostnaderna så låga som möjligt och volymen
bestäms av att marginalkostnaden är lika med priset på varan, eftersom det leder till
maximal vinst. Det var också här antagandet om att det gäller jämvikt mellan utbud
och efterfrågan bildades, det som idag kallas jämviktsteorin (Nationalencyklopedin).
Sedan dess har teorierna i den neoklassiska nationalekonomin, som kan delas in i
mikro- och makroekonomi, utvidgats och omformulerats på olika sätt under hela 1900talet. På 1930-talet och 30 år framåt var till exempel den keynesianska
sysselsättningsteorin dominerande, men den använde andra antaganden än de som var
dominerande i den neoklassiska mikroekonomin. Det här ledde till att mikro- och
makroekonomin för ett tag utvecklades på skilda håll (Nationalencyklopedin). Sedan
1970-talet har däremot mikro- och makroekonomin kommit varandra närmare igen,
genom att makroekonomin utvecklats från mikroekonomins grundantaganden om
jämvikt och rationalitet.

3.1 Nyttomaximering och arbetskraftsutbudet
Både inom makroekonomisk och mikroekonomisk teori använder forskare ofta
modeller för att kunna analysera och försöka förklara samhället. De ekonomiska
modellerna har faktiskt nämnts som att de är själva kärnpunkterna inom neoklassisk
nationalekonomisk teori (Bergh och Jakobsson, 2014). Utöver modellerna är
antaganden också viktiga, eftersom de flesta modeller bygger på förenklade
antaganden om individer, företag och marknader med mera.

19

Jasmine Urwäder

När det gäller den mikroekonomiska teorin är till exempel ett viktigt antagande att
individen i alla modeller är en rationell och egennyttig varelse som försöker maximera
sin nytta (Bergh och Jakobsson, 2014). Ett annat antagande är också att individen till
någon mån tycker om att konsumera och har preferenser för både materiellt välstånd,
såsom varor och tjänster och för fritid, och gärna vill ha mer framom mindre. Dessa
faktorer ingår oftast i det som inom mikroekonomisk teori kallas nyttofunktion och
som behövs när man analyserar utbudet av arbetskraft inom arbetsmarknadsekonomi.
Individens nyttofunktion (1) är en funktion av variablerna U, G och Z, där U anger
nyttan (utility på engelska), G anger kvantiteten av konsumtionsvara (goods på
engelska) och Z anger kvantiteten av fritid (leisure på engelska). Funktionen brukar
gälla för en viss tidsperiod, exempelvis ett år.
U = U(G, Z)

( 1)

Nyttofunktionen tar upp en individs preferenser och begär som individen vill
maximera, men det finns också restriktioner som sätter gränser för preferenserna
(Björklund m.fl., 2014). Utan restriktioner skulle individen välja helt fritt mellan
konsumtion och fritid, men i verkligheten sätts det gränser för dessa begär via till
exempel individens lön och varupriset i affärerna. Det här brukar summeras ihop som
budgetrestriktionen (2) där P är varupriset, W är lönen (wage på engelska), H är den
arbetade tiden (hour på engelska) och X är den arbetsfria inkomsten. G är, som
tidigare, kvantiteten av konsumtionsvaran.
PG = WH + X

(2)

En ytterligare restriktion som måste beaktas är tidsrestriktionen. Om tiden betecknas
med T så kan tidsrestriktionen betecknas som T = H + Z, alltså att tiden är beroende
av den arbetade tiden samt mängden fritid en individ har. I funktion (3) syns en
utökning av budgetrestriktionen där tidsrestriktionen tagits i beaktande.
PG = W(T – Z) + X

(3)

20

Jasmine Urwäder

I figur 3.1 visas de olika funktionerna i en graf som föreställer individens optimering.
Den blåa linjen representerar budgetlinjen med T som tidsbegränsning medan det som
är grönt föreställer indifferenskurvorna, som anger kombinationen av varor och fritid
som för individen leder till samma nytta, U. Ju längre bort från origo indifferenskurvan
är, desto högre nytta har individen, vilket individen också prefererar (Björklund m.fl.,
2014).

Figur 3.1 Individens optimering.
Källa: Björklund m.fl., 2014.
Individen optimerar sedan sin maximala nytta vid den punkt där indifferenskurvan
exakt tangerar budgetlinjen. Då konsumerar individen G1 mängd varor. H1 är den tid
då individen arbetar och kan beskrivas som H1 = T – Z1, där Z1 är individens fritid.
Utbudet av arbetskraft kommer alltså från att en individ vill maximera sin nytta och
för att kunna göra det så offrar individen en del av sin fritid för att arbeta och få en
inkomst som individen sedan kan konsumera.
Ifall det sker förändringar i samhället kan också linjerna och kurvorna förändras. Till
exempel kan en löneförhöjning leda till att budgetlinjen blir brantare medan en högre
arbetsfri inkomst kan lyfta hela budgetlinjen parallellt uppåt. Budgetlinjen kan också
förskjutas parallellt neråt, till exempel om varupriser höjs, eftersom det kan tolkas som

21

Jasmine Urwäder

att den arbetsfria inkomsten sänks. Om varupriserna höjs blir budgetlinjen också
flackare, vilket kan tolkas som att reallönen sänks (Björklund m.fl., 2014).
En annan aspekt som handlar om förändringar i samhället, är att en ökad välfärd sägs
öka efterfrågan på fritid (Burda och Wyplosz, 2013; Rifkin, 1995). Längre fram i
kapitlet kommer det konstateras att en ökad välfärd idag bygger på beräkningar av
BNP-tillväxt, som i sin tur ökas av teknisk utveckling. Som en följd av detta kan man
också anta att den tekniska utvecklingen leder till en ständig ökad efterfrågan på fritid,
så länge välfärden också sägs öka med en ökad BNP-tillväxt. Det här enligt de rådande
neoklassiska teorierna.
Budd (2011) lyfter fram en annan synvinkel på den neoklassiska nationalekonomins
syn på nytta och arbete som kan få avsluta detta underkapitel. Eftersom arbete anses
stödja individens mål för att maximera sin nytta, som kan fås genom konsumtion av
varor och service eller genom fritid, förknippar man det också med att arbete är lika
med ökad nytta. Men ändå visar figur 3.1 att det är fritid och konsumtion som här
genererar nytta för människan. Arbetet kan därför egentligen också beskrivas som en
onytta [disutility på engelska] (Budd, 2011). Anledningen är att arbete ses som
betungande och minskar en individs marginalnytta, så att nyttoaspekten blir mer och
mer viktig ju fler arbetstimmar en individ har.

3.2 Arbete som en vara och efterfrågan på arbete
I ett större perspektiv på arbetsmarknaden är det också viktigt att nämna att inom
neoklassisk nationalekonomisk teori är arbete en vara som kan köpas och säljas (Budd,
2011). En vara, i vårt fall arbete, är:
ett objekt med två värden – ett bruksvärde och ett bytesvärde. En varas
bruksvärde är dess nytta – i vilken utsträckning den med fördel tjänar mänskliga
behov och önskningar. En varas bytesvärde är dess pris – hur mycket den kan
dominera över marknaden.24 – Budd (2011:45).

24

Egen översättning.

22

Jasmine Urwäder

Det kan vara bra att komma ihåg att synen på arbetskraft som en vara var innan 1900talet ett ganska ovanligt sätt att se på arbetskraft, i alla fall i USA enligt ekonomen Sir
William H. Beveridge (Freeman och Suete, 1994). Andra varor hade redan i flera
decennier haft sina bestämda marknadsplatser, torg och liknande, för att föra ihop
köpare och säljare, men arbetskraften hade inga sådana färdiga marknader. På grund
av att individen vill maximera sin nytta är det också människors vilja att betala en vara,
som bestämmer priset på den, inte till exempel av hur mycket arbete som har krävts
för att producera den (Budd, 2011).
För att en människa ska lyckas med att bjuda ut sin arbetskraft på arbetsmarknaden
behövs det också efterfrågas mänsklig arbetskraft på arbetsmarknaden. Det allmänna
antagandet är att när efterfrågan på varor och tjänster ökar, ökar efterfrågan på
arbetskraft på kort sikt (Björklund m.fl., 2014). Utfallen av den ökade efterfrågan kan
ändå vara olika, beroende på om det råder fullständig konkurrens på arbetsmarknaden
eller ifall det är exempelvis monopol. Även kapitalet i till exempel det företag som
efterfrågar arbete påverkar efterfrågan.
Vid fullständig konkurrens vill företaget:
maximera sin vinst genom att välja en arbetsstyrka som gör att värdet av
marginalprodukten är lika med lönen. – Björklund m.fl. (2014:98).

Vid monopol kan däremot monopolisten vilja hålla tillbaka sysselsättningen/
arbetskraften och produktionen för att få mer vinst. Incitamentet att hålla tillbaka detta
ökar ju mer oelastisk (okänslig) efterfrågan på monopolistens varor är.

3.3 Teknisk utveckling och efterfrågan på arbete
Påverkar teknisk utveckling efterfrågan på mänsklig arbetskraft och i så fall hur? Det
här kan illustreras genom några ekonomiska modeller. Figur 3.2 visar sambandet
mellan kapital och arbetskraft, som här får vara utgångspunkten. Linjerna i orange är
isokvanter och punkt a

och b motsvarar två

olika

kombinationer av

produktionsfaktorer. Ju längre bort från origo en isokvant är, desto större
produktionsmängder, och ju närmare en produktionsfaktor är origo, desto mindre
23

Jasmine Urwäder

mängder krävs. Givet den isokvant som är närmast origo är punkt b mycket effektivare
än punkt a, eftersom punkt a kräver mer produktionsfaktorer än b. Beroende på vilken
isokvant som önskas är det också önskvärt att produktionsfaktorerna är på samma nivå,
eller så nära origo som möjligt.

Figur 3.2 Isokvanter.
Källa: Björklund m.fl., 2014
Enligt teorierna kan efterfrågan på arbetskraft förändras på tre olika sätt genom
innovationer och teknisk utveckling. Förändringarna kan vara arbetskraftsbesparande, neutrala eller kapitalbesparande (Björklund m.fl., 2014) och det visas i
figur 3.3 med kurvorna Qa, Qb och Qc.

24

Jasmine Urwäder

Figur 3.3 Tre scenarion för effekterna av teknisk utveckling. A är
arbetskraftbesparande, B är neutralt och C är kapitalbesparande. Den
orange

linjen

är

ursprungslinjen,

den

röda

linjen

är

förändringen/utvecklingen.
Källa: Björklund m.fl., 2014
Forskning har visat att det främst är det första scenariot, arbetskraftsbesparande, som
blir effekten av den tekniska utvecklingen idag, i alla fall vad gäller arbeten som kräver
lägre utbildning (Björklund m.fl., 2014). Ehrenberg och Smith (1997) lyfter fram att
teknisk utveckling inom lågutbildade branscher ofta leder till att efterfrågan på
arbetskraft minskar eftersom arbetskraften ersätts med teknik i större grad än inom
högutbildade branscher, där teknisk utveckling istället ses som ett komplement till
arbetskraften och därför även kan leda till en ökad efterfrågan på mänsklig arbetskraft.

25

Jasmine Urwäder

Efterfrågan på arbetskraft kan också öka när värdet av marginalprodukten ökar då ett
företag effektiverar sin organisation och samlar in mer kapital, samtidigt som den
tekniska utvecklingen sker. Enligt Björklund m.fl., (2014) ökar efterfrågan på
arbetskraft ifall kapitalmängden ökar (vid en given teknisk nivå). Om det motsatta
sker, att den tekniska nivån eller kunnandet ökar, givet en oförändrad kapitalmängd,
behöver det inte vara lika troligt att efterfrågan på arbetskraft ökar. Det beror då, som
nämndes här ovanför, på vilket sätt den tekniska utvecklingen är besparande för ett
företag.

3.4 Arbetslöshet
Individen bjuder ut sin arbetskraft för att försörja sig och få en inkomst. Individen
hoppas att företagen efterfrågar den typen av arbetskraft som hen erbjuder. Ändå finns
det arbetslöshet i världen. Varför? Och vad är de neoklassiska teoretiska lösningarna
på arbetslöshet, givet att människan vill att den ska vara så låg som möjligt?
Arbetslöshet är någonting som först dök upp under den industriella revolutionen, då
tekniken utvecklades och gamla yrken försvann (Björklund m.fl., 2014). Innan dess
hade de flesta människorna inte varit anställda av större företag utan enbart jobbat som
egenföretagare och själva styrt över när de arbetade och inte arbetade (förstås med
väder-, efterfråge- och materialrestriktioner). Men med de konjunktursvängningar som
skedde under den industriella revolutionen började arbetslösheten uppstå som ett
samhällsproblem och började därför uppmärksammas redan under 1800-talet
(Björklund m.fl., 2014). Mera om den industriella revolutionen behandlas i kapitlet
om arbetets historia.
Tidigare talade man inom arbetsmarknadsekonomi om strukturarbetslöshet och
friktionsarbetslöshet, men idag har dessa två begrepp bytts ut mot teorin om
arbetslöshet på lång sikt, även kallad jämviktsarbetslöshet eller NAIRU [”the nonacceleration inflation rate of unemployment” på engelska] (Björklund m.fl., 2014).
Jämviktsarbetslöshet kan orsakas av att till exempel jobbutbudet är för litet i
förhållande till antalet villiga arbetare, av att matchningen mellan arbetsgivare och
arbetstagare inte fungerar felfritt och parterna inte hittar varandra och av att pris- och

26

Jasmine Urwäder

lönebildningen drabbas av stelhet, så att den fulla sysselsättningen inte kan nås med
den reallön som etablerats i jämvikten (Björklund m.fl., 2014).

Figur 3.4 Jämvikt på arbetsmarknaden och frivillig arbetslöshet
Källa: Björklund m.fl., 2014
Man kan också se på arbetslöshet genom att dela in den i frivillig och ofrivillig
arbetslöshet (Burda och Wyplosz, 2009). Figur 3.4 visar utbudet och efterfrågan på
arbetskraften när den är i jämvikt, med arbetskraft, L, och reallön, w. Den totala
arbetskraften, Ltot, är mycket högre, men ändå jobbar inte individerna mellan L och
Ltot. Det här beror på att dessa individer nog kan tänka sig jobba, men gör det inte
eftersom de tycker att reallönen är för låg. Dessa människor är då frivilligt arbetslösa.
Det här kan ske i verkligheten ifall ett land har höga och goda arbetslöshetsförmåner
som gör att människorna inte tycker att det lönar sig att ta ett sämre betalt jobb. Det
kan också symbolisera människor med mycket tillgångar i till exempel aktier och
fonder och som därför valt att inte arbeta eller valt att arbeta mindre än vad som
efterfrågas.

27

Jasmine Urwäder

Figur 3.5 Ofrivillig arbetslöshet
Källa: Björklund m.fl., 2014
Figur 3.5 visar däremot ett scenario där reallönen höjts från w till wNY, vilket leder
till att arbetskraften blir dyrare och efterfrågan sjunker till punkt B. Med en högre
reallön ökar också utbudet av arbetskraft till L1, men eftersom efterfrågesidan inte kan
tänka sig att bjuda ut så mycket anställning kommer de individer som faktiskt får ett
jobb att vara vid LNY. Skillnaden mellan L1, de som kan tänka sig att jobba för wNYlönen och LNY, de som faktiskt får ett jobb, blir då den ofrivilliga arbetslösheten.
En höjning av reallönen kan till exempel ske om regeringen lagstadgar en viss
minimilön eller om ett fackförbund får till stånd en höjning av reallönen genom olika
kollektivavtal. Ett annat exempel är effektivitetslöneteorin, som handlar om att
arbetsgivaren betalar eller erbjuder sig att betala en högre lön än vad som kanske krävs
eller står i något avtal för att motivera de anställda eller för att locka till sig den bästa
arbetskraften (Goodwin m.fl., 2009).

28

Jasmine Urwäder

Figur 3.6 Flödet mellan olika arbetsmarknader.
Källa: Burda och Wyplosz, 2009
En individ kan förutom att vara anställd (dit räknas också egenföretagare) eller
arbetslös också vara utanför arbetskraften, alltså helt utanför arbetsmarknaden. Det här
gäller exempelvis de som gått i pension och även barn och unga under en viss ålder;
gränsen går ofta vid 15 eller 16 år (Burda och Wyplosz, 2009). Arbetsmarknaden är
därför mer som ett flöde än en rak linje, vilket Figur 3.6 illustrerar. En individ som
varken är en pensionär eller en ungdom kan också hamna utanför arbetsmarknaden.
Det här kan ske ifall individen varit arbetslös en längre tid och slutat att aktivt leta efter
ett jobb (Burda och Wyplosz, 2009).

3.5 Bruttonationalprodukten
Det vanligaste sättet att mäta hur bra ett land har det (vilket också påverkar
arbetsrelaterade faktorer) är att mäta bruttonationalprodukten (BNP) i landet. BNP är
ett mått på produktionsaktiviteten inom ett land och kan definieras på tre olika sätt
(Burda och Wyplosz, 2013:28):
-

Definition 1: ”BNP = summan av sålda varor inom ett geografiskt område under en
viss tidsperiod, oftast ett år.”

-

Definition 2: ”BNP = summan av adderat värde som sker inom ett givet geografiskt
område under en viss tidsperiod.”

29

Jasmine Urwäder

-

Definition 3: ”BNP = summan av förtjänade faktorinkomster från ekonomiska
aktiviteter inom ett geografiskt område under en viss tidsperiod.”25
Allt detta har att göra med arbete och arbete har därför en betydande vikt för samhället
och för mätningen av BNP i ett land. BNP är i stort sett resultatet av alla individers
arbetsinsatser (Burda och Wyplosz, 2013).
Det som är viktigt att poängtera, enligt Burda och Wyplosz (2013), är att även om BNP
anses vara ett mått på människans välfärd så är det inte ett mått på lycka. Som exempel
tar de upp att BNP ökar om någon dör, eftersom kanske en kista och blombuketter
köps, en präst anställs och begravningstjänster anskaffas. Allt detta bidrar till BNP,
men de flesta skulle vara överens om att någons död oftast inte är en lyckosam
händelse.
BNP har också utstått mycket kritik, eftersom det finns många faktorer inom ett
samhälle som inte tas upp i måtten på BNP. Någons död gavs här ovanför som
exempel, men också externaliteter i form av till exempel koldioxidutsläpp är något
som inte alls tas upp inom måtten på BNP, även om många anser det vara en viktig
faktor i hämmandet av den globala uppvärmningen (Burda och Wyplosz, 2013). Inte
heller den stora andelen arbete som inte genererar någon inkomst finns medräknat i
BNP. Här syftas alltså på den stora andelen kvinnor som ännu idag i stora delar av
världen är hemma och uppfostrar barnen och sköter om hemmet medan mannen i huset
jobbar för en lön någon annanstans. Det skulle exempelvis inte varit möjligt för Adam
Smith att skriva sin välkända bok The Wealth of Nations ifall han inte hade kunnat
flytta hem till sin mor, som varje dag, helt gratis, gav honom rum och mat poängterar
ekonomen Kate Raworth (2017).

3.6 Okuns lag
Hur relaterar då arbetslöshet och BNP till varandra? En man som analyserade detta var
Arthur M. Okun. Hans empiriska resultat visade att det finns ett kortsiktigt samband
mellan arbetslöshetsnivån (/sysselsättningen) och BNP i ett land (National-

25

Alla definitioner är egna översättningar från engelska.

30

Jasmine Urwäder

encyklopedin). Resultaten kom att kallas Okuns lag, och figur 3.7 visar en enkel
modell över lagen. Okuns lag verkade tyda på att om exempelvis BNP sjunker med tre
procent i ett land så stiger arbetslösheten ändå inte med samma procentenhet, utan mer
troligen med en procent, enligt lagen. Utfallet av Okuns lag är olika i olika länder
(exemplet som nyss nämndes hörde ihop med Okuns egen undersökning av USA på
60-talet), men poängen är att BNP och arbetslöshet är relaterade till varandra. Så om
arbetslösheten höjs (eller BNP) så sänks BNP (eller arbetslösheten). Samma samband
gäller om arbetslösheten (eller BNP) istället sänks. Då höjs också BNP (eller
arbetslösheten).

Figur 3.7 Okuns lag. Arbetslösheten, A, och produktionen, Y har ett samband
med varandra enligt lagen.
Källa: Burda och Wyplosz, 2009
Okuns lag har också likheter med Phillipskurvan, som mäter sambandet mellan
inflation och arbetslöshet (Burda och Wyplosz, 2009). Phillipskurvan har ändå visat
sig ligga på en tunn teoretisk grund, vilket uppmärksammades under stagflationen som
hände i slutet på 70-talet, början på 80-talet. Stagflation betyder att både inflationen
och arbetslösheten ökade, vilket inte stämde överens med teorin kring Philipskurvan,
som säger att arbetslösheten kan sänkas genom att inflationen höjs och vice versa.

31

Jasmine Urwäder

3.7 BNP-tillväxt och Solows tillväxtmodell
En av de viktigaste grundantagandena inom de neoklassiska makroekonomiska
teorierna är antagandet om evig BNP-/ekonomisk tillväxt. Burda och Wyplosz (2013)
nämner att även om länder drabbats av krig eller naturkatastrofer verkar ekonomiskt
tillväxt alltid komma tillbaka till en slags positivt utvecklande grundnivå, som en
”oföränderlig ekonomisk naturlag” (Burda och Wyplosz, 2013:55). I det här
underkapitlet kommer den tillväxtmodell som idag används för att analysera detta, att
analyseras. Här kommer också arbetskraft och teknisk utveckling att visas i
makroekonomiska modeller.
Det vanligaste sättet att analysera BNP-tillväxt är genom Solows tillväxtmodell
(Romer, 2012). Modellen fokuserar på fyra variabler: produktionsnivå, Y, kapital, K,
arbete, L och kunskap, A (som också kan inbegripa teknisk utveckling och/eller
arbetskraftens produktivitet). Alla dessa variabler beräknas över tiden, t, och
tillsammans bildar det produktionsfunktionen (6). A och L antas öka konstant över
tiden.
Y(t) = F(K(t), A(t)L(t))

(6)

I Solows tillväxtmodell finns ingen offentlig sektor och inga fluktuationer i
arbetskraften, till exempel arbetslöshet. Däremot finns det en vara, en slutprodukt.
Olika

faktorer

som

påverkar

tillväxtmodellen,

såsom

sparandegraden,

s,

populationstillväxten, n, deprecieringen, δ (då kapital föråldras) och den tekniska
utvecklingen, g, antas vara konstanta. Produktionen i produktionsmodellen antas också
fördelas enbart mellan konsumtion och investeringar (som i modellen också är lika
med sparande).

32

Jasmine Urwäder

Figur 3.8 Faktisk och kritisk nivå av investeringar
Källa: Romer, 2012
I intensiv form kan produktionsfunktionen skrivas som y = f(k), alltså som en funktion
av variabeln k, kapital per effektiv arbetskraft, K/AL. Den här variabeln är viktig,
eftersom ekonomin alltid konvergerar mot en balanserad tillväxtnivå enligt Solows
tillväxtmodell. Det sker då k = k* (k* = det optimala värdet på kapitalet per effektiv
arbetskraft) och då växer alla variabler också i en konstant takt.
Figur 3.8 visar k* och hur faktiska investeringar relateras till den kritiska nivån av
investeringar. Om investeringsnivån är högre eller lägre än den kritiska nivån av
investeringar så kommer k att minska eller öka för att igen hamna i jämvikt, k*.
Variabeln k* bestäms av s, n, g, och δ, och då derivatan av f(k*) är lika med summan
av populationsökningen, investeringarna och deprecieringen nås någonting som kallas
gyllene regelnivån (7). Då är konsumtionen (c*) och nivån på kapitalet (k*) per
effektiv arbetskraft optimal, vilket betyder att den balanserade tillväxtnivån är nådd.
f´(k*) = (n + g+ δ)

(7)

33

Jasmine Urwäder

Figur 3.9 Produktion, investeringar och konsumtion vid balanserad
tillväxtnivå
Källa: Romer, 2012
Figur 3.9 visar olika slags sätt att konsumera och investera/spara vid en balanserad
tillväxtnivå. I den första grafen är sparandet och kapitalet höga medan konsumtionen
är låg. I grafen till höger är det tvärtom. I den understa grafen är däremot konsumtionen
och investeringarna på samma nivå, vilket är den optimala nivån (Romer, 2012).
Hur påverkas då modellen av att till exempel nivån på den tekniska utveckling ökar?
Figur 3.10 visar att då g ökar till g’ så förskjuts kurvan för den kritiska nivån av
investeringar uppåt. Det här leder till att både den totala produktionen per effektiv
arbetskraft minskar samt att investeringar per effektiv arbetskraft minskar. Utgående
från figur 3.10 går det inte att säga om konsumtionen minskar eller ökar, men ifall den
ökar följs argumentationen inom neoklassiska teori som säger att ökad konsumtion i

34

Jasmine Urwäder

samband med teknisk utveckling kan leda till nya marknader, vilket leder till att
efterfrågan på arbetskraften ökar.

Figur 3.10 En ökning i den tekniska utvecklingen
Källa: Romer, 2012

3.8 Leder teknisk utveckling till arbetslöshet?
Teknisk utveckling kan som redan nämnts leda till arbetskraftbesparing i ett företag
eller en organisation. Kan man ändå säga att det är riskabelt med teknisk utveckling
och att det bidrar till arbetslöshet på lång sikt? Allmänt anser forskare inom
nationalekonomin att teknisk utveckling inte är av ondo på lång sikt, eftersom nya jobb
skapas även om gamla försvinner (Rifkin, 1995). Den tekniska utvecklingen för ofta
med sig en produktionsökning samtidigt som produktionskostnaderna försvinner. Det
leder då till att varor blir billigare och då ökar köpkraften bland konsumenter. Då
kanske nya marknader kan uppstå vilket också skapar mer jobb.
Speciellt utvidgningen av marknader är en viktig faktor. Till exempel fanns det ingen
efterfrågan på smarttelefoner innan de kom ut på marknaden och för att smarttelefoner
skulle kunna komma ut på marknaden behövde också tekniken utvecklats till den
punkten att det blev möjligt.

35

Jasmine Urwäder

Man kan sammanfatta den nuvarande neoklassiska synen på teknisk utveckling och
arbetslöshet så här:
Det finns emellertid inget som tyder på att den allt högre produktivitetsnivån
skulle ha några bestående effekter på arbetslösheten; i så fall skulle vi ha upplevt
att arbetslösheten trendmässigt hade ökat eller minskat under decennier, något
som inte har inträffat. På lång sikt verkar arbetslösheten vara oberoende av den
tekniska utvecklingsnivån i ekonomin. – (Björklund m.fl., 2014:310).

Neoklassiska nationalekonomer anser alltså att människor inte ska oroa sig över att
teknisk utveckling leder till någon slags massarbetslöshet eller är en systematisk
”jobbdödare” (Burda och Wyplosz, 2009). Däremot uppmärksammade nog de tidiga
ekonomerna, exempelvis Adam Smiths efterträdare, James Steuart, att även om det
kommer att finnas kompensering för den arbetslöshet som kan uppkomma via teknisk
utveckling så kan det vara bra att regeringen håller ett vakande öga på vissa utvalda
industrier. Det här är liknande tankegångar som keynesianer också har (Freeman och
Suete, 1994).
På senare tid har ekonomer istället för att oroa sig över den tekniska utvecklingen
poängterat vikten av utbildning och att det är viktigt för arbetslösa att omskola sig.
Teknisk utveckling sägs ändå vara den viktigaste beståndsdelen för en ökad välfärd
(Burda och Wyplosz, 2009).

36

Jasmine Urwäder

There is no fundamental economic law that guarantees every adult will be able
to earn a living solely on the basis of sound mind and a good character. – Autor
(2015: 4)

4 Vad händer om all mänsklig arbetskraft automatiseras?
Enligt de neoklassiska nationalekonomiska teorierna är teknisk utveckling inte av
ondo för den sammanlagda mänskliga arbetskraften, även om enskilda individer kan
påverkas av teknisk utveckling och arbetskraftsbesparande åtgärder. Teknisk
utveckling sägs oftast leda till mer efterfrågan på arbetskraft och diskussionen om att
algoritmer, artificiell intelligens och robotar helt skulle ta över branscher inom en
arbetsmarknad verkar inte finnas i den allmänna teorin.
I kommande kapitel kommer en grundlig genomgång i hur arbete har ändrats genom
åren och vad forskare tror kommer att hända inom en snar framtid gällande
automatiseringen, att göras. Många talar om att dagens automatisering är annorlunda
än vad den historiskt varit. För att redan nu belysa och kritiskt granska en del av
teorierna kommer ett scenario att antas i det här kapitlet och följderna av scenariot
diskuteras.
Scenario:
Från och med nu har all mänsklig arbetskraft automatiserats.
Efterfrågan på mänsklig arbetskraft är lika med noll. Allt annat hålls
konstant.
Antagandet om att arbetskraft inom neoklassisk nationalekonomi är lika med mänsklig
arbetskraft gäller även här. I väldigt få om ens någon av de neoklassiska teorierna som
är relaterade till arbete specificeras det om arbetskraft handlar om arbete som utförs
av människan eller av teknik, även om det underförstått handlar om mänsklig
arbetskraft.

37

Jasmine Urwäder

Kommer det här scenariot att påverka de neoklassiska teorierna som lyfts fram i
föregående kapitel och på vilket sätt? Kommer en del att minska i betydelse eller helt
omkullkastas ifall man plötsligt antar att all mänsklig arbetskraft automatiserats? Jag
kommer att gå igenom teorierna i samma ordning som de presenterades i föregående
kapitel.
Vad kommer att hända med nyttofunktionen? Som redan nämnts baserar sig en
individs nytta på mängden konsumtion och mängden fritid, men begränsas av både tid,
lön och den arbetsfria inkomsten. I det här scenariot, där det inte finns någon
efterfrågan på arbetskraft, betyder det här att individen inte kommer att kunna erhålla
någon lön. Det här leder till att individens möjlighet till nytta blir helt beroende av den
arbetsfria inkomsten enligt nyttofunktionen. Dessutom försvinner mängden tid som
det går åt till att arbeta, vilket leder till att individen har obegränsat med fritid under
en dag, om nyttofunktionens beräkningar efterföljs. Budgetlinjen får i så fall ingen
lutning, utan blir helt lodrät. Det här illustreras i figur 4.1.

Figur 4.1 Individens optimering när tiden, T, är lika med fritiden, Z
Följer man indifferenskurvorna leder en hög fritid till en lägre konsumtion av varor
när individen vill maximera sin nytta. Nyttofunktionen kan ändå ändras beroende på
hur den arbetsfria inkomsten ser ut och hur högt priset på varor är i det här scenariot.
Med en låg arbetsfri inkomst utan förändrat pris kommer individen inte att kunna
konsumera mycket. Om teknisk utveckling sker och gör det billigare att producera
varor och tjänster, kan det hända att individen kommer att kunna upprätthålla en
relativt hög konsumtion, även om hela ekonomin då blivit mindre. Samma resultat kan
38

Jasmine Urwäder

ses ifall den arbetsfria inkomsten höjs för att täcka bortfallet av lönen, till exempel ifall
en medborgarlön skulle införas.
Hur kommer synen på (mänskligt) arbete som en vara, att se ut? I scenariot skulle
dess bruksvärde vara noll, eftersom det inte finns någon nytta av att ha mänsklig
arbetskraft om allt är automatiserat. Bytesvärdet skulle i det här fallet vara oändligt
högt, eftersom ingen företagsägare är villig att byta ut automatiserad arbetskraft mot
mänsklig arbetskraft i scenariot. Individen kommer i det här fallet alltså inte att lyckas
kunna bjuda ut sin arbetskraft på arbetsmarknaden.
Ifall det allmänna antagandet följs, om att när efterfrågan på varor och tjänster ökar,
ökar efterfrågan på arbetskraft på kort sikt, kommer det här scenariot betyda att
efterfrågan på varor och tjänster inte påverkar efterfrågan på arbetskraften. Beroende
på hur stor eller hur liten efterfrågan på varor och tjänster är kommer nämligen
maskinerna, algoritmerna och den artificiella intelligensen att svara på efterfrågan.
Gällande teknisk utveckling, som nämns i föregående kapitel, skulle teorin om
efterfrågan på arbete, eventuellt kunna ändras. Som påminnelse kan en tekniska
utvecklingen vara arbetskraftsbesparande, neutral eller kapitalbesparande. I detta
scenario, där det inte finns någon mänsklig arbetskraft, argumenterar jag för att teknisk
utveckling alltid kommer att vara kapitalbesparande för företagen, vilket visas i figur
4.2 på nästa sida. Det här gäller däremot enbart om modellens premisser kvarstår från
originalet.
Artificiell intelligens, algoritmer och robotar kan nämligen antas ha en kostnad över
tid. Det här betyder att variabeln arbetskraft borde ersättas med en helt ny variabel,
Tu, som står för underhåll av tekniken, för att fortfarande vara relevant. Det blir
företagens nya kostnad, som visas i figur 4.3. Ett företag vid fullständig konkurrens
skulle i så fall maximera sin vinst genom att välja att ha marginalproduktionen lika
med underhållet för tekniken, alltså b* i figur 4.3.

39

Jasmine Urwäder

Frågan är hur monopolisten tänker i scenariot? Kommer monopolisten även i scenariot
att hålla tillbaka underhållet av tekniken, eller kanske hålla tillbaka hela sin tekniska
utveckling, för att hålla upp prisnivån? Kan det fungera? Monopolisten kan nämligen
inte få mer vinst genom att hålla tillbaka arbetskraften, eftersom den är automatiserad.

Figur 4.2 Scenariot leder till enbart ett utfall för effekterna av teknisk
utveckling: Qc, kapitalbesparande. Den orange linjen är ursprungslinjen,
den röda linjen är förändringen/utvecklingen.

Figur 4.3 En ny variant av modellen för teknisk utveckling, där variabeln
arbetskraft har ersatts med variabeln, Tu, underhåll av teknik. Ny
maximering av vinster sker vid b*.

40

Jasmine Urwäder

Vad säger då teorierna om arbetslöshet? Det är givet att människan vill att
arbetslösheten ska vara så låg som möjligt, men i scenariot där samhället är
helautomatiserat går detta inte att uppfylla, om allt annat hålls konstant.
Jämviktsarbetslöshetsteorin blir i så fall irrelevant eftersom det inte finns någon lön att
erhålla och många människor kommer att bli ofrivilligt arbetslösa och sedan hamna
utanför arbetsmarknaden, tillsammans med barn, unga och pensionärer.
Inom makroekonomin och de makroekonomiska teorierna skulle scenariot betyda att
BNP inte mera är resultatet av alla individers arbetsinsatser, som Burda och Wyplosz
(2013) sammanfattar det som. Definitionerna som BNP grundar sig på skulle i det här
scenariot leda till flera obesvarade frågor. BNP, som alltså mäter hur bra det går för
ett land, skulle i alla fall med avseende på definition 126, syfta på mängden sålda varor,
skapade av maskiner, algoritmer eller artificiell intelligens. Summan av förtjänade
faktorinkomster, som nämns i definition 327, skulle däremot kunna betyda den summa
som sist och slutligen går till de människor som äger maskinerna, men scenariot säger
ingenting om vem som äger maskinerna. Scenariot kunde lika gärna gå ut på att ingen
äger maskinerna, algoritmerna och den artificiella intelligensen. Hur skulle definition
3 i så fall kopplas ihop med BNP?
Den andra definitionen öppnar en Pandoras ask i det här scenariot. Frågan är nämligen
om det adderade värdet enligt definition 2 28 enbart skulle handla om värde skapat av
maskinerna eller också om värde kunde skapas av människorna, oberoende av
maskinernas, algoritmernas och den artificiella intelligensens närvaro? Om värde
enbart antas handla om varor och tjänster som människorna i scenariot skulle
efterfråga om de har någon typ av passiv inkomst, skulle värdet enbart basera sig på
det förstnämnda. Om värde däremot är något som människorna också kunde skapa,
trots att det då inte skulle handla om arbetskraft, skulle det då kunna räknas som en
definition på BNP? Frågan lämnas i den här avhandlingen obesvarad.

26

Definition 1: ”BNP = summan av sålda varor inom ett geografiskt område under en viss
tidsperiod, oftast ett år.”
27
Definition 3: ”BNP = summan av förtjänade faktorinkomster från ekonomiska aktiviteter
inom ett geografiskt område under en viss tidsperiod.”
28
Definition 2: ”BNP = summan av adderat värde som sker inom ett givet geografiskt område
under en viss tidsperiod.”

41

Jasmine Urwäder

Här kan snabbt nämnas Okuns lag som i scenariot, om den ännu skulle gälla, skulle
tyda på en massiv minskning av BNP i världens länder, eftersom lagen säger att BNP
sänks när arbetslösheten ökar. Om arbetslösheten gäller för alla människor, betyder
det också att BNP kraftigt skulle minskas, även om Okuns lag inte specificerar hur
mycket.
Vad kommer då att hända med BNP-tillväxten? Solows tillväxtmodell innehåller
variabeln arbete, L, och vid antagandet att hela arbetskraften automatiseras kommer
variabeln L att försvinna. I så fall kommer modellen för produktionsnivån i Solows
tillväxtmodell att endast påverkas av kapital och av kunskap/teknisk utveckling (8).
Y(t) = F(K(t), A(t))

(8)

I intensiv form kommer produktionsfunktionen fortfarande att skrivas som y = f(k),
men nu är variabeln k enbart K/A. Kunskap, A, kommer inte att inbegripa
arbetskraftens produktivitet mera, eftersom arbetskraften nu är automatiserad. Istället
kommer A att syfta på enbart teknisk utveckling.
Gomes och Pereira har också lekt med den här tanken om vad som händer när arbetare
ersätts av maskiner och kommer fram till att produktiviteten inte stannar av men att
jobben elimineras (Gomes och Pereira, 2019). Det här kan vara katastrofalt för
ekonomin, vilket också andra forskningar kommer fram till som Gomes och Pereira
nämner i sin sammanställning. Frågan blir nämligen hur tillväxten kommer att fördelas
i ett samhället där de arbetande människorna, de som tidigare fått ta del av tillväxten
via en lön för utfört arbete, inte mera är en del av tillväxten. Resultatet blir nämligen
att all avkastning hamnar bland de som äger kapitalet och tekniken, alltså de som
fortsättningsvis är delaktiga i produktionen i samhället.
Det här är ämnen som kommer att dyka upp senare i avhandlingen, men redan nu kan
nämnas att flera forskare och experter lyfter fram att ett stort problem med
automatiseringen är att den ökar på ojämlikheten29 och att många forskare och experter
därför lyfter fram att regeringar och länder borde gå in för ett system med någon typ

29

Se bland annat Oxford Economics (2018) och .

42

Jasmine Urwäder

av universell grundinkomst, för att minska på ojämlikheten 30 . Gomes och Pereira
(2019) lyfter också fram att alla människor borde äga en del av maskinerna och
robotarna, alltså en del av det som genererar produktionen i samhället, annars ökar
enbart ojämlikheten.
Sammanfattningsvis verkar alltså en värld med full automatisering vara en dystopisk
värld, där ojämlikheten är hög och flera ekonomiska modeller blir verkningslösa eller
behöver ändras. Just ojämlikheten är något som oroar flera experter31 och orsaken är
att hög ojämlikhet skapar flera andra negativa effekter i ett samhälle:
Ojämlikhet hindrar tillväxt, skadar makroekonomiska grundläggande faktorer
och som Internationella valutafonden tidigare har konstaterat: bromsar
ekonomiska aktiviteter och kastar tvivel på ett lands stabilitet. 32 – World
Economic Forum (2020:25).

Det tåls att fundera över när dessa modeller skapades och hur samhället såg ut då.
Människans levnadsvanor har ändrat mycket under historiens gång och på samma sätt
som att dagens modeller troligtvis inte skulle vara relevanta i ett förindustriellt
samhälle så blir den stora frågan om människan nu också går in i en ny fas som kräver
en uppdatering av existerande ekonomiska modeller och samhällssystem för att
fortsättningsvis kunna måla upp en modell som kan öka på välfärden i samhället. Är
dagens tekniska utveckling så annorlunda än de tidigare att människan måste överge
sina tidigare modeller och teorier?
För att kunna analysera frågan närmare kan det vara bra att veta hur levnadsvanorna
ändrats genom historien och vad som väntar människan i den artificiella intelligensens
tidevarv. Det här kommer att belysas i kommande kapitel.

30

Ämnet kommer diskuteras mera utförligt senare i avhandlingen, men som tidigare nämnts
är fältet brett över de som argumenterar för någon typ av universell grundinkomst. Bland
ekonomerna som förespråkar det här systemet finns bland annat tidigare professor i politisk
ekonomi vid London School of Economics, Willem Buiter (Frey, 2019) och de ekonomiska
experterna vid Oxford Economics (2018).
31
Bland annat Ford (2015), Tegmark (2017), Frey och Osbourne (2015; 2016) och Fitzpayne
m.fl. (2019).
32
Egen översättning.

43

Jasmine Urwäder

So powerful was the new medium that scientists and engineers of the day
predicted that its widespread use would make the cities green, heal the breach
between the classes, create a wealth of new goods, extend day into night, cure
age-old diseases, and bring peace and harmony to the world. – Rifkin (1995:
43) [– När elektriciteten kom]

5 Bakgrund – arbetets och den tekniska utvecklingens
betydelse genom tiderna
För att kunna förstå dagens automatisering kan det vara bra att börja från början; arbete
har nämligen alltid funnits i någon form sedan människans uppkomst. I jägar- och
samlarkulturerna talades det inte om ”lönearbeten”, men det fanns ändå en tydlig linje
i sysselsättningen av vem som jagar och vem som samlar samt hur man delar på
fångsten eller grödorna, vilket kan ses som ett av de första sätten att se på arbete
(Rifkin, 1995). Redan kring år 2000 f.v.t. fanns det arbetssystem i Mesopotamien och
Budd (2011) lyfter fram att det då fanns flera tusentals människor som arbetade för
regeringen, för olika tempel eller för privata aktörer. Som betalning fick de ”anställda”
oftast korn och ull.
Några årtusenden framåt i tiden, före den industriella revolutionen, bor och verkar
människan i jordbrukssamhällen. Där startades början på vad som kommit att följas av
nya, revolutionerande syner på arbete och inkomst, då nya jordbruksinnovationer
gjorde att jordbrukarna plötsligt kunde börja producera mer än de konsumerade
(Budd, 2011). Innan innovationerna inom jordbruket producerade nämligen alla sin
egen mat; det fanns minimalt med rum för att kunna sysselsätta sig med andra
verksamheter. Tidsuppfattningen var också helt annorlunda, då människorna i
förindustriella samhällen hade solen som klocka och månen och stjärnorna om
kalendrar (Robertson, 1985).
Då människorna sedan fick möjligheten att börja sälja överskotten av skördarna kunde
de istället välja att börja specialisera sig på andra typer av arbeten, till exempel som
smed, och börja idka byteshandel med varandra. Det här ledde till en snabb utveckling
44

Jasmine Urwäder

av nya arbeten och yrken och mer tekniska utvecklingar (Budd, 2011). Där och då
började alltså innovationerna och den tekniska utvecklingen ta fart på riktigt.
Nya innovationer i jordbrukssamhällena och i samhällen där den industriella
revolutionen tog fart fick människor att börja utveckla sina samhällen på helt nya sätt.
Det här sågs ändå inte alltid ur en positiv synvinkel – ofta har åsikterna varit helt
tvärtom. Då arbetsformer och arbetsutbudet förändrats på grund av nya innovationer
och nya samhällsystem, speciellt efter att människan blivit mer beroende av att ha en
anställning och ett arbete, har det ofta lett till protester i samhället. Ett av de tidigaste
exemplen är från slutet av 1500-talet, då William Lee uppfann en ny slags
stickningsmaskin [stocking frame knitting machine på engelska] och sökte patent via
Drottning Elizabeth I, som då delade ut patent åt folket. Drottningen vägrade ge Lee
patent på uppfinningen, eftersom hon ansåg att hans maskin skulle ruinera ”hennes
arbetare” och göra dem till tiggare (Frey och Osbourne, 2013).
Ett annat viktigt historiskt exempel är från tidigt 1800-tal, runt 1811, då en mystiskt,
troligtvis fiktiv, ledare vid namn Ned Ludd, startade en revolution mot maskinerna
(Fox, 2002). Anhängarna, som kallade sig ludditer, tog de redskap och vapen de hade
och stormade och förstörde maskiner i väl utvalda fabriker. Det här skedde i början av
industrialiseringen i Storbritannien, då den industriella revolutionen ännu inte riktigt
hade börjat. Orsaken var inte egentligen att maskinerna kom, utan mer den sociala
effekten av att så många människor förlorade sina jobb samtidigt på grund av
maskinerna. Många av dem var skickliga hantverkare, som såg hur all deras kunskap
blev överflödig, hur de bara var som spelbrickor i den industriella revolutionens
begynnelse (Fox, 2002). Ludditerna hade försökt förhandla med fabriksägarna utan
framgång. Efter att deras uppror och synlighet ökade gick regeringen mellan och
lagstadgade att det var ett brott att förstöra maskiner. Detta var år 1812. Under de
kommande åren fångade regeringen in ludditer och anhängare och hängde dem. Allt
för att låta den industriella revolutionen få fortsätta.
Ludditerna förlorade alltså sitt krig mot maskinerna, men en del anser att deras kamp
inte är slut ännu. Det finns nämligen flera33 som ser hur mänskligheten står inför nya

33

Se Technology at Work v4.0 – Citi GPS: Global Perspectives & Solutions (2019).

45

Jasmine Urwäder

vågor av protester i arbetets tecken. Människor, som likt ludditerna är villiga att göra
allt för att inte förlora sina jobb på grund av den tekniska utvecklingen. Jag kommer
att återkomma till ludditerna senare i avhandlingen.
I historien finns det en grupp ”arbetare” vars framtid blivit katastrofalt annorlunda när
tekniken utvecklats. Den här gruppen arbetare har aldrig kommit tillbaka till sina
glansdagar och det handlar förstås om arbetshästarna. Hästens användning inom
jordbruket började på allvar på 1800-talet, men efter andra världskriget ledde
mekaniseringen till att hästarna minskade i rasande takt. ”Av de tidigare så talrika
arbetshästarna

återstår

nu

enbart

spillror”

beskriver

man

det

som

i

Nationalencyklopedin.
Även den svenska fysikern och grundaren av Future of Life Institute, Max Tegmark,
nämner hästarnas öde i sin bok Liv 3.0 (2017). Han vill ändå poängtera att även om
hästarna kraftigt minskade till antalet fram till mitten av 1900-talet, har antalet hästar
öka igen sedan 1960-talet. Människor tycker om att rida på dem och de används också
i olika sportsammanhang. Men hästarna är långt ifrån lika många till antalet som under
glansdagarna i början av 1900-talet.
Hur har ludditerna påverkat den totala teknikutvecklingen i världen? Faktum är att
olika uppror och begränsningar inte hindrat innovationer från att äga rum. Dagens
samhällsystem skulle vara betydligt mindre utvecklat ifall de många revolutionerande
uppfinningarna under den industriella revolutionen inte skulle ha infallit. Även om
Drottning Elizabeths arbetare och ludditerna förr eller senare fick se sig besegrade av
nya innovationer har nya arbetsplatser, arbetsuppgifter och arbetsmöjligheter ändå
hela tiden uppkommit till följd av dessa innovationer (Rifkin, 1995). Till och med
hästarna har som sagt fått nya uppgifter, även om de totalt sett är färre idag än under
sina glansdagar.
Olika delar av historiens tekniska utveckling har varit ytterst omvälvande för
människorna, både på gott och ont. Forskaren Carlota Perez brukar exempelvis tala
om tekniska revolutioner och teknoekonomiska paradigmer, som enligt henne har skett
ungefär vart femtionde år, där en teknoekonomisk paradigm handlar om att den gamla
tekniken, ekonomin, förvaltningen och sociala institutioner byter mönster och vanor
46

Jasmine Urwäder

mot ett nytt, omvälvande system (Perez, 2002). Själva tekniska revolutionen handlar
då om att nya tekniska innovationer, industrier och någon slags ny energikälla ofta
uppkommer samt nya produkter och ny infrastruktur.

Figur 5 Fem tekniska revolutioner som skapat nya teknoekonomiska
paradigmer enligt Perez.34
Källa: Perez, 2002.
Figur 5 visar fem tekniska revolutioner som Perez (2002) räknar upp. För varje teknisk
revolution har det skett omvälvande förändringar på alla samhällsnivåer och enligt
Perez också inom den finansiella marknaden.
Vid den industriella revolutionen började dygnet indelas i arbetstid och fritid, där
männen började arbeta fulltid medan kvinnorna stannade hemma och skötte om
hemmet och barnen (Budd, 2011). Människorna gick från att göra arbete till att ha ett
arbete och att arbeta under någon annan som anställd. Arbetet genererade också en
stadig

inkomst,

vilket

möjliggjorde

konsumtion

och

skapandet

av

ett

konsumtionssamhälle (Budd, 2011). Om man ser tillbaka på de senaste tvåhundra åren
så anser också Budd (2011) att just skapandet av ett konsumtionssamhälle kan vara en
av de viktigaste kulturella omställningarna för människorna. Han nämner att speciellt
konsumtionen har kunnat ses som en kompensation för de långa arbetsdagarna i
fabrikerna och för förlorandet av makten över det egna arbetet och dygnet, även om
samma argument ännu kan användas idag på dagens konsumtionssamhälle.

34

Egen översättning.

47

Jasmine Urwäder

När arbetet började omformas och samhället med det, började också kapitalismen och
marknadsekonomin ta fart i de mer utvecklade samhällena (Berglund och Schedin,
2009). Adam Smiths The Wealth of Nations, som utkom 1776, har ansetts som den
viktigaste milstolpen i uppkomsten och utvecklingen av det marknadsekonomiska
systemet och som under mitten av 1900-talet ersattes av mer neoklassiska och
kapitalistiska syner av det ekonomiska systemet (Budd, 2011, Cameron, 2001).
På 1900-talet genomled världsekonomin flera olika konjunkturer och stora
samhällsförändringar. Till exempel ledde efterdyningarna av andra världskriget till att
ekonomin blomstrade upp i en guldålder, där den tekniska utvecklingens vinster
många gånger gick direkt till den vanliga arbetaren (Ford, 2015). Det var också då som
de matematiska modellerna inom nationalekonomin fick ett ordentligt lyft enligt Ford,
som säger att ekonomerna då också såg på ”den blomstrande ekonomin runtom sig och
antog att det här var det normala35” (Ford, 2015:x).
Den industriella revolutionens påverkan på arbete fick även en helt ny debatt att ta fart:
debatten om hur ett samhälle borde se ut och fungera. Budd (2011) framhåller att all
den debatt som skett och sker inom kapitalismen, socialismen, kommunismen och
andra liknande ideologier inte ska ses som en debatt om politik och äganderätt, utan
som en debatt om arbete. Idag märks det också i samhällsdebatten och kring valtider
hur mycket politikerna betonar arbete och sysselsättning, eftersom det är en så stor
sakfråga för många väljare.
Här kan kort nämnas en orsak varför teknisk utveckling ändå hittills inte skapat någon
massarbetslöshet. David Autor, professor i nationalekonomi vid MIT, har nämligen
studerat det här och lyfter fram att även om automatisering har ersatt arbete i historien
har robotarna och maskinerna mestadels blivit ett komplement i arbetet som ökat
produktionen, vilket i sin tur ökat på efterfrågan på arbetskraft (Autor, 2015). De
tekniska revolutionerna har ändå transformerat hela samhällssystem flera gånger om.
Enligt sociologen och professorn Manuel Castells kan man inte se på ett samhälle utan
att också se på dess teknik (Castell, 1996). Enligt honom är teknik samhället och

35

Egen översättning.

48

Jasmine Urwäder

förändringarna har blivit så bestående att de ännu idag, flera hundra år senare, har en
märkbar betydelse i människors liv.
Arbete har också haft en stor psykisk och social inverkan på synen på arbete för
människan. När lönearbete under industrialiseringen blev en norm ökade också trycket
på att den vuxna människan ska vara en självständig individ och kunna försörja sig
själv och sin familj och inte vara beroende av andra (Budd, 2011). Det här blev också
en tydlig linje i omställningen att gå från ungdom till vuxen. Arbete hjälper också,
enligt psykologen Marie Jahoda, människan att finna en mening i sitt liv (Budd,
2011:145). Arbetet strukturerar en människans dag och kan alltså ses som en stor källa
till psykologisk och social mening i livet. I samma veva kan det också nämnas att det
egentligen inte finns något alternativ till att arbeta, som också skulle ge samma positiva
upplevelser och en inkomst att överleva på (Robertson, 1985). En arbetslös ses ofta
som en börda i ett samhälle av andra individer som jobbar.
Som redan nämndes i inledningen handlar mycket av diskussionerna kring arbete idag
om att automatisering och ny teknik riskerar att ersätta mänskligt arbete i en mycket
högre takt än tidigare och att nya arbeten inte uppkommer på samma sätt som tidigare.
Finns det en risk att människor likt ludditerna kommer att starta kring mot den tekniska
utvecklingen eller riskerar människan skapa en ny samhällsklass för människor som
inte psykiskt lyckas utbilda sig vidare i livet när automatiseringens framfart ökar? I
kommande kapitel går jag grundligt igenom hur automatiseringen ser ut idag och vad
forskare och experter tror att människan kommer att uppleva inom de kommande
decennierna.

49

Jasmine Urwäder

US workers are being replaced by increasingly sophisticated machines. These
machines don’t take sick-leave. They don’t ask for pay rises or take holidays.
They don’t go on strike or demand better working conditions. – Frey och
Osbourne (2015:69)

6 Automatisering och framtidens arbetsmarknad – en
överblick
Kapitlet om arbetets historia berättar om människan som i flera etapper i
världshistorien varit rädd för att förlora sitt jobb till en maskin. Sanningen är att
människan under århundradens lopp faktiskt har förlorat sitt jobb till maskiner, men
nya arbeten har uppkommit istället. Av den orsaken bygger också de
nationalekonomiska teorierna på samma antagande: arbeten kommer inte att försvinna,
enbart ändra karaktär.
Det här kapitlet redogör för dagens automatisering. För att veta hur relevanta de
nationalekonomiska teorierna är i en nära framtid behövs nämligen en redogörelse för
hur den nära framtiden ser ut. Kapitlet inleds därför först med en introduktion till den
nya eran av automatisering och sedan redogörs vilka arbeten som är utsatta för
automatiseringen inom en nära framtid, vilket oftast syftar på inom de kommande 20,
30 åren. Efter det nämns konkreta exempel på automatiseringen redan nu och slutligen
nämns också människans uppfattning om robotar och artificiell intelligens idag.

6.1 Den fjärde industriella revolutionen – en ny era
Många säger att människan nu kommit till en ny era. World Economic Forum kallar
den nuvarande eran för den fjärde industriella revolutionen (WEF, Future of jobs,
2018) och Erik Brynjolfsson och Andrew McAfee (2014) kallar den för den andra
maskinåldern 36 . Gomes och Pereira (2019) säger att människan nu befinner sig i
roboteran [the era of robots på engelska] och Etla talar om en plattformsekonomi och
36

”The Second Machine Age”, på engelska.

50

Jasmine Urwäder

att vi just nu befinner oss i mitten av den digitala ICT-revolutionen (Etla, 2014). Med
det syftar de och andra på att människan genomgår en digital omställning och att
mycket av den ekonomiska handeln idag sker digitalt och på olika nätplattformar
såsom näthandelsjätten Amazon, övernattningstjänsten Airbnb och taxitjänsten Uber.
Chen och Frey (2017) talar om att människan nu befinner sig i den andra maskinåldern.
Med det syftar de på att automatiseringen tidigare handlat mycket om robotar som tagit
över rutinmässiga uppgifter men som nu också övergår till att överta mer komplexa
uppgifter. Ännu är automatiseringen bland rutinmässiga uppgifter inte på långa vägar
avslutad, men samtidigt har alltså en ny växel lagts in på grund av att
maskininlärningen hela tiden utvecklas och artificiell intelligens hela tiden blir bättre.
Den här typen av artificiell intelligens, med drönare och förarlösa fordon, är något som
kan komma ha stor påverkan på arbetsmarknaden de kommande åren, argumenterar
Chen och Frey (2017).
Om Perez teknoekonomiska paradigmer (2002) skulle vara en naturlag skulle de
människor som pratar om en ny tid eller en ny era just nu, ha rätt, eftersom den senaste
paradigmen var år 1971 och Perez argumenterade för att en ny paradigm verkar inträffa
med 50 års mellanrum. Femtio år framåt i tiden från 1970-talet är nuvarande 2020talet. Frågan är vad den nya paradigmen innehåller. Vad eller vilka saker är det som
femtio år framåt kommer att vara grunden till förändring i samhället och på
arbetsmarknaden? Är det den artificiella intelligensen eller är det något annat?
Det finns flera forskare och experter som påstår att dagens automatisering är unik37
och att den hotande massarbetslösheten är något mänskligheten aldrig sett förut, men
den kända ekonomijournalisten Ryan Avent (2017) 38 lyfter fram att den digitala
revolution som människan genomgår just nu har flera likheter med den industriella
revolutionen. Det här argumenterar han för i sin bok Stabilitetsillusionen (2017) och
säger att ”vi har gått igenom det förut. Den industriella revolutionen raserade den
37

Dessa experter har redan nämnts och kommer ännu att nämnas i den här avhandlingen,
men bland annat Tegmark (2017) och Hararis (2018) kan nämnas här.
38
Ryan Avent har gjort sin röst hörd som vass ekonomiskribent i tidningen The Economist
och bland annat den kända ekonomen Thomas Piketty prisar också hans insiktsfulla bok, som
på engelska har titeln The Wealth of Humans: Work, Power, and Status in the Twenty-first
Century.

51

Jasmine Urwäder

gamla sociala ordningen på ett liknande sätt – genom att sopa bort hela branscher,
ersätta arbetare med maskiner” (Avent, 2017:25-26) och så vidare. Marx berättade
nämligen det här redan på 1800-talet, när arbetstillfällena var färre än antalet arbetare:
På grund av det omfattande bruket av maskiner, och på grund av arbetets
uppdelning, har proletärernas arbete mist sin egenart och därmed all lockelse
på yrkesmannen. […] Han blir till maskinens bihang, och allt som krävs av
honom är den enklaste, mest monotona och mest okvalificerade insats. – Marx
och Engels (1848:18)39

Marx fortsatte med att förklara att det som istället krävs av de arbetande människorna,
när maskinerna tagit över, är monotona uppgifter. Verkligheten idag ser lite
annorlunda ut, men premissen kvarstår, Avent argumenterar för att historien nu
upprepas: ” Genom en smart tillämpning av ny, digital teknik genereras än en gång ett
överskott på effektiv arbetskraft” (Avent, 2017:178). Hur ser i så fall dagens
automatisering ut? I kommande underkapitel presenteras sannolikheterna för att olika
arbeten och yrken ska automatiseras idag och konkreta exempel där automatiseringen
redan är i full gång.

6.2 Hur många och vilka av våra nuvarande jobb riskerar att
automatiseras?
År 2013 estimerade Frey och Osbourne hur många av nuvarande arbeten i USA som
ligger i riskzonen för att automatiseras. De kom fram till att 47 procent av USA:s totala
sysselsättning ligger i högriskkategorin för att bli utsatta för automatisering, vilket är
nästan hälften av alla arbeten i USA. I september 2013, då den här rapporten kom ut,
fanns det strax över 200 miljoner människor i arbetsför ålder i USA (Federal Reserve
Bank of St. Louis). Nästan 100 miljoner människor i USA blir utsatta för
automatisering ifall Frey och Osbournes prognoser stämmer 40 . Högriskkategorin
39

Den svenska översättningen är gjord av Pär Svensson från boken Stabilitetsillusionen
(2016), av Ryan Avent.
40
Som jämförelse skriver Harry Kretchmer i en artikel för World Economic Forum att
coronaviruset i april 2020 lett till att över 30 miljoner människor i USA anmält sig som
arbetslösa och att över 300 miljoner fulltidsarbeten världen över troligtvis har försvunnit
under det andra kvartalet av år 2020 (Kretchmer, 2020).

52

Jasmine Urwäder

syftar Frey och Osbourne på arbeten som med över 70 procents sannolikhet kan
komma att automatiseras inom kommande tio eller tjugo år, medan lågriskkategorin
innebär arbeten som med mindre än 30 procents sannolikhet kan komma att
automatiseras inom kommande två decennier.
Frey och Osbourne lyfter fram i den första Techonology at Work-rapporten en studie
gjord av Näringslivets forskningsinstitut i Finland, Etla, där man estimerar att kring en
tredjedel av alla arbeten i Finland och Norge ligger i högriskkategorin. I Finland var
procenten 35 procent och i Norge 33 procent (Ekeland, Rouvinen och Pajarinen,
2015) 41 . De lyfter också fram Världsbankens årliga utvecklingsrapport från 2016:
Digital Dividends (Världsbanken, 2016), där Världsbanken estimerar att 57 procent av
alla arbetsuppgifter i OECD-länderna, 35 procent i Storbritannien, 69 procent i Indien,
77 procent i Kina och hela 85 procent i Etiopien, kan automatiseras med hög
sannolikhet.
Vilka jobb ligger i högriskkategorin? Ingen bransch är helt säker mot
automatiseringen, men vissa industrier är mer sannolika att ligga inom
högriskkategorin än andra. Vad Frey och Osbourne (2013; 2015; 2016) konstaterar är
att majoriteten av arbeten där man utför väldigt repetitiva arbetsuppgifter har en hög
risk för automatisering. Det här är arbeten inom bland annat logistik, arbeten inom
kontor och administrativa avdelningar och inom produktionen. Inom till exempel
logistik- och varuhussektorn kan 80 procent av arbetsuppgifterna automatiseras enligt
Chen och Frey (2017).
Lågavlönade arbeten och arbeten som hör till medelklassen, som oftast är repetitiva
och kräver lite utbildning, ligger oftast i högriskkategorin. Det här betyder inte att alla
högavlönade arbeten eller arbeten som kräver mycket utbildning skulle vara säkra mot
automatiseringen; bland annat inom relativt krävande branscher, såsom finans- och
försäkringsbranschen, riskerar 54 procent av arbetena att bli automatiserade (Frey och
Osbourne, 2016).

41

Forskarna poängterar också, såsom Frey och Osbourne gör i sina rapporter, att dessa siffror
är estimeringar, inte sanningen. Sanningen är fortfarande att människan inte kan titta in i
framtiden och veta exakt vad som händer, men man kan räkna på sannolikheten för att vissa
utfall ska bli verkliga och det är det som forskare här har gjort för att få fram dessa siffror.

53

Jasmine Urwäder

I den svenska rapporten av Stiftelsen för strategisk forskning, SSF, som utkom 2014,
kom man fram till att Sverige har ännu högre procent än USA för jobb som har hög
risk att bli automatiserade: 53 procent jämfört med USA:s 47 procent – det här
motsvarar 2,5 miljoner jobb i Sverige. Enligt rapporten är en av orsakerna att ”Sverige
fortfarande har fler industrijobb som kan komma att automatiseras” (SSF, 2014:6). Det
största yrket som riskeras automatiseras är i Sverige är fotomodell, men bland arbeten
som många i Sverige sysslar med hör kassapersonal, försäljare och maskinoperatörer
till högriskfaktorn. Dessutom är ungefär 46 procent av jobben som företagsekonomer,
marknadsförare och personaltjänstemän i högriskzonen.
Lågavlönade yrken som enligt SSF löper stor risk att automatiseras är till exempel
butikskassapersonal och transportarbetare. Bland högavlönade yrken hittas bland
annat många tjänstemannayrken. Andra ännu ej nämnda yrken inom högriskkategorin
är bland annat bokförings- och redovisningsassistenter, montörer, lokförare, köks- och
restaurangbiträden, slaktare, bagare, svetsare, brevbärare, målare, grafiker och
möbelsnickare (SSF, 2014).
Det är alltså många jobb som löper stor risk att automatiseras i världen. Enligt
ekonomiforskaren ChinChih Chen och Carl Benedikt Frey (2017) är åtminstone 16,4
miljoner amerikanska arbeten i farozonen inom försäljning, logistik och
varuhusbranschen. Dessa miljoner arbeten motsvarar ungefär 11,2 procent av USA:s
arbetskraft. I ett land som Etiopien, där befolkningen är kring 100 miljoner, betyder
85 procents automatisering att tiotals miljoner människor förlorar sitt levebröd, ifall
alla arbeten inom högriskkategorin automatiseras.
Världen över handlar det om hundratals miljoner arbeten som riskeras att
automatiseras inom en nära framtid. Så här summerar Världsbanken sina siffror:
Ur en teknisk synvinkel är två tredjedelar av alla jobb i utvecklingsländerna
känsliga för automatisering, men effekterna dämpas av lägre löner och
långsammare teknikanvändning.42 – Världsbanken (2016:129).

42

Egen översättning.

54

Jasmine Urwäder

Vem är det då som drabbas hårdast? Ryan Avent (2017) säger att automatiseringen slå
hårt mot människor i medelåldern med låg utbildning, men också mot unga som
utbildar sig idag, eftersom de inte kan veta om de utbildar sig till yrken som sedan
automatiseras under deras karriär.

6.3 Konkreta exempel på dagens automatisering
McKinsey har beräknat att de årliga arbetskostnaderna för den globala tillverkningen
under 2010-talet varit kring 6000 miljarder dollar (Frey och Osbourne, 2016).
Eftersom ett företag alltid vill minska sina utgifter för att öka sina vinster är det logiskt
att ett företag väljer att automatisera arbetskraften om kostnaden är lägre än
motsvarande för arbetskraften, eftersom arbetskraften är bland de största kostnaderna
ett företag har, om inte den största (Frey och Osbourne, 2015). Genom att automatisera
fabriker kan företaget spara en stor mängd kostnader, som kan användas till att
investera mera i företaget eller betala ut mera vinst till aktieägare43.
De enklaste arbetsuppgifterna som en algoritm eller en artificiell intelligens kan göra
är de rutinbaserade arbetsuppgifterna. Det här är orsaken varför så många
rutinbaserade yrken ligger i högriskkategorin. Det här är yrken som många människor
i medelåldern och många med låg utbildning har. Ett konkret exempel som lyfts fram
är att snabbmatskedjan McDonalds, vars arbetsuppgifter ofta benämns som ganska
rutinmässiga, har börjat installera pekskärmar i sina restauranger i Europa. Dessa
pekskärmar ska ersätta mänskliga arbetare som tar emot beställningar. Genom det här
beräknas kedjan årligen tjäna över 100 000 dollar i arbetskraftsbesparingar, enligt
Digital Trends (Frey och Osbourne, 2015).
Ett annat konkret exempel, om än ett i större skala, är effekterna av att introducera
artificiell intelligens och maskininlärning i fordon. Transportbranschen kan komma att
uppleva stora förändringar ifall till exempel förarlösa fordon blir en verklighet på stor
skala nämner Frey och Osbourne:

43

Dessutom visar forskning av bland annat Graetz och Michaels (2015) att en ökad satsning
på robotar ökar ett lands tillväxt med cirka 0,37 procentenheter.

55

Jasmine Urwäder

Till skillnad från människor blir maskiner inte trötta, de blir inte distraherade,
de upplever inte ilska i trafiken44, de dricker inte eller textar och kör samtidigt
och de kan kontinuerligt övervaka ett 360 graders synfält istället för den typiska
mänskliga gränsen på cirka 200 grader, för att inte glömma den optiska nervens
blindfläck.

[...]

Med

förarlösa

lastbilstransporter,

robotlagerhus

och

självkörande leveranser inom nära synhåll kan det behövas noll eller nära noll
mänsklig

inblandning

i

allt

från

fabrikstillverkningen

till

konsumentleveranser. 45 – Frey och Osbourne (2016:84-85).

Förarlösa fordon hotar också alla som arbetar inom taxibranschen. Samtidigt kan
förarlösa fordon göra mycket för mänskligheten. Orsaken är att de, som Frey och
Osbourne här nämner, inte blir trötta eller distraherade, vilket leder till att risken är
betydligt mindre att förarlösa fordon hamnar i en bilolycka. Forskning visar att nästan
alla bilolyckor beror på den mänskliga faktorn och att förarlösa fordon, speciellt
självkörande personbilar, därför skulle kunna minska dödsolyckor i trafiken med 90
procent (Tegmark, 2017). Forskning visar också att industriolyckor i USA redan nu
har minskat avsevärt eftersom tekniken har förbättrats (Tegmark, 2017).
Förarlösa fordon existerar redan idag. I Kalifornien i USA kör bland annat Googles
förarlösa bilar redan omkring i trafiken (Avent, 2017). Skalan av förarlösa bilar är ändå
ännu liten och koncentrerat till några stora bolag, men utvecklingen har gått snabbt. I
slutet på 90-talet talade Robert Ayres om en framtid med förarlösa bilar kring år 2050
(Ayres, 1998). Här konstaterar Frey och Osbourne och många andra att förarlösa bilar
finns redan idag, 30 år tidigare. Man tror att det är nu på 2020-talet som de förarlösa
fordonen kommer att få en ”boom” i popularitet och tillväxt.
I föregående underkapitel nämndes det att även flera högavlönade arbeten riskerar att
automatiseras. Det beror på att redan den tidigt utvecklade artificiella intelligensen har
fler förmågor som är överlägsna människan; förmågor som har med insamlande av
kunskap och andra kognitiva arbetsuppgifter att göra. Ett konkret exempel är börsen,

44
45

Det engelska ordet är road rage, men det finns ingen egentlig översättning på svenska.
Egen översättning.

56

Jasmine Urwäder

där ”de flesta köp/säljbeslut redan nu [fattas] automatiskt av datorer” (Tegmark,
2017:128).
Ett högavlönat arbete som kanske till mångas förvåning finns på listan över
högavlönade arbeten med hög risk för automatisering är läkare. It-företaget
International Business Corporation, IBM, håller till exempel på att skapa ”den bästa
läkaren i världen”, med deras AI Watson. Watson samlar ständigt in miljoner uppgifter
från olika patientjournaler, medicinska tidskrifter och så vidare för att kunna göra
kopplingar mellan fall som för en vanlig läkare varit omöjligt (Frey och Osbourne,
2016). Ingen läkare skulle någonsin kunna samla in sådana mängder information som
Watson hittills samlat in ens under hela sin livstid.
Arbeten som Frey och Osbourne och flera andra forskare anser ligga i lågriskkategorin
är bland annat arbeten som kräver mycket kreativt tänkande, såsom ingenjörer, och
arbeten som kräver mänsklig kontakt, såsom lärare. I SSF:s forskning verkar
skogsmästare, präster, speciallärare, politiker, arkitekter och verkställande direktörer
vara minst mottagliga för automatisering. Andra yrken som också ligger i
lågriskkategorin är jurister, chefer, dataspecialister, poliser, journalister, konstnärer,
fysiker, statistiker och frisörer. Så här sammanfattar SSF lågriskyrken:
Yrken som kräver fingerfärdighet, originalitet, konstnärlighet, social förmåga,
förhandling, förmåga att övertala, och omtanke om andra människor har lägst
sannolikhet att ersättas. – SSF (2014:7).

Många av de yrken som löper låg risk för att automatiseras är högkvalificerade arbeten
(Frey och Osbourne, 2015). Orsaken är att algoritmerna och den artificiella
intelligensen inte ännu är så komplex som flera högkvalificerade arbeten kräver,
speciellt inom områden och i arbetsuppgifter som kräver mycket mänsklig kontakt.
Utbildningsbranschen och allt som har med samarbeten människor emellan att göra är
ännu relativt säkra mot automatisering. Även social intelligens är svårt att
automatisera.
Orsaken att kreativitet är en svår egenskap för artificiell intelligens att anamma beror
på att det är väldigt svårt att definiera vad kreativitet riktigt är. Social intelligens, som

57

Jasmine Urwäder

också är en utmanande egenskap för artificiell intelligens, handlar i sin tur mycket och
sociala och kulturella kontexter, som kan vara svåra att försöka tillämpa artificiellt
Frey och Osbourne, 2015).
Allt det här ger också en hint om var nya arbeten dyker upp. Hälsosektorn är till
exempel en kategori där det, förutom det nyss nämnda exemplet med läkare,
fortfarande krävs mycket mänsklig kontakt. Frey och Osbourne (2015) argumenterar
därför att efterfrågan på arbetskraft kommer att öka inom den sektorn under de
kommande åren. Andra sektorer som nämnts är allt som har att göra med ”den gröna
sektorn”, alltså arbeten som hjälper till att stävja klimatförändringen (Frey och
Osbourne, 2015). Alla sektorer som sysslar med insamling av data och artificiell
intelligens kommer också att fortsätta anställa folk de närmaste åren och efterfrågan
på ingenjörer, produktutvecklare och människor med kunskap om molntjänster
kommer fortsättningsvis att vara hög (World Economic Forum, 2020). Dessutom är
arbeten inom sociala medier och online-verksamhet realtivt nya och också väldigt
lönsamma, men det är enbart få som klarar sig inom den branschen och det är ingen
bransch som skapar många arbetsplatser (Gomes och Pereira, 2019).

6.4 Människans nuvarande inställning till automatisering och
artificiell intelligens
Enligt Tegmark (2017) finns det människor som är jobboptimister och människor som
är jobbpessimister. Jobboptimisterna anser att automatiseringen kommer leda till
bättre arbeten och att det är onödigt att likt ludditerna vara så avigt inställda till
automatiseringen. Jobbpessimisterna hör däremot till kategorin som anser att det är
annorlunda den här gången och att många människor ”kommer att bli inte bara
arbetslösa utan även omöjliga att anställa” (Tegmark, 2017:164), då robotar och
artificiell intelligens tar över arbetsuppgifter på människors arbetsplatser.
År 2017 gjorde Aaron Smith och Monica Anderson en studie om amerikaners
inställning till fyra olika framtidsscenarion: förarlösa bilar, robotar inom
åldringsvården, robotar som väljer ut arbetskandidater till arbetsplatser och robotar
som har möjligheten att ta över de flesta arbeten som nu görs av människan. Över 4000

58

Jasmine Urwäder

amerikaner deltog i studien och trots att det fanns vissa positiva tankar var majoriteten
mer oroliga än entusiastiska över en allt mer automatiserad framtid (Anderson och
Smith, 2017).
Mest jämt var åsikterna bland förarlösa bilar och robotar inom åldringsvården, där de
fick fundera på om de själva skulle kunna tänka sig att sätta sig i en förarlös bil eller
tas om hand av en robot när de blir äldre. Majoriteten var inte intresserade av att ha en
robotskötare i sitt eller sina släktingars liv medan kring 40 procent kunde tänka sig det.
De som var positivare inställda till idén lyfte fram saker såsom att dessa robotskötare
inte skulle vara trötta, de skulle kunna arbeta dygnet runt, inte stressa och kunna lyfta
bördan på nuvarande närvårdare och skötare. De som var negativare inställda till idén
lyfte istället fram avsaknad av empati hos robotarna.
Kring 60 procent av deltagarna i studion skulle inte heller kunna tänka sig att sitta i en
förarlös bil och majoriteten av deltagarna var inte heller entusiastiska över förarlösa
bilar. En av orsakerna är att över 80 procent tror att förarlösa bilar kommer att leda till
en stor arbetslöshet bland de människor som just nu livnär sig på att köra fordon
(Anderson och Smith, 2017). Inte heller tror majoriteten att bedömningen blir rättvis
ifall robotar börjar ta över anställningsprocessen i företag.
Hur kommer då arbetsmarknaden se ut i framtiden enligt deltagarna? En klar majoritet,
77 procent, tror att det åtminstone är lite realistiskt att robotar och datorer kommer
göra majoriteten av jobben i framtiden – 20 procent av deltagarna anser att det här är
extremt realistiskt. Det här är inget positivt anser de flesta av deltagarna. 75 procent
tror inte att automatiseringen kommer att leda till bättre jobb och en majoritet tror
också att arbetsmarknaden hårdnar om människor måste tävla mot robotar i framtiden
för att få arbeten. Dessutom tror 75 procent att ojämlikheten ökar om automatiseringen
blir omfattande.
För att rädda arbetsplatserna eller åtminstone stödja människorna i framtiden anser en
stor majoritet av de amerikanska deltagarna att man kunde begränsa maskinerna och
robotarna i arbetsmarknaden till enbart ”arbeten som är farliga eller ohälsosamma för
människan” (Anderson och Smith, 2017:4-5). En klar majoritet ställer sig också bakom

59

Jasmine Urwäder

förslaget att begränsa företagens förmåga att ersätta mänsklig arbetsuppgifter med
maskiner och robotar.
Om sedan automatiseringen sker och en stor del av människorna blir arbetslösa stöder
60 procent av amerikanerna en basinkomst som lösning och 58 procent är också
tillfreds med idén om att myndigheten stödjer företagen så att människorna skulle
kunna fortsätta arbeta trots att maskinerna skulle göra ett snabbare eller billigare jobb
(Anderson och Smith, 2017).
Det kan finnas skäl att uppmärksamma hur människan ser på automatiseringen. Inga
företag och regeringar vill troligtvis ha ludditerna 2.0 att revolutionera på gatorna och
slå sönder maskiner och robotar ifall deras arbeten bli automatiserade. Trenderna idag
är ändå oroande lika ludditernas situation på 1800-talet, skriver Frey i den senaste
Technology at Work-rapporten:
medelinkomstjobben har tagits över av maskiner, vilket tvingar många
människor till lägre betalda arbeten eller ut ur arbetsmarknaden; reallönerna
har stagnerat eller till och med sjunkit bland dem som inte har en högre
utbildning än grundskola; arbetets andel av nationalinkomsten har minskat
och inkomstskillnaderna har ökat explosionsartat. – Frey (2019:21).

Frey nämner att allt det här till exempel syns i politiken idag, där många länders
missnöjespartier ökat i inflytande och, som nämndes i undersökningen, att många
människor vill se restriktioner på automatiseringen idag.
Varför oroar sig människorna ifall ekonomerna idag överlag inte är oroade över
automatiseringen? Svaret kan förklaras i ekonomers, historikers och de vanliga
människornas olika tidsuppfattningar på automatiseringen. Ekonomer är fullt
medvetna om att automatiseringar och industriella revolutioner för en ”kort” tid har
lett till oroligheter – Frey skriver att ”uppkomsten av den moderna industrin […] inte
varit smärtfri” (Frey, 2020:9) – men sedan har samhällena utvecklats och människor
överlag fått bättre liv. En ”kort” tid inom nationalekonomin och historien kan ändå
betyda flera årtionden i verkligheten, och då tröstar inte dessa ord dagens lågutbildade
människor i medelåldern. Om du tidigare jobbat som telefonist och plötsligt ser dig

60

Jasmine Urwäder

själv som arbetslös är det inte så där bara att börja arbeta som 3D-utvecklare. Individer
som blivit arbetslösa på grund av automatiseringen behöver många gånger omskolas,
vilket kräver tid. Individerna kan inte heller vara säkra på att det yrke de omskolar sig
till ska resultera i ett nytt jobb. Det här är något som kort kommer att lyftas fram i nästa
underkapitel.

6.5 Utbildningens roll nu och i framtiden
Det ekonomiska systemet utgår från att människan arbetar en stor del av sitt liv och
för att få ett arbete under modern tid har många människor behövt utbilda sig. Flera av
experterna som nämns i den här avhandlingen konstaterar däremot att dagens
automatisering visar att människan måste ställa in sig på att inte bara utbilda sig en
gång i livet utan ständigt fortbilda och utbilda sig, livet ut. Bland annat historikern
Yuval Hararis säger att ”år 2050 kommer inte bara föreställningen om ’en anställning
för livet’ utan också om ’ett yrke för livet’ att framstå som stenåldern” (Hararis,
2018:42-43). Experterna talar då om att människan behöver gå in för ett livslångt
lärande för att klara av dagens automatisering:
Livslångt lärande förutsätter att individen själv tar ansvar för sin utbildning
och aktivt söker kunskap inte endast vid utbildningsinstitutioner, utan även på
arbetsplatser och i vardagslivet. – Nationalencyklopedin

Som nämnts redan tidigare kan dagens automatisering ske snabbt och det påverkar
också människans förmåga att utbilda sig. Hur ska ungdomar och arbetslösa veta när
eller om en viss bransch blir utsatt för automatisering och i hur stor grad det i så fall
blir? Människan behöver åtminstone bland annat förstå att dagens utveckling leder till
att automatiseringen sker överallt, jämfört med tidigare automatiseringar i historien,
där många automatiseringar skedde inom en viss, nischad produkt eller marknad
(Ayres, 1998).
Nya arbeten som dyker upp idag kräver överlag en relativt hög utbildning (Frey och
Osbourne, 2015). Det här betyder att utbildning fortfarande är viktigt, vilket också
märks genom att det just nu råder en brist på högutbildade i världen. Enligt
Världshälsoorganisationen saknas det 7,2 miljoner högutbildade och ”experter” och
61

Jasmine Urwäder

siffrorna förutspås öka till 12,9 miljoner kring år 2035 (Frey och Osbourne, 2016).
Forskning gjord av McKinsey förutspådde redan för några år sedan ännu högre brist
på högutbildad global arbetskraft – hela 40 miljoner år 2020 – ifall inga betydande
åtgärder införs (Frey och Osbourne, 2015). Vid Citi lyfter också experter fram att
efterfrågan på högutbildade ingenjörer och människor som stöder andra inom teknikoch maskinbranschen är hög redan idag och att det är svårt att hitta kunnig personal
inom automation och robotik (Frey, 2019).
Det människan behöver mera av idag inom utbildningen är bland annat datakunskaper.
Det anser flera experter vid Citi, en av världens största finansiella institutioner och
som också ligger bakom Technology at Work-rapporterna tillsammans med Oxford
Martin School (Frey, 2019). Experterna lyfter också fram att människan behöver
fokusera mera på mjukare, mänskligare egenskaper, såsom emotionell intelligens,
kreativitet och kritiskt tänkande. Orsaken är att man tänker att dessa egenskaper är de
svåraste för en artificiell intelligens att lära sig.
Av de här orsaken anser till exempel Johanna Chua vid Citi att hela utbildningen
egentligen borde reformeras:
Det

bredare

utbildningsväsendet

måste

växla

från

den

styva

repetitionsinlärningen och memoreringen av data eller komplexa beräkningar
utöver grunderna, till att fokusera mera på en kombination av kreativitet,
komplexa problemlösningar, sociala och personliga färdigheter… 46 – Frey
(2019:84).

Frågan är hur bra artificiell intelligens egentligen kan bli. Hjälper det att fokusera mera
på kreativitet och kritiskt tänkande, eller är det här någonting som den artificiella
intelligensen också kan fokusera på i framtiden? En liten inblick kommer att ges i nästa
underkapitel.

46

Egen översättning.

62

Jasmine Urwäder

6.6 Artificiell generell intelligens (AGI) – hur smart kan den
artificiella intelligensen bli?
I definitionskapitlet nämns artificiell generell intelligens, AGI, kort och förklaras som
stark AI, en artificiell intelligens som ”kan uppnå i princip vilket mål som helst,
inklusive att lära sig” (Tegmark, 2017:39). AGI är steget efter dagens ”svaga AI” och
inget som ännu existerar idag. Forskarna är faktiskt oense om människan någonsin
kommer att få uppleva AGI på övermänsklig nivå, alltså ha en intelligens som är
mycket högre än människans (Tegmark, 2017). Det här betyder ändå inte att den typ
av intelligens som nuvarande artificiella intelligens besitter är något att leka med enligt
forskarna.
Hararis (2018) lyfter fram två färdigheter som inte människan har och troligtvis
någonsin kommer att få men som artificiell intelligens har: sammankoppling och
möjligheten till uppdatering. Med det menar Hararis att en av artificiella intelligensens
stora styrkor är möjligheten att koppla upp sig till nätverk och ständigt kunna mata in
ny information. Det här betyder också att ju mer den artificiell intelligensen utvecklas,
desto mer nätverkar den och blir en stor, sammanflätad intelligens som sedan rör sig
bland människorna istället för att människan har en massa små AI:n runtom sig
(Hararis, 2018).
Hararis nämner också att människan har ”två typer av förmågor: fysiska och
kognitiva” (Hararis, 2018:31) och att båda två kan konkurreras ut av artificiell
intelligens. Redan nu har maskinerna konkurrerat ut människan på sina fysiska
förmågor och enligt Hararis finns det just nu ingenting utöver kognitiva förmågor som
människan kan mäta sig mot den artificiella intelligensen. Betyder allt det här att
dagens automatisering alltså är något helt annorlunda än vad mänskligheten tidigare
gått igenom? I nästa kapitel försöker jag sammanfatta vad experterna kommit fram till
och svara på den frågan.

63

Jasmine Urwäder

Economic theory does not provide a clear answer regarding the overall impact
of technological progress on jobs. And even if automation has traditionally been
beneficial in the long run, policymakers should never ignore its disruptive
short-term effects on workers. – Robert Skidelsky (2019)47

7 Kritisk analys och framtidslösningar
För tio år sedan trodde ekonomer att det överhuvudtaget inte finns någon risk att
automatiseringen som pågår just nu kommer att skapa en hög strukturell arbetslöshet
(Ford, 2015). Idag höjs rösterna för att det kanske finns någonting i dagens
automatisering som inte liknar något mänskligheten stött på tidigare. Många orosmoln
har redan lyfts fram i föregående kapitel, men jag vill för förtydligandets skull
sammanfatta hela denna diskussion ännu en gång i det här kapitlet och alltså försöka
besvara frågan en gång för alla: Är det annorlunda den här gången?
Frågan är enligt mig viktig att ställa i den här avhandlingen eftersom det inom
nationalekonomin är ett grundläggande antagande att teknisk utveckling inte påverkar
arbetskraften eller arbetslösheten på lång sikt då sådant inte hittills hänt i historien,
något som redan nämnts i teorikapitlet av Björklund m.fl. (2014):
På lång sikt verkar arbetslösheten vara oberoende av den tekniska
utvecklingsnivån i ekonomin – (Björklund m.fl., 2014: 310).

Om det är annorlunda den här gången betyder det i det här fallet att det inte går att
blicka tillbaka på hur den tekniska utvecklingen skett under historien och enbart anta
att utfallet blir likadant. Om det är annorlunda den här gången finns det orsaker att
kritisera det existerande antagandet och eventuellt göra ett nytt antagande. Det här
kommer det första underkapitlet handla om.

47

Robert Skidelsky är professor emeritus i politisk ekonomi vid Warwick University.

64

Jasmine Urwäder

7.1 Den artificiella intelligensen ändrar alla spelregler
Vad är skillnaden mellan den industriella revolutionen och dagens tekniska revolution
när man talar om förändringen i människans arbeten och arbetsuppgifter? När de tidiga
industriella uppfinningarna kom kunde mycket fysiskt betungande arbete ersättas med
mindre fysiskt tungt arbete (Rifkin, 1995). Den mänskliga arbetskraften kunde då bli
mer kunskapsorienterad, vilket också är resultatet av de senaste automatiseringarna.
Oftast har dessa uppfinningar inte ersatt människorna helt, utan människa och maskin
har kommit varandra närmare hela tiden och människan har gått från en typ av uppgift
till en annan. Idag däremot, i den digitala tidsåldern med artificiell intelligens och
algoritmer, ser utvecklingen inte lika linjär ut som tidigare.
Dagens automatisering går bland annat mycket snabbare framåt än tidigare
automatiseringar. Det är ett av argumenten för att den här tekniska utvecklingen är
annorlunda än tidigare. Frey och Osbourne (2015) tar spinnrocken och Internet som
exempel, där spinnrocken spreds runt Europa på ungefär 119 år, medan Internet spreds
över hela världen på ungefär sju år. En fiktiv illustrering av den ökade takten av antalet
nya uppfinningar och innovationer kan ses i figur 7.

Figur 7 Fiktiv illustrering över antalet innovationer genom århundraden

65

Jasmine Urwäder

Innovationerna per år och per århundrade har ökat exceptionellt i antal under den sista
delen av 1900-talet och ännu mer under 2000-talet. Ökningen har accelererat speciellt
bara nu under de senaste 20-30 åren. Man kan jämföra det med Moores lag, som
handlar om transistorer; ”byggstenen i all modern elektronik” (Nationalencyklopedin).
Moores lag går ut på att dessa transistorer fördubblar sig på en given yta inom loppet
av två år och har gjort så nu i över 50 år. Lagen bygger på antagandet om ständig
teknisk utvecklingen, men nu säger flera forskare och också skaparen själv, Gordon
Moore, att takten kommer att sakta av om några år, troligtvis kring år 202548. Samma
inbromsning av den tekniska utvecklingen syns däremot inte49.
Det är ändå inte själva hastigheten på den tekniska utvecklingen som oroar mest, utan
vad som faktiskt händer under nuvarande automatisering jämfört med tidigare
automatiseringar:
Medan tidigare industriella teknikutvecklingar ersatte den fysiska kraften i
mänsklig arbetskraft genom att ersätta kropp och muskler med maskiner, lovar
de nya datorbaserade teknikerna en ersättning av det mänskliga sinnet själv,
genom att ersätta människor med tänkande maskiner över hela spektret av den
ekonomiska aktiviteten 50 – (Rifkin, 1995:5).

Det här som Rifkin nämner är alltså en annan stor orsak varför den här tekniska
utvecklingen är annorlunda än tidigare, då den artificiella intelligensen faktiskt kan
göra många saker bättre än vad människor kan, vilket också redan nämnts tidigare i
avhandlingen.
Om en artificiell intelligens kan göra saker bättre är det snart bara kostnaden som
hindrar företag att investera, men Oxford Economics (2019) har redan konstaterat att
trenden visar att robotar hela tiden blir billigare än mänsklig arbetskraft inom olika

48

Vill man läsa mera om Moores lag rekommenderar jag sammanställningen som gjordes i
ekonomitidningen The Economist för några år sedan, 12 mars 2016: Technology Quarterly:
After Moore’s Law.
49
Det här diskuterar bland annat Gill Pratt (2015) som jämför Kambriska explositionen (som
skedde för cirka en halv miljard år sedan och handlar om att djurarter utvecklades i en
rasande fart) med robotutvecklingen.
50
Egen översättning.

66

Jasmine Urwäder

sektorer51 och att Kina investerar hårt i robotar just nu, vilket också påverkar priset
neråt.
Hur är det då med argumentet om hästarna? Om inte politiska eller ekonomiska krafter
hindrar utvecklingen av den artificiella intelligensen kanske människan går samma öde
till mötes som hästarna i jordbruken i början av den industriella revolutionen, alltså bli
arbetslös. Det är något som bland annat den bortgångna nobelpristagaren i ekonomi år
1973, Wassily Leontief, hann uppmärksamma och varna för före sin död (Rifkin,
1995). Även Yuval Hararis (2018) lyfter fram argumentet, när han säger att människan
troligtvis den här gången inte går från att vara kusk till att köra taxi, utan faktiskt går
från att ha ett jobb till att försvinna från arbetsmarknaden, när tekniken tar över allt
mer. Det här argumentet speglar också på att dagens tekniska utveckling verkar vara
något helt annorlunda än tidigare – samtidigt har argumentet redan använts i flera
decennier utan att farhågorna besannats. Ekonomijournalisten Ryan Avent påstår ändå
att någonting fundamentalt annorlunda kan ses i den här utvecklingen:
Den industriella revolutionen var en rörelse som alla kunde delta i, för det
fanns uppgifter också för den lägst utbildade arbetskraften, från att ta upp
hästdynga från stadens gator till att flytta runt delar i en jättelik fabrik. […]
Men vad den digitala revolutionen lovar är inget mindre än arbetserans slut. –
Avent (2017:37).

Som redan nämnts i föregående kapitel syns automatiseringen redan idag inom många
industrier. Bland annat futuristen Martin Ford har i sin bok The Rise of the Robots
(2015) undersökt hur långt automatiseringen kommit inom olika sektorer och räknar
upp industri efter industri och företag efter företag som redan 2015 hade automatiserat
arbetsuppgifter, alltså minskat behovet av mänsklig arbetskraft. Ford konstaterar
utgående från det att:
Nästan varje befintlig bransch kommer med hög sannolikhet att bli mindre
arbetsintensiv när ny teknik integreras i affärsmodellerna – och den
övergången kan ske ganska snabbt. Samtidigt kommer dessa nya industrier

51

Statistiken visar att det genomsnittliga enhetspriset på robotar sjunkit med 11 procent
mellan åren 2011 och 2016 (Oxford Economics, 2019).

67

Jasmine Urwäder
som dyker upp nästan alltid att ha kraftfull arbetskraftsbesparande teknik
redan från början. – Ford (2015:xvi).

När Ford (2015) säger att nya industrier redan från början idag satsar på
arbetsbesparande teknik kan man dra paralleller till neoklassisk teori, där man överlag
antar att maskiner och robotar är ett komplement till arbetstagarna, inte en ersättning
av den mänskliga arbetskraften (Gomes och Pereira, 2019). Fords egna
undersökningar visar bland annat att teknisk utveckling inte nödvändigtvis behöver
skapa mera jobb52. Den här utvecklingen syns också redan hos multinationella bolag:
Youtube grundades 2005 av tre personer. Mindre än två år senare köptes
företaget upp av Google för cirka 1,65 miljarder dollar. Vid tidpunkten för
förvärvet hade Youtube enbart 65 anställda, varav de flesta var mycket
skickliga ingenjörer. Det leder till en värdering på över 25 miljoner dollar per
anställd. I april 2012 förvärvade Facebook startup-företaget Instagram för 1
miljard dollar. Företaget sysselsatte då tretton personer. Det leder till ungefär
77 miljoner dollar per arbetare. Om vi spolar framåt ytterligare två år, till
februari 2014, slog Facebok till igen, den här gången genom att köpa
mobilmeddelandeföretaget WhatsApp för 19 miljarder dollar. Då hade
WhatsApp en arbetskraft på 55 personer – vilket ger dem en värdering på
häpnadsväckande 345 miljoner dollar per anställd.53 – Ford (2015:169).

Frey och Osbourne (2016) nämner också att det redan nu syns att digitala innovationer
och artificiell intelligens skapar ett mindre och mindre behov av mänsklig arbetskraft,
speciellt av lägre utbildad arbetskraft. Dessutom lyfter de fram att digitala innovationer
redan i flera år har skapat färre nya arbeten än vad många tror. För varje jobb som
skapades av den digitala utvecklingen mellan åren 2002 och 2012, försvann 33
etablerade yrken (Frey och Osbourne, 2016). Inom vissa ”pendlingszoner”
[commuting zones på engelska] i USA räknade också Acemoglu och Restrepo (2017)
ut att en robot i medeltal minskade sysselsättningen med 6,2 arbetare mellan åren 1990

52

Även Gomes och Pereira (2019) konstaterar att många nya innovationer idag lett till att
maskiner ersätter mänsklig arbetskraft istället för att bara kompletterade den mänskliga
arbetskraften.
53
Egen översättning.

68

Jasmine Urwäder

och 2007. Dessutom visar forskning av Oxford Economics (2019) att varje robot inom
industrin idag ersätter 1,6 arbetare och att siffran är ännu högre, 2,2, i låglöneregioner.
Det här kan relateras till forskning som Thor Berger gjorde tillsammans med Frey, där
de kom fram till att mängden av nya arbeten som skapats av den nya digitala tekniken
under 2000-talet är uppseendeväckande liten (Frey och Osbourne, 2015); 0,5 procent
av den arbetsföra befolkningen jobbar idag med yrken som inte existerade för ett
decennium sedan. Arbeten gjorda för mänsklig arbetskraft skapas alltså just nu inte i
samma mängd som arbeten automatiseras och det är ett starkt argument för att dagens
tekniska utveckling är någonting helt annorlunda än tidigare tekniska revolutioner.
Som Gomes och Pereira sammanfattar den här diskussionen:
det är ett faktum att ekonomin blir mindre och mindre arbetsintensiv i en
snabb, stor och utbredd skala.54 – Gomes och Pereira (2019:138)

Som redan konstaterades i kapitlet med scenariot om full automatisering kan tillväxten
och produktiviteten i ett samhälle i teorin fortsätta trots att arbetskraften skulle vara
ute ur bilden55. Då är det bara kapitalet och den tekniska utvecklingen som ökar på
produktiviteten. Gomes och Pereira (2019) konstaterar ändå att dagens automatisering,
när människor blir arbetslösa på grund av att de ersätts av maskiner och robotar, skapar
ett hårt tryck på ekonomin, eftersom inkomsterna och konsumtionen i sin tur sjunker.
Gomes och Pereira säger att det här därför också kan ha långtgående konsekvenser på
ekonomin, även på lång sikt.
Människan kan inte heller bara utbilda sig och hoppas att utbildningen löser allt.
Tidigare kunde jordbrukaren flytta till staden och börja arbeta inom industri, men idag
finns robotar redan inom industrin och de är nu också på intåg inom servicesektorn
(Oxford Economics, 2019). Människan behöver ändå nog utbilda sig, men problemet
är att alla människor är inte kapabla till att bli programmerare eller ens högskoleutbilda
sig. De här tankarna lyfte Rifkin upp redan på 90-talet (1995) och även historikern
Hararis är inne på samma spår (2018). Hararis frågar sig om alla människor faktiskt
psykiskt klarar av att omskola sig flera gånger i sitt liv när ingen vet vilka branscher
54
55

Egen översättning.
Se stycket om Solows tillväxtmodell utan arbetskraft i kapitel fyra.

69

Jasmine Urwäder

som automatiseras när. Han föreställer sig en medelålders kvinna som tidigare arbetat
som kassör men som nu, med hård disciplin, lyckats utbilda sig till drönarpilot, för att
sedan några år senare märka att även den branschen har automatiserats. Så här
sammanfattar han problematiken:
Även om vi ständigt skulle kunna uppfinna nya jobb och omskola
arbetskraften

kan

man

undra

om

genomsnittsmänniskan

har

den

känslomässiga uthållighet som krävs för ett liv med så många uppbrott. –
Hararis (2018:43).

Ford (2015) nämner att verkligheten kan bli så att oberoende hur ”rätt” människor gör,
studerar till saker som ännu inte automatiserats, hela tiden utbildar sig och fortbildar
sig, så kan det bli svår att hitta en trygg plats i den automatiserade arbetsmarknaden
och ekonomin. Han nämner till exempel siffror som visar att inom vissa ställen tvingas
redan ”upp till 50 procent av nyexaminerade […] ta arbeten som inte kräver en
utbildning56” (Ford, 2015:xvi). Man brukar tala om att det kan vara svårt att lära en
gammal hund att sitta, men kommer man kunna lära den gamla hunden att vissla också
eller att flyga? Någonstans tar de mänskliga förmågorna slut, medan den artificiella
intelligensens utveckling bara har börjat.
En svårlöst fråga som också kan nämnas här är hur världens länder ska göra med alla
som ännu idag knappt har någon utbildning alls. Vart ska den stora mängden
människor som jobbar inom jordbruk i utvecklingsländer ta vägen när deras jobb
automatiseras? Tidigare i historien gick människorna från att vara jordbrukare till att
börja arbeta inom industrier och sedan vidare till serviceyrken. Idag är många
industrier högtekniska oaser där ett fåtal högt tekniskt utbildade arbetare rör sig.
Fattiga jordbrukare som varken kan läsa eller skriva kommer att behöva mycket
utbildning för att komma upp till den nivån av arbeten. Hoppet från att vara en fattig
jordbrukare utan läs- eller skrivkunskaper till dagens industri kunde inte vara mycket
högre och kända historikern Yuval Hararis säger att människan kan ”få det värsta av
båda världarna: hög arbetslöshet och brist på arbetskraft” (Hararis, 2018:40-41) på
grund av de här faktorerna. Allt det här fortsätter tyda på att dagens tekniska utveckling

56

Egen översättning.

70

Jasmine Urwäder

leder till större problem, både på kort och lång sikt, än vad tidigare tekniska
revolutioner lett till.
Ford (2015) räknar också upp flera andra trender med dagens automatisering som
oroar honom. Han nämner att trots att produktiviteten ökat hela tiden har lönerna
stagnerat sedan flera tiotals år tillbaka och ojämlikheten ökat. Det här är också
någonting som Gomes och Pereira nämner när de lyfter fram Tyler Cowens tankar, en
professor i nationalekonomi vid George Mason University. Cowen poängterar att den
här roboteran skapar vinnare bland toppinkomsttagarna i samhället medan
”medelklassens jobb, medelklassens inkomster och medelklassens livsstil försvinner i
en snabb takt” 57 (Gomes och Pereira, 2019: 137). På grund av hur den tekniska
utvecklingen ser ut idag kommer till exempel ojämlikheten i samhället att öka ifall
arbetare inte kan dra nytta av automatiseringen genom att de själva äger en del av
tekniken, argumenterar Cowen. (Gomes och Pereira, 2019)58.
På grund av att färre jobb kommer ut på arbetsmarknaden måste också arbetare nu för
tiden konkurrera mycket hårdare mot varandra och många nya jobb som skapas är
enligt Ford ”sämre” än de som försvunnit i automatiseringen, alltså ofta lägre betalda
och deltidsarbeten. Flera jobb som inte går att automatisera hittas nämligen i
låginkomstkategorin, såsom städare och närvårdare (Gomes och Pereira, 2019).
Tegmark tar även upp jobbpessimisternas tankar om att ”stigande tillgång på billig
maskinarbetskraft till sist kommer att pressa ner människans löner långt under
levnadskostnadsnivå” (Tegmark, 2017:164). Allt det här är visioner på kort sikt,
åtminstone ur en nationalekonomisk synvinkel, men de långsiktiga oroande trenderna
blir inte bättre av att det också finns flera kortsiktiga trender som är oroande.
Utgående från dessa experters och forskares tankar och forskningsresultat, både inom
arbetsmarknaden och den artificiell intelligensen, argumenterar jag för att den här
automatiseringen är annorlunda den här gången. Även Hararis säger rakt ut att

57

Egen översättning.
Även David Autor (2015) avslutar sitt ena inlägg i den här debatten om att det just är
distributionen av förmögenheten som genereras av automatiseringen som är dagens stora
utmaning, alltså vem äger robotarna och maskinerna och hur skulle man kunna dela på
rikedomen så att alla människor kan få ta del av den?
58

71

Jasmine Urwäder

människan ”på goda grunder [kan] förmoda att det är annorlunda denna gång och att
maskininlärning kommer att förändra spelreglerna helt” (Hararis, 2018:31). Det här
betyder också att jag, utgående från flera experters argument, själv argumenterar för
att antagandet om att teknisk utveckling inte påverkar arbetslösheten på lång sikt, kan
ifrågasättas idag.
Vad betyder det här för samhället? Det betyder att ekonomer och beslutsfattare inte så
lättvindigt borde anta att även den här tekniska utvecklingen, den fjärde industriella
revolutionen, kommer att utspela sig på samma sätt som tidigare industriella
revolutioner.
Dessutom behöver människan vara uppmärksam på vad den artificiella intelligensen
verkligen är. Tegmark (2017) påminner nämligen att jämfört med andra tekniska
uppfinningar och innovationer är det inte möjligt att tillämpa ”trial and error”-metoden
på artificiell intelligens, eftersom det skulle innebära en stor säkerhetsrisk. Tegmark
slår istället ett slag för att människor borde bli ”mer proaktiva än reaktiva” (Tegmark,
2017:125). Genom att i god tid inse både riskerna med artificiell intelligens och
möjligheterna och faktiskt satsa på att reagera proaktivt på utmaningarna som
människan står inför anser bland annat Tegmark och hans icke-vinstdrivande
organisation Future of Life Institute, att människan har en möjlighet att skapa en
mycket bättre värld:
Allt vi älskar med civilisationen är följden av människans intelligens, så om
vi kan förstärka det med artificiell intelligens äger vi uppenbarligen
potentialen att göra livet ännu bättre. – Tegmark (2017:123).

7.2 Föråldrade teorier i en tid av artificiell intelligens
De forskare och experter inom artificiell intelligens och framtidens arbetsmarknad som
talar om riskerna med automatiseringen är inga domedagsprofeter. En del kanske anser
att arbetsmarknadens era snart tar slut, men de är alla också måna om att avsluta sina
rapporter, artiklar eller böcker med hoppingivande svar och ”lösningar” på
problematiken. Det som däremot oroar dessa experter är en känsla av att riskerna inte
beaktas i dagens samhällssystem och krisberedskap och att automatiseringen inom
72

Jasmine Urwäder

vissa branscher och länder kommer att komma som en chock för många länder och
leda till oroliga tider, istället för att regeringarna färdigt sätter sig ner och bygger upp
en resiliens mot automatiseringens risker. I The Future of Jobs Report 2018 lyfter
skribenterna fram hur viktigt det är att göra en medveten omställning:
Dessa omvandlingar kan, om de hanteras klokt, leda till en ny ålder av bra
jobb och förbättrad livskvalitet för alla, men om de hanteras dåligt riskerar de
att utvidga skillnaderna i kompetens, leda till större ojämlikhet och bredare
polarisering.59 – WEF (2018:vii).

Gomes och Pereira (2019) argumenterar för att arbetarna måste äga en del av kapitalet
i maskinerna som ersätter dem för att minska på ojämlikheten. De säger att
ägandeskapet kan vara en viktig faktor för att undvika ekonomisk feodalism, alltså där
den rika minoriteten äger allt mer medan resten av världen befolkning knappt får ta
någon del av välståndet som skapas av maskinerna och robotarna.
En forskare som vill gå steget längre är historikern och professorn Yuval Hararis. Han
anser att människan måste uppdatera de befintliga sociala och ekonomiska systemen.
Han konstaterar redan i början av sin bok 21 tankar om det 21:a århundradet (2018)
att dagens ideologier och speciell liberalismen har svårt att reagera på den tekniska
utvecklingen:
Det liberala politiska systemet skapades under den industriella eran för att
styra en värld med ångmaskiner, oljeraffinaderier och tv-apparater. Det har
svårt att hantera de pågående informations- och biotekniska revolutionerna. –
Hararis (2018:19).

Hararis fortsätter med att argumentera för att dagens tekniska revolution kommer att
kräva nya visioner och modeller, på samma sätt som alla nya institutioner skapades
efter den industriella revolutionen (Avent, 2017, Hararis, 2018):
Det första steget är att erkänna att de sociala, ekonomiska och politiska
modeller vi har ärvt från det förflutna är otillräckliga för att hantera denna

59

Egen översättning.

73

Jasmine Urwäder
utmaning. […] För att hantera de oförlikneliga, splittrande tekniska och
ekonomiska förändringarna under det 21:a århundradet måste vi utveckla nya
sociala och ekonomiska modeller så snart som möjligt. – Hararis (2018:45,
47).

Föregående underkapitel avslutades med att konstatera att den här tekniska
revolutionen är annorlunda än tidigare revolutioner, på många olika plan. Utgående
från det och allt annat som tidigare nämnts i den här avhandlingen finns det starka
argument för att de rådande teorierna kan behöva uppdateras.
Den artificiella intelligensen förändrar nämligen spelreglerna helt och då måste också
de nationalekonomiska teorierna beakta den här förändringen i sina modeller och
beräkningar. Bland annat visar forskningen idag att dagens tekniska utveckling många
gånger leder till att utbudet av arbetskraft fortfarande hålls på en stadig nivå eller ökar
medan efterfrågan på arbetskraft minskar ju mer den artificiella intelligensen
utvecklas. Det här är något som flera av experterna har nämnt och något som just nu
inte räknas med i dagens nationalekonomiska teorier.
Ekonomen Robert Skidelsky (2019) lyfter också fram en annan kritisk syn på
nationalekonomiska argument i en debattartikel i Project Syndicate. Skidelsky
poängterar att nationalekonomisk teori borde skilja mellan arbetskraftsbesparande
processinnovation/-utveckling och arbetskraftsförstärkande [labor-augmenting på
engelska] produktinnovation-/utveckling i dagens automatisering, men att något
sådant inte allmänt görs. En produktinnovation är exempelvis bilen, som skapade en
massa arbetsplatser, medan en processinnovation är till exempel införandet av
automatiserade kassor i butikerna, som kräver mycket mindre mänsklig närvaro och
arbetskraft och som därför minskar på efterfrågan på arbetskraft. Skidelsky anser att
det är inom processinnovationen som den stora utmaningen ligger och att det enda
sättet att få bukt på den arbetslösheten enligt nationalekonomisk teori är genom olika
kompensationsmekanismer, varav några nämns:
För det första leder ökade vinster till ytterligare investeringar i ny teknik och
därmed nya produkter [alltså nya produktinnovationer]. Samtidigt leder
konkurrens mellan företag till en allmän prisnedgång, en ökad efterfrågan på

74

Jasmine Urwäder
produkter och med det en ökad efterfrågan på arbetskraft. Slutligen kommer
minskningen av lönerna som orsakas av den tekniska arbetslösheten att öka
efterfrågan

på

arbetskraft

och

leda

till

mer

arbetsintensiva

produktionsmetoder, vilket suger åt sig de överflödiga arbetarna.

60

–

Skidelsky (2019).

Frågan om hur snabbt mekanismerna fungerar beror på ”hur enkelt kapital och
arbetskraft flyttar mellan yrken och regioner” (Skidelsky, 2019). Det här har ändå
visats sig vara ett problem. Frey (2019) konstaterar nämligen att människor inte vill
flytta bara på grund av jobbmöjligheter och lyfter fram forskning som visar att
mobiliteten minskat drastiskt i USA under den senaste tiden. Förutom att ökad
mobilitet inte heller löser problemen som nämnts i avhandlingen på lång sikt
argumenterar bland annat också lyckoforskaren Richard Layard (2005) att
förflyttningar inte kommer utan problem. Bland annat kan det öka den mentala ohälsan
och förstöra personens plats både i samhället och i familjen.
Skidelsky konstaterar också i sin artikel att den kumulativa effekten av flera
processinnovationer kan leda till en långvarig arbetslöshet för många människor.
Därför är det förståeligt att dessa kompensationsmekanismer inte faller i god ton hos
arbetarna som idag drabbas av automatiseringen/processinnovationerna. Han nämner
också att bland annat Karl Marx redan för flera hundra år sedan inte trodde på att det
fanns fungerande kompensationsmekanismer varken på kort eller lång sikt:
För Marx var därför det långsiktiga händelseförloppet den exakta motsatsen
till den ortodoxa doktrinen [alltså den allmänna uppfattningen]: mekanisering
[/automatisering] skapar febrilt välstånd på kort sikt, men på bekostnad av
långsiktig försämring [av samhällssystemet] 61 – Skidelsky, 2019.

Skidelsky avslutar med att konstatera att ekonomisk teori ”uppenbarligen inte ger ett
klart svar angående den långsiktiga effekten på sysselsättning vid tekniska framsteg”62
(Skidelsky, 2019). I och med det påpekar han att beslutsfattare trots historiska exempel

60

Egen översättning.
Egen översättning.
62
Egen översättning.
61

75

Jasmine Urwäder

på att ”allt löser sig till slut” inte ska ignorera effekterna på kort sikt, eftersom det
historiskt varit under den kortsiktiga perioden som ”historiska fasor inträffat”
(Skidelsky, 2019).
I den här kritiska diskussionen kan det vara viktigt att nämna att nationalekonomi
faktiskt är ett samhällsvetenskapligt ämne. Det betyder att nationalekonomiska teorier
och modeller inte fungerar som naturlagar och något som i grunden är oförändrat, utan
kan förändras och även har förändrats tidigare i historien. Till exempel ekonomen
Björn Wahlroos nämner i ett annat sammanhang vad grunden i de nationalekonomiska
teorierna är: ”en förmåga att förutsäga verkliga utfall”:
Till all lycka är nationalekonomi också en empirisk disciplin. Trots all den
invecklade matematiken i den moderna ekonomin bedöms dess teorier i sista
hand efter sin förmåga att förutsäga verkliga utfall. Vardagens realiteter är
därför de storslagna teoriernas högsta domstol. – Björn Wahlroos (2015,
inledande kommentar)

När vardagen sedan visar sig att inte alls fungera enligt nuvarande rådande teorier,
betyder det att de existerande teorierna blivit föråldrade – då blir det mycket svårare
att analysera samhället och göra korrekta prognoser.
Experterna i den här avhandlingen lyfter också fram risker som dagens
automatiseringen kan ge upphov till – ökad arbetslöshet, ökad ojämlikhet, ökad
polarisering, minskad inkomst – och de är alla överens om att något måste göras för
att samhällen ska kunna utvecklas på ett hållbart sätt, både ekonomiskt, ekologiskt och
socialt. Hararis anser till exempel att en av de viktigaste sakerna de uppdaterade
modellerna borde utgå ifrån är att skydda människan och inte hennes arbete:
Dessa modeller bör vägledas av principen att skydda människor snarare än
arbetstillfällen. Många jobb är oinspirerande, slitsamma och inte värda att
bevara. Ingen drömmer om ett liv som kassörska. Vi borde koncentrera oss på
att tillfredsställa människors grundläggande behov och skydda deras sociala
ställning och egenvärde. – Hararis (2017:47).

76

Jasmine Urwäder

Hararis är inte ensam om att uttrycka ett stöd för stödjande åtgärder åt människan i den
artificiella intelligensens tidevarv. Många andra experter, speciellt flera av de som
nämns i den här avhandlingen, är inne i samma tankebanor och av den här orsaken har
de kommit fram till egentligen en och samma kritiska faktor för att ”lösa” problemet:
människan borde införa en universell grundinkomst, en så kallad medborgarlön eller
basinkomst63.
Idag vet ingen hur en universell grundinkomst skulle fungera på lång sikt, eftersom
inget land har en basinkomst på den skala som dessa experter anser vara nödvändig.
Det har ändå redan forskats en del om basinkomst, men det kritiska som nu har lyfts
fram i den här avhandlingen är att människan med stor sannolikhet kommer att
fortsätta att erbjuda arbetskraft även om efterfrågan på arbetskraft hela tiden kommer
att minska, på grund av modernare teknik och artificiell intelligens.
Borde då inte forskning och teorierna utgå ifrån att teknisk utveckling skapar en
minskad efterfrågan på arbetskraft – liksom antagandet om ständig tillväxt, att anta att
artificiell intelligens ständigt ökar i samhället vilket leder till en ojämlikhet mellan
utbudet och efterfrågan på arbetskraft? Eftersom det här inte är någonting som färdigt
antas inom nationalekonomisk teori, borde också fortsatt forskning om basinkomst
utgå ifrån dessa premisser och antaganden?
Om människan på grund av den artificiella intelligensen förlorar sitt jobb och sin
inkomst och man vill värna om att hon fortfarande kan leva ett värdigt liv, måste hon
ha ett socialt system som stöder henne i livet, anser experterna, vilket i det här fallet
skulle vara någon typ av medborgarlön, såsom basinkomst. Vad basinkomst går ut på
och varför just det rekommenderas som den bästa lösningen kommer att lyftas fram i
nästa underkapitel.
Sammanfattningsvis: om nationalekonomiska teorier försöker hjälpa till att förklara
samhällen och deras ekonomiska system är det viktigt att de är kompatibla med
verkligheten. I det här kapitlet har flera argument lagts fram för att bland annat
63

Dessutom argumenterar flera ekonomer för att människan måste se över distributionen
av förmögenheten som genereras av automatiseringen (Autor, 2015; Gomes och Pereira,
2019).

77

Jasmine Urwäder

antagandet om att teknisk utveckling inte på lång sikt skapar arbetslöshet kan vara
föråldrat i den nya eran av teknisk utveckling som människan befinner sig idag. Det
här har fler ekonomer och experter redan lyft fram, men forskningen behöver enligt
mig synliggöras mera och fortsätta, så att ekonomer och beslutsfattare även i framtiden
kan göra relevanta prognoser för att öka välfärden och tillväxten (för alla) i samhället.

7.3 Framtidsvisioner och idén om basinkomst
Den kritiska analysen visar att dagens modeller och samhällssystem inte är anpassade
för den fjärde industriella revolutionen, men varför anser forskare och experter att
någon form av medborgarlön eller basinkomst skulle vara den ultimata lösningen på
automatiseringen? Vad går medborgarlönssystemet ut på och hur anser experterna att
man skulle finansiera det? Det kommer att försöka besvaras i det här underkapitlet.
Medborgarlön definieras som ett ”offentligt trygghetssystem som garanterar varje
samhällsmedlem en inkomst utan krav på motprestation” (Nationalencyklopedin).
Medborgarlön anses av förespråkare vara lätt administrerat och ska motverka
fattigdom och ojämlikhet och det finns två typer av medborgarlön som är de mest
kända: negativ inkomstskatt och basinkomst:
Den förra innebär att alla under en viss inkomstnivå får ett bidrag som
successivt trappas ned i takt med att inkomsten ökar. Det senare innebär ett
generellt bidrag som utbetalas till varje invånare oberoende av andra
inkomster.64 – Nationalencyklopedin

Inom politiken fick medborgarlön sitt ordentliga genomslag i slutet av 1960-talet av
flera nationalekonomer som förespråkade systemet, bland annat James Tobin och John
Galbraith (Nationalencyklopedin). Bland förespråkarna för basinkomst hittas också
minst sju nobelpristagare i ekonomi, bland annat Milton Friedman och Robert Solow,

64

Trots den här uppdelningen verkar flera förespråkare blanda mellan begreppen, så när de

talar om basinkomst menar också många negativ inkomskatt, vilket kan vara bra att ha i
åtanke.

78

Jasmine Urwäder

två vinnare av Skytteanska priset och flera kända namn inom samhällsvetenskap och
humaniora, till exempel Zygmunt Bauman, Ulrich Beck och Philippe Van Parijs
(Paulsen, 2010).
Av experterna som studerat framtidens arbetsmarknad och artificiell intelligens lyfter
nästan alla fram någon typ av basinkomst som ett sätt att få samhället att fortsätta
fungera även under dagens automatisering, speciellt om det blir svårare att hitta
heltidsarbeten åt människor i framtiden. Några av dem som förespråkar basinkomst,
eller åtminstone nämner det som ett realistiskt alternativ, är futuristen Martin Ford
(Ford, 2015), tidigare professor i politisk ekonomi vid London School of Economics,
Willem Buiter (Frey, 2019), tekniska specialisten Carlota Perez (Johnson, Kleiner, och
Perez, 2017), historikern Rutger Bregman (Bregman, 2017), fysikern Max Tegmark
(Tegmark, 2017), ekonomireportern Ryan Avent (Avent, 2017), historikern Yuval
Hararis

(2018)

och

forskarna

vid

Oxford

Economics

(2019).

Medborgarlönsförespråkare kan alltså hittas inom många olika sorters grenar och
livsfilosofier och både bland politiker på vänstra och högra sidan. Förespråkare hittas
också bland annat hos forskare inom ekologisk ekonomi (Andersson, 2010) och bland
de som kritiserar det kapitalistiska systemet (Swift, 2014).
Basinkomst har också dykt upp inom politiken och flera länders regeringar har
funderat på olika typer av implementeringar för basinkomst, speciellt efter att
viruspandemin slog till under våren 2020 (Basic Income Earth Network). Finlands
regering har också relativt nyligt avslutat och gett ut preliminära resultat av ett
pilotprojekt där 2000 utvalda arbetslösa finländska medborgare i två år från och med
första januari 2017 fick en summa på 560 euro helt skattefritt varje månad (FPA,
2020):
Det var världens första lagstadgade, randomiserade och riksomfattande försök
med basinkomst. […] Syftet med försöket var att utreda hur Finlands sociala
trygghetssystem kunde förnyas för att bättre motsvara arbetslivets krav. –
FPA:s video på Youtube (2020).

De preliminära resultaten av Finlands pilotprojekt visar att sysselsättningen inte
påverkades nämnvärt, men att deltagarna som fick basinkomsten upplevde en bättre

79

Jasmine Urwäder

psykisk hälsa och ekonomisk situation än kontrollgruppen. Det här undersöktes via en
enkät:
De var nöjdare med sitt liv och upplevde mindre psykisk belastning,
depression, nedstämdhet och ensamhet. Dessutom bedömde de sin kognitiva
funktionsförmåga,

det

vill

säga

minnet,

inlärningen

och

koncentrationsförmågan, som bättre. De basinkomsttagare som svarade på
enkäten upplevde också att deras försörjning och ekonomiska situation var
bättre än i jämförelsegruppen. – FPA (2020).

Av förespråkarna anser Ford (2015) att ett samhällssystem med någon typ av
garanterad grundinkomst skulle vara ett av de effektivaste sätten att utveckla samhället
när effekterna av automatiseringen slår till med hård kraft och enligt honom är
incitamenten de viktigaste faktorerna som måste tänkas på när ett system med
grundinkomst utvecklas. Nivån på inkomsten måste vara tillräckligt hög för att fungera
som ett socialt skyddsnät, men tillräckligt låg för att medborgarna inte ska bli alltför
bekväma och passiva. Ford anser också att grundinkomstsystemet borde ta i beaktande
passiv och aktiv inkomst, så att passiv inkomst behovsprövas ganska kraftigt jämfört
med aktiv inkomst (Ford, 2015). Han lyfter också fram risken med att en ungdom
kanske ser grundinkomsten som något lockande och föreslår därför också att
gymnasie- eller yrkesskoleutbildade skulle få en lite högre grundinkomst än de som
enbart har gått ut grundskolan, så att utbildning skulle fungera som en morot. Ford
påminner också att människan borde ”värdera utbildning som allmännyttigt”65 (Ford,
2015:262), eftersom alla människor gynnas av det.
Max Tegmark (2017) fortsätter på samma linje som Ford och anser att basinkomst är
det enklaste sättet att fördela välståndet i världen när automatiseringen börjat påverka
många människor i ett samhälle. Samtidigt anser också Tegmark att stater även under
den fjärde industriella revolutionen borde satsa på ”vägar, broar, parker,
kollektivtrafik, barnomsorg, utbildning, vård, äldreboende och tillgång till internet”
(Tegmark, 2017:169), som Tegmark påminner om att faktiskt också skapar jobb och
minskar på människors levnadskostnader.

65

Egen översättning.

80

Jasmine Urwäder

Carlota Perez anser också att alla människor, ung som gammal, borde ha tillgång till
en universell basinkomst66 (Johnson, Kleiner, och Perez, 2017). Perez anser att det här
skulle leda till att hela ekonomin skulle växa och ta bort skammen över att övertyga
myndigheter om att just du behöver finansiell hjälp. Rutger Bregman (2017) spinner
också vidare på idén om att kombinera basinkomst med en kortare arbetsvecka och är
övertygad om att alternativet, alltså att inte satsa på basinkomst och kortare
arbetsvecka, skulle innebära ”endast ett annat alternativ: strukturell arbetslöshet och
ökad ojämlikhet” (Bregman, 2017:178).
James Robertson diskuterade också redan år 1985 att den tekniska utveckling som sker
idag skulle leda till omvälvande förändringar och lyfte bland annat fram ett scenario
där medborgarna erbjuds basinkomst men där inkomsterna skulle vara beskattade. I
det här scenariot skulle människors arbeten vara mycket mer flexibla med flexibla
arbetstider, flexibla arbetsmiljöer och mera egenföretagande (Robertson, 1985) och
värderingar såsom miljö, natur och andra ”mjuka” värderingar skulle vara i fokus.67
Även Jeremy Rifkin diskuterade på 90-talet ett samhällssystem med medborgarlön i
sin bok The End of Work (1995). Han anser också som en del andra förespråkare att
medborgarlönen borde kombineras med en förkortad arbetsvecka. Han förstärker
argumentet med att människan hela tiden vill ha mer fritid ju mer utvecklat ett samhälle
är och ju bättre välstånd det finns i samhället (Rifkin, 1995), något som alltså nämns
inom neoklassisk nationalekonomi. Har ser en sådan utveckling som en slags
tillbakagång till den frihet människan hade innan industrialiseringen gjorde att
människor behövde ta anställning för att kunna överleva.

66

Perez är en av dem som talar om basinkomst trots att hon syftar på en medborgarlön med
ett negativ inkomstskattesystem.
67
Robertson (1985) lyfte också fram en annan vision som skulle basera sig på ett
teknokratiskt samhälle där den stora massan har oändligt med fritid medan maskiner, teknik
och en liten professionell elit sköter om samhällets viktigaste arbeten och uppgifter. Där
skulle utbildningen delas upp så att en liten grupp intelligenta individer skulle fokusera på att
få ett välbetalt och eftertraktat jobb, medan den stora gruppen av medborgarna i samhället
istället skulle lära sig hur man använder sin fritid på bästa sätt. I den här visionen skulle
fritidssektorn vara den största sektorn och här skulle också medborgarna erhålla någon typ
av medborgarlön.

81

Jasmine Urwäder

En universell grundinkomst är ändå kontroversiell och det finns en del kritik mot idén
eller systemet. En del anser till exempel att det borde finnas någon motprestation för
att få basinkomst, men bland annat Ryan Avent (2017) tar starkt avstånd till det
förslaget:
Många förslag till grundinkomst försöker få det bästa av båda världarna
genom att kräva någon sorts arbete som motprestation för inkomsten. […] De
blir garanterat dyra att införa och riskerar att leda till att miljoner människor
utför meningslöst arbete bara för att få de pengar de måste ha för att överleva.
[…] [I] ett samhälle där tekniken gör den lågutbildade arbetskraftens insats
mer eller mindre överflödig, förefaller det nästan sadistiskt att kräva av dem
som redan tjänar sämst att slita hund för dessa inkomsters skull. – Avent
(2017:267).

Ett annat stort argument mot en universell grundinkomst är den kollektiva åsikten om
att folk skulle utnyttja systemet, att folk skulle vara så kallade free-riders och skulle
ta emot basinkomsten och bara lata sig om dagarna utan några krav och skyldigheter
till samhället. Den här åsikten ansåg bland annat den feministiska professorn Nancy
Frazer redan på 90-talet vara en typisk manlig oro (Paulsen, 2010). Istället lyfte hon
då fram argumentet om hur länge män enligt henne åkt snålskjuts på allt obetalt arbete
som kvinnor gjort i tiderna68. Ford (2015) resonerar vidare att människan inte borde
se tanken på att en del människor inte kommer att välja att jobba i en tid med
basinkomst som något fullt negativt. Han argumenterar för att det alltid kommer att
finnas människor som inte bidrar så mycket till ett samhälle och säger att ”dessa
människor kommer i allmänhet vara bland de minst ambitiösa och flitiga
medlemmarna av befolkningen”69 (Ford, 2015:268) och att samhället inte behöver bli
bättre för att man tvingar dessa ”lata” människor på jobb. Istället tror Ford att
basinkomsten kunde skapa en stor möjlighet till att människan själv få välja hur hon
vill leva sitt liv – ett liknande resonemang som Robertson (1985) förde fram.
En av de största argumenten mot en universell grundinkomst är de finansiella
utmaningarna, alltså hur ett samhälle, till exempel en regering, ska ha råd att betala ut

68
69

Paulsen (2010) citerar Fraser (1994:615).
Egen översättning.

82

Jasmine Urwäder

en basinkomst eller en medborgarlön regelbundet till alla sina medborgare under hela
deras liv? Ett svar är enligt många att åtminstone satsa på en medborgarlön med
negativ inkomstskatt. Enligt Perez (Johnson, Kleiner, och Perez, 2017) skulle till
exempel en negativ inkomstskatt göra så att enbart de som behöver grundinkomsten
får den, medan förmögna direkt betalar tillbaka den. Perez fortsätter också med att
nämna att i länder där någon typ av socialskydd redan existerar så skulle en basinkomst
inte behöva vara så mycket dyrare:
I slutändan är det bara de som verkligen behöver [grundinkomsten] som
kommer att vara en kostnad för samhället och den här kostnaden blir
förmodligen

inte

mycket

högre

än

vad

som

nu

spenderas

på

arbetslöshetsförsäkringar, barnbidrag, […] hungerrelaterad brottslighet och
byråkraternas löner, alltså de byråkrater som behovsprövar och fattar beslut.
De kan gå vidare till mer kreativa jobb.70 – Johnson, Kleiner, och Perez (2017)

Ford (2015) bedömer också att en basinkomst skulle betala tillbaka sig ganska långt,
speciellt om man antar att låginkomsthushåll troligen spenderar sin basinkomst på
olika aktiviteter och varor, vilket genererar mera ekonomisk aktivitet till samhället. På
det här sättet tror Ford också att en grundinkomst kan hjälp den ekonomiska tillväxten
på lång sikt, eftersom den håller köpkraften stark, även i recessioner. Sedan, om det
någon gång blir politiskt möjligt, håller också Ford med den kända nationalekonomen
Thomas Piketty om att man egentligen borde skapa en global förmögenhetsskatt (Ford,
2015), eftersom det också skulle underlätta betalningen av den universella
grundinkomsten och minska ojämlikheten i världen.
Räcker det att ordna en medborgarlön för alla för att världens samhällen fortfarande
ska kunna ha möjlighet att florera i dagens och framtidens allt mer automatiserade
samhälle? Hur är det till exempel med det kapitalistiska systemet, borde det också ses
över i samma veva? Brynjolfsson och McAfee (2014) är ytterst skeptiska till alla
ansträngningar för att försöka ersätta kapitalismen med något annat ekonomiskt
system och jämför det med Winston Churchills berömda citat om demokrati, att
kapitalismen inte är perfekt, men åtminstone bättre än alternativen, enligt dem.

70

Egen översättning.

83

Jasmine Urwäder

Enligt Brynjolfsson och McAfee (2014) är problemet med speciellt en basinkomst
också att det inte löser alla problem. Den franska filosofen Voltaire på 1700-talet sa
till exempel att arbete löser tre onda ting: tristess, syndigt leverne och nöd och
Brynjolfsson och McAfee har efter egna efterforskningar kommit fram till att en
basinkomst enbart löser känslan av nöd, men att tristessen och det syndiga levernet
fortfarande är kvar. Däremot är de öppnare till en medborgarlön med negativ
inkomstskatt och anser att det skulle lyckas bättre med att lösa Voltaires onda ting än
enbart en basinkomst (Brynjolfsson och McAfee, 2014).
Den stora frågan som uppstår när en medborgarlön eller framtidens arbetsmarknad
diskuteras är hur viktigt eller oviktigt mänskligt arbete är för människan – för henne
själv – och för samhället. Borde alla människor i arbetsför ålder i teorin arbeta för att
det ska vara jämlikt och måste människan arbeta för att klara sig mentalt i livet? Är
alla jobb som riskeras att automatiseras värda att bevara och måste människan alls
arbeta ifall den artificiella intelligensen når superintelligens och kan ersätta i princip
majoriteten av all mänsklig arbetskraft? Nästa underkapitel lyfter fram dessa frågor.

7.4 Måste människan alls arbeta?
Som nämndes i inledningen till den här pro gradu-avhandlingen har människan redan
i flera hundratals år ifrågasatt arbete och diskuterat dess betydelse för samhället.
Många vanliga arbetande medborgare reflekterar ändå sällan över sin position i det
ekonomiska systemet. Det gjorde inte till exempel heller Bodil Jönsson, 40-talist,
fysiker och professor emerita, när hon var yngre:
Som ung ifrågasatte jag aldrig vare sig mitt arbete eller dess omfång. –
Jönsson (2016:117)

I och med den ökade automatiseringen har däremot diskussionerna vuxit fram igen,
speciellt när rösterna för en universell grundinkomst höjts i många länder igen under
de senaste åren, bland annat i efterdyningarna av finanskrisen 2008 (Basic Income
Earth Network) och i coronavirustider våren 2020.

84

Jasmine Urwäder

I Sverige har forskare Roland Paulsen, doktor i sociologi, kommit att koncentrera sin
sociologiska forskning på arbete under nuvarande och kommande tekniska
utvecklingen. Han kritiserar det ökande skapandet att ”tomma jobb” och ”tomt arbete”,
som han definierar som ”all betald arbetstid som vi ägnar åt annat än våra
arbetsuppgifter” (Paulsen, 2010:185).
Enligt Paulsen (2010) har arbetet kommit att betraktas som en rättighet av den vanliga
samhällsmedborgaren, även om arbete i sig inte önskas mest i medborgarens liv. Det
som värderas högre i livet är oftast familjen, vännerna och hobbyerna eller
fritidsintressena. Det kan jämföras med forskning som Rifkin (1995) lyfter fram, som
visar att de flesta hellre ser att sin fritid ökar än att de får mer inkomst, då de kommit
upp till en viss inkomstnivå där de kan köpa sina basvaror och ett fåtal lyxvaror. Det
här hör också ihop med teorin om nyttomaximering, där fritid och konsumtion oftast
antas vara nyttomaximerande och att arbete i sig inte skapar någon nytta, utan bara
råkar vara medlet som tillåter individen att maximera sin nytta.
Arbete har ändå en viktig social funktion. Det är genom arbetet som människan tänker,
bryr sig och skapar (Budd, 2011). Man har också konstaterat att arbetslösa har högre
nivåer av stress och riskerar till större del att drabbas av depression eller att följa
ohälsosamma livsstilar och röka och dricka mycket (Rifkin, 1995). Det kan i sin tur
leda till att arbetslösa också har större risk att drabbas av sjukdomar som är relaterade
till dåliga levnadsvanor, såsom stroke och hjärtinfarkter. Paulsen (2010) nämner också
en studie i Social Science & Medicine där man kommit fram till liknande slutsatser
om just arbetslösas psykiska ohälsa. Den studien visar också att de som befinner sig
helt utanför arbetsmarknaden har mindre psykiska svårigheter än de som är arbetslösa.
Paulsen fortsätter med att nämna att andra studier också visat på att den stress som
människor upplever i arbetslivet är högre än vad upplevelsen av arbetslöshet till en
följd av till exempel ekonomiska kriser är och att pension föryngrar en människas hälsa
med åtta till tio år.
Paulsen (2010) tar upp att arbete mer och mer bara ses som ett medel till att maximera
sin nytta, men att arbete i sig inte genererar lika mycket nytta idag som tidigare och att
arbete enbart som koncept därför borde ifrågasättas. Han säger att:

85

Jasmine Urwäder
om bara inkomstlagret skalas bort från arbetsbegreppet, så avtar arbetsviljan
radikalt. [...] Andelen som skulle kunna tänka sig att fortsätta med sitt
nuvarande jobb om de plötsligt blev ekonomiskt oberoende har sedan 1950talet gått från att omfatta hälften av den arbetande befolkningen till en knapp
tredjedel – den tredjedel som innehar de mest privilegierande positionerna i
arbetslivet (Paulsen, 2010:59).

Denna tredjedel som Paulsen skriver om, är också oftast människor vars hobby och
arbete oftast flyter ihop, såsom hos forskare, politiker, journalister och konstnärer. De
två förstnämnda är också de som oftast uttalar sig i frågor gällande arbete och som kan
ha svårt att förstå att de flesta människor inte ser arbete som mer givande är fritid,
argumenterar Paulsen. I en annan studie från 2013 var det enbart tretton procent som
upplevde sitt arbete som givande. Tjugofyra procent såg sitt arbete ur en väldigt
fientlig synvinkel och resten var neutrala och brydde sig inte nämnvärt om sina arbeten
(Paulsen, 2010; 2015).
Paulsen fortsätter sin argumentation med att citera sociologen, historikern, filosofen
och ekonomen Kropotkin, som på 1990-talet räknade ut att människan enkelt skulle
kunna producera och upprätthålla sitt välstånd, även om hon enbart arbetade hälften
så mycket som förut och pensionerade sig redan vid 50 årsålder (Paulsen, 2010).
Paulsen konstaterar att ekonomer och forskare är väldigt motvilliga till att försöka
fundera ut alternativa sätt att få en inkomst eller kunna överleva, utan att behöva ha ett
arbete. Han säger att det inte finns någon behovsdiskussion, att:
Diskussionen om vad vi vill använda vår teknologiska potential till avvisas ofta
helt då ’marknadens logik’, om ’utbud och efterfrågan’, anses vara den bäst
lämpade institutionen för att fälla avgörandet i denna fundamentala fråga. –
Paulsen (2010:138).

Professorn Russell Muirhead (2004) framför också att människor idag faktiskt vill
jobba med någonting som passar dem själva och som inte bara är acceptabelt utan
också är gott för samhället. Att till exempel bara skapa jobb för att människor inte ska
förlora all sin inkomst då automatiseringen slår till är enligt den här argumentationen
därför ingen bra lösning. Paulsen (2010) uppmärksammar också denna faktor då han

86

Jasmine Urwäder

tar upp att fler och fler människor känner sig sysslolösa och omotiverade på jobbet och
upplever en enorm leda på grund av det. Han argumenterar att ingen blir lyckligare av
dessa jobb, även om jobben inbringar en inkomst och håller igång det ekonomiska
samhällssystemet. Paulsen (2010) tar också upp filosofen Ivan Illichs funderingar
kring att ett bra samhälle, till exempel ett etiskt och välmående samhälle och ett
samhälle med mycket arbeten inte behöver betyda samma sak, då till exempelvis
många arbeten existerar på grund av andras olyckor eller missnöjdhet. Frisörer skulle
till exempel inte finnas ifall inte en massa människor skulle vara missnöjda med sitt
hår. Efterfrågan på sjuksköterskor höjs ju fler människor som är sjuka och samma
gäller psykologer och människors välmående.
Ju nöjdare människan är med sitt liv, desto mindre benägen är hon att använda sig av
tjänster. Hon är också mer benägen att njuta av fritid än att arbeta för att få en högre
inkomst. Det här betyder att ju nöjdare människan är, desto mindre benägen är hon att
upprätthålla sin konsumtion för att hålla igång det ekonomiska samhällssystemet. En
stor orsak att det ändå sker så mycket konsumtion i våra samhällen anser Paulsen
(2010) bero på den stora reklamindustrin. Han räknar upp hur stor del av ekonomin
som reklamindustrin utgör:
närmare tre procent av vår ekonomiska aktivitet – mer än hälften av
utbildningssektorn, en femtedel av hela sjukvården och en procentenhet mer
än vad EU-länderna i snitt lägger på arbetslöshetsersättning. – Paulsen
(2010:97-98).

Paulsen (2010) argumenterar alltså att det är konsumtionen som ännu håller samhällets
strukturer kring arbete igång och konsumtionen upprätthålls som tidigare nämnts
genom att en människa arbetar och får en inkomst. När robotar och artificiell
intelligens tar över arbetsuppgifter av människan och människan blir arbetslös slutar
hon efterfråga varor och produkter, vilket gör att ekonomin tar skada (Brynjolfsson
och McAfee, 2014) och då återkommer diskussionen om en medborgarlön igen,
speciellt om man inte vill bortse från dagens kapitalistiska ekonomisystem.

87

Jasmine Urwäder

7.5 Slutsatser och sammanfattning
Det ekonomiska ekorrhjulet behöver alltså människor som konsumerar varor och
produkter, men inte nödvändigtvis människor som producerar varor och produkter.
Människan behövs alltså främst som konsument, men för att kunna konsumera
behöver hon ha en inkomst av något slag. Att hon alltid kommer ha tillgång till en
inkomst via arbete är inget som mera är säkert idag, vilket har konstaterats i den här
avhandlingen. För att lösa det här föreslår flera forskare och experter egentligen en
och samma lösning: en medborgarlön finansierad med bland annat en negativ
inkomstskatt och en skatt på förmögna människor och företag. Skulle politiken vara
möjlig skulle en global förmögenhetsskatt och ett globalt medborgarlönesystem vara
ännu bättre enligt flera av dessa forskare och experter. Dessutom föreslås det att
ägandet av robotarna och maskinerna (eller förmögenheten som genereras av
automatiseringen) borde spridas ut över befolkningen och inte enbart tillhöra en liten,
välbärgad elit.
De ekonomer och politiker som idag har makten att bestämma hur samhällena ska se
ut idag och imorgon har därför flera frågor att fundera över, varav flera av dem också
redan har ställts i den här avhandlingen: Ska människan reagera reaktivt eller proaktivt
på automatiseringen i samhället? Borde människan satsa på medborgarlöner eller
liknande system för att upprätthålla den ekonomiska tillväxten och konsumtionen i ett
allt mer automatiserat samhälle? Borde människan börja beskatta de förmögna, både
personerna och företagen, mera än tidigare, för att kunna finansiera välfärden också i
framtiden? Borde de ekonomiska teorierna och antagandena uppdateras för att klara
av att vara relevant i den fjärde industriella revolutionen?
Jag argumenterar tillsammans med andra nyutkomna studier (såsom Gomes och
Pereira, 2019) att ekonomer borde utveckla de ekonomiska teorierna och modellerna.
Flera av dagens teorier och modeller håller sig inte i en tid där den artificiella
intelligensen tågar in på arbetsmarknaden i rasande fart. Dagens tekniska utveckling
är nämligen något helt annat än vad mänskligheten upplevt tidigare.

88

Jasmine Urwäder

Det kan också argumenteras för att också klimatförändringen, som knappt har lyfts
fram i den här avhandlingen, är en utmaning som aldrig tidigare skådats av människan.
Max Tegmark (2017) argumenterar ändå att diskussionen om artificiell intelligens
kanske till och med är viktigare än klimatfrågan av en stor orsak – tidtabellen:
samtalet vi fört om AI:s framtid behöver fortsätta, eftersom det är vår tids
viktigaste samtal. […] Jämfört med klimatförändringarna som kan anställa
förödelse om 50-200 år, menar många experter att AI kommer att ha större
inverkan inom bara några decennier – och kunna ge oss en teknologi för att
mildra klimatförändringarna. – Tegmark (2017:49).

Det är inte värt att hindra utvecklingen, det har det aldrig varit. Istället kan det vara
bra att, som bland annat Tegmark (2017) argumenterar för, agera proaktivt och
målinriktat, för att skapa ett bättre samhälle för alla, som blomstrar med ökat välstånd
och högt välbefinnande. Kanske kan människan så småningom sedan uppnå någon av
de utopier som stora tänkare längtat efter i flera årtionden. Kanske kan till och med
Erik Brynjolfssons utopi ”digitala Aten” bli en verklighet någon gång:
Anledningen till att antikens atenare kunde ha lättjefulla liv där de nöjt av
demokrati, konst och olympiska spel var huvudsakligen att de hade slavar som
utförde det mesta av arbetet. Men varför inte ersätta slavarna med AI-drivna
robotar som skapar en digital utopi som alla kan njuta av? Eriks AI-drivna
ekonomi skulle inte bara eliminera stress och slitsamt arbete och producera ett
överflöd av allt vi vill ha idag, utan också tillhandahålla rikligt med underbara
nya produkter och tjänster som dagens konsumenter ännu inte har insett att de
vill ha. – Tegmark (2017:158).

89

Jasmine Urwäder

How does humanity begin to prepare for a future in which most formal work
will have passed from human beings to machines? Our political institutions,
social covenants, and economic relationships are based on human beings
selling their labor as a commodity in the open marketplace, Now that the
commodity value of that labor is becoming increasingly unimportant in the
production and distribution of goods and services, new approaches to providing
income and purchasing power will need to be implemented. – Rifkin (1995:216)

8 Avslutning
Jag började avhandlingen med att fråga: Hur ser de neoklassiska teoriernas syn på
arbete och automatisering ut, hur relevanta är dessa teorier i ett allt mer
automatiserat samhälle och hur annorlunda är dagens automatisering jämfört med
tidigare automatiseringar? Jag har bland annat konstaterat att vid full automatisering
förlorar flera teorier sin relevans. Teorierna är nämligen inte skapade för att arbetskraft
ska ersättas fullt av artificiell intelligens, maskiner och robotar. Andra teorier belyser
svårlösta ekonomiska problem såsom ökad ojämlikhet och massarbetslöshet, ifall full
automatisering blir verklig.
Frågan är ändå om ett scenario med full automatisering någonsin kommer att hända.
Kommer människan att komma till en punkt där artificiell intelligens utvecklats så
mycket att den ersätter hela jordens arbetskraft? Det gäller att vara ödmjuk inför svaret.
Idag kan ingen veta säkert. Vad riskanalytikerna däremot poängterar, är att människan
sannolikt kommer att uppleva väldigt turbulenta tider om hon inte reagerar proaktivt
på den artificiella intelligensens utveckling och den tekniska utvecklingen överlag i
världen.
I den här avhandlingen lyfts många argument fram varför dagens automatisering är en
helt annan än tidigare automatiseringar i historien. Att introducera artificiell intelligens
i samhällen hotar inte bara människans nuvarande arbetsplatser utan också alla
framtida arbetsplatser och alla framtida yrken, alltså även dem som inte ännu har

90

Jasmine Urwäder

skapats. Människan kan inte konkurrera för all framtid mot algoritmer som bara blir
smartare och smartare för varje sekund. Någon gång kommer gränsen för hennes eget
intellekt emot. Den artificiella intelligensen och dagens tekniska utveckling visar
också redan att efterfrågan på mänsklig arbetskraft minskat i många sektorer i
samhällena och att väldigt få nya arbetsuppgifter hittills uppkommit under 2000-talet,
vilket visar på att antagandet om att nya jobb ersätter gamla inte behöver vara riktigt
så länge till.
Med stöd av rapporter och experters utlåtanden om hur automatiseringen breder ut sig
mer och mer i världens samhällen, visar den här avhandlingen att en del
nationalekonomiska teorier vilar på en riskabel grund, i alla fall om deras uppgift är
att försöka förklara människans samhällen såsom det ser ut idag. Bland annat
antagandet om att teknisk utveckling inte leder till arbetslöshet på lång sikt är
någonting som forskare ödmjukt borde ifrågasätta under nuvarande tekniska
revolution. Fortsätter man med rådande antaganden finns det en risk att
automatiseringen kommer att leda till lika stora förvånade blickar som när finanskrisen
inleddes 2008 eller som när coronaviruset stannade hela världsekonomin på några
veckor 2020.
Det finns en del röster bland nationalekonomer som hörs i den här debatten (David
Autor, Erik Brynjolfsson, Carl Benedikt Frey för att nämna några). Mycket har också
hänt bara under de senaste tio åren (Ford, 2015) och Gomes och Pereira (2019) nämner
till

exempel

att

det

idag

finns

en

”relativt

utbredd

konsensus

bland

arbetsmarknadsekonomerna om att arbetsmarknadsmodellerna måste ses över och
anpassas till den nya verkligheten” (Gomes och Pereira, 2019: 140). Den här
avhandlingens resultat, efter den här litteraturöversikten, ansluter sig alltså till samma
slutsats.
De problem som uppstår i dagens era av teknisk utveckling och som lyfts fram i den
här avhandlingen är bland annat den ökade takten av automatiseringen, det minskade
antalet nyutvecklade jobb och en större polarisering mellan rika människor som äger
tekniken och medelklassen och fattiga människor som förlorar sina jobb på grund av
automatiseringen. I avhandlingen lyfts argument fram för att en medborgarlön av
något slag kan lösa en del av problemen, men inte ett enda land i världen har ännu
91

Jasmine Urwäder

infört ett sådant system i så stor skala som experterna argumenterar för. Regeringar,
såsom i Finland, behöver därför ännu fortsätta våga testa olika modeller av
medborgarlöner och forskningen behöver fortsätta, speciellt med utgångspunkten hur
ett system med någon typ av medborgarlön skulle kunna vara hållbart i längden, även
i en tid där artificiell intelligens, algoritmer och robotar tagit över en stor del av
arbetsuppgifterna i samhället.
I de här frågorna behöver människan reagera proaktivt, säger alltså experterna, som
utstrålar en frustration över att diskussionen går så långsamt framåt, medan den
artificiella intelligensen hela tiden blir bättre och bättre. Människan behöver redan nu
fundera vilket ekonomiskt system hon vill ha i en era av teknisk utveckling som
präglas av artificiell intelligens och automatiserad arbetskraft och då måste också
arbetsmarknadsteorierna anpassas till den rådande eran.
Det är enligt mig, med stöd av den diskussion som förts i den här avhandlingen,
bekymmersamt att den rådande nationalekonomiska teorin inte visar några som helst
orosmoln över den nuvarande tekniska utvecklingen. Även om en del ekonomer börjat
belysa problematiken behöver dessa teorier anpassas och uppdateras över hela det
nationalekonomiska fältet, även i utbildningen.
Eftersom nationalekonomi ändå är en samhällsvetenskap, där inga teorier och modeller
står över tid och rum, kan och har redan teorierna och modellerna flera gånger
uppdaterats under historiens gång. På samma sätt som merkantilismen inte mer är
relevant för dagens ekonomiska system kan människan inom en snar framtid stå inför
en verklighet där lönearbete inte mera är relevant i sin nuvarande form i de
nationalekonomiska teorierna.
Nationalekonomin behöver alltså hålla sig à jour med utvecklingen och min slutsats i
den här avhandlingen är att den ännu inte gör det.

92

Jasmine Urwäder

9 Källor
Acemoglu, D och Restrepo, P. (2017). Robots and jobs: evidence from US labor
markets. NBER Working Paper No 23285. Cambridge, MA.
Andersson, J. (2010). Basic Income From an Ecological Perspective. Basic Income
Studies, 4(2).
Anderson, M. och Smith, A. (2017). Automation in Everyday Life. Pew Research
Center. https://www.pewresearch.org/internet/wpcontent/uploads/sites/9/2017/10/PI_2017.10.04_Automation_FINAL.pdf [hämtad
2020-05-17]
Autor, D. (2015). Why are there still so many jobs? The history and future of
workplace automation. Journal of Economic Perspectives, 29(3): 3-30.
Avent, R. (2017). Stabilitetsillusionen.1 uppl. Stockholm: Volante.
Ayres, R. (1998). Turning point. New York: St. Martin's.
Basic Income Earth Network. Basic Income News. https://basicincome.org/news/
[hämtad 2020-05-22]
Bergh, A. och Jakobsson, N. (2014). Modern mikroekonomi. 3 uppl. Lund:
Studentlitteratur.
Berglund, T. och Schedin, S. (2009). Arbetslivet. Lund: Studentlitteratur.
Björklund, A., Edin, P., Fredriksson, P., Holmlund, B. och Wadensjö, E.
(2014). Arbetsmarknaden. 4 uppl. Lund: Studentlitteratur.

93

Jasmine Urwäder

Bregman, R. (2017). Utopia for Realists. London: Bloomsbury Publishing.
Brynjolfsson, E. och McAfee, A. (2014). The Second Machine Age: Work,
Progress, and Prosperity in a Time of Brilliant Technologies. New York: W.
W. Norton.
Budd, J. (2011). The Thought of Work. 1 uppl. Ithaca, New York: ILR Press.
Burda, M. och Wyplosz, C (2009). Macroeconomics: A European Text. 5
uppl. Oxford: Oxford University Press.
Burda, M. och Wyplosz, C. (2013). Macroeconomics. 1 uppl. Oxford: Oxford
University Press.
Cameron, R. (2001). Världens ekonomiska historia. 1 uppl. Lund: Studentlitteratur.
Castell, M. (1996). The Rise of the Network Society. 1 uppl. Massachusetts:
Blackwell Publishers Inc.
Chen, C. och Frey, C. (2017). Technology at work v3.0: Automating eCommerce from Click to Pick to Door. Citi GPS, Oxford Martin School.
https://www.oxfordmartin.ox.ac.uk/publications/technology-at-work-v3-0automating-e-commerce-from-click-to-pick-to-door/ [hämtad 2020-05-06]
Ehrenberg, R. och Smith, R. (1997). Modern Labour Economics. 6 uppl.
Massachusetts: Addison-Wesley Educational Publishers.
Ekeland, A., Rouvinen, P. och Pajarinen, M. (2015). Computerization Threatens
One-Third of Finnish and Norwegian Employment. Etla. http://pub.etla.fi/ETLAMuistio-Brief-34.pdf [hämtad 2020-05-17]
Federal Reserve Bank of St. Louis. Working Age Population: Age 15-64: All
Persons for the United States.
https://fred.stlouisfed.org/series/LFWA64TTUSM647S [hämtad 2017-03-29]
94

Jasmine Urwäder

Finlands officiella statistik (FOS): Arbetskraftsundersökning [e-publikation].
ISSN=1798-7849. Mars 2020. Helsinki: Statistikcentralen [hämtad 2020-0425]
Fitzpayne, A., McKay C. och Pollack, E. (2019). Automation and a Changing
Economy: The Case for Action. Future of Work Initiative, The Aspen Institute.
https://www.aspeninstitute.org/publications/automation-and-a-changingeconomy-the-case-for-action/?fbclid=IwAR0klkeQEs59f-0tXx_g_ZaBI3fDrN_vwNJH4lfUF6VWoCD2ZWkEbM-BSI [hämtad 2020-06-05]
Folkpensionsanstalten. (2020). Försök med basinkomst.
https://www.kela.fi/web/sv/forsok-med-basinkomst [hämtad 2020-05-22]
Folkpensionsanstalten. (2020). Resultatet av försöket med basinkomst 20172018 [videopublikation].
https://www.youtube.com/watch?time_continue=215&v=lJ39vzOVBKE&feat
ure=emb_logo [hämtad 2020-05-22]
Fox, N. (2002). Against the Machine: The Hidden Luddite Tradition in
Literature, Art, and Individual Lives. Washington D.C.: Island Press.
Frayne, D. (2016). Automation will mark the end of our work-obsessed society.
The Guardian. 24 februari. https://www.theguardian.com/sustainablebusiness/2016/feb/24/automation-end-work-obsessed-society-dystopia-jobs
[hämtad 2017-09-16]
Freeman, C. och Soete, L. (1994). Work for all or mass unemployment? :
computerised technical change into the twenty-first century. London: Pinter.
Frey, C. (2019). Technology at Work v4.0 – Navigating the Future of Work.
Citi GPS, Oxford Martin School.
https://www.oxfordmartin.ox.ac.uk/publications/technology-at-work-4/
[hämtad 2020-05-09]
95

Jasmine Urwäder

Frey, C. och Osbourne, M. (2013). The future of employment: How susceptible
are jobs to computerisation?. Oxford Martin School.
http://www.oxfordmartin.ox.ac.uk/downloads/academic/The_Future_of_Empl
oyment.pdf [hämtad 2020-06-05]
Frey, C. och Osbourne, M. (2015). Technology at Work: The Future of
Innovation and Employment. Citi GPS, Oxford Martin School.
https://www.oxfordmartin.ox.ac.uk/publications/technology-at-work-thefuture-of-innovation-and-employment/ [hämtad 2020-05-09]
Frey, C. och Osbourne, M. (2016). Technology at Work v2.0: The Future Is
Not What It Used to Be. Citi GPS, Oxford Martin School.
https://www.oxfordmartin.ox.ac.uk/publications/technology-at-work-v2-0-thefuture-is-not-what-it-used-to-be/ [hämtad 2020-05-09].
Gomes, O. och Pereira, S. (2019). On the economic consequences of
automation and robotics. Journal of Economic and Administrative Sciences,
36(2): 134-153.
Goodwin, N., Harris, J. och Nelson, J. (2009). Macroeconomics in context.
London: M.E. Sharpe.
Gordon, B. (2011). Artificial intelligence. New York: Nova Science
Publishers.
Graetz, G. Och Michaels, G. (2015). Robots at Work. Centre for Economic
Performance, Discussion Paper No 1335.
Hararis, Y. (2018). 21 tankar om det 21:a århundradet. Stockholm:
Natur&Kultur.
Johnson, L., Kleiner, A. Och Perez, C. (2017). Are We on the Verge of a New
Golden Age? Strategy Business, 28 augusti. https://www.strategy96

Jasmine Urwäder

business.com/article/Are-We-on-the-Verge-of-a-New-Golden-Age?gko=f0fed
[hämtad 2020-05-23]
Jönsson, B. (2016). Tio tankar om arbete. Stockholm: Bromsbergs Bokförlag.
Kretchmer, H. (2020). How coronavirus has hit employment in G7 economies.
World Economic Forum. 13 maj.
https://www.weforum.org/agenda/2020/05/coronavirus-unemployment-jobswork-impact-g7pandemic/?fbclid=IwAR2f8DFmUMuVpolzpZRI8dWoaPfwJQ1yl1GorWgFo
L_jb7xWO8Jf4AocvuA [hämtad 2020-06-05]
Layard, R. (2005). Happiness: Lessons from a New Science. London: Centre
for Economic Performance.
Marx, K. och Engels, F. (1848). Manifesto of the Communist Party.
Muirhead, J.S. (2004). Just Work. Harvard U.P.
Nationalencyklopedin, artificiell intelligens.
http://www.ne.se/uppslagsverk/encyklopedi/lång/artificiell-intelligens ]hämtad
2019-01-04]
Nationalencyklopedin, häst.
http://www.ne.se/uppslagsverk/encyklopedi/lång/häst [hämtad 2020-02-20]
Nationalencyklopedin, kapitalism.
http://www.ne.se.ezproxy.vasa.abo.fi/uppslagsverk/encyklopedi/lång/kapitalis
m [hämtad 2020-05-24]
Nationalencyklopedin, livslångt lärande.
http://www.ne.se.ezproxy.vasa.abo.fi/uppslagsverk/encyklopedi/lång/livslångt
-lärande [hämtad 2020-05-13]

97

Jasmine Urwäder

Nationalencyklopedin, medborgarlön.
http://www.ne.se.ezproxy.vasa.abo.fi/uppslagsverk/encyklopedi/lång/medborg
arlön [hämtad 2020-05-22]
Nationalencyklopedin, Moores lag.
http://www.ne.se.ezproxy.vasa.abo.fi/uppslagsverk/encyklopedi/lång/mooreslag [hämtad 2020-05-16]
Nationalencyklopedin, neoklassisk nationalekonomi.
http://www.ne.se/uppslagsverk/encyklopedi/lång/neoklassisk-nationalekonomi
[hämtad 2020-02-18]
Nationalencyklopedin, Okuns lag.
http://www.ne.se/uppslagsverk/encyklopedi/lång/okuns-lag [hämtad
2017-03-27]
Nationalencyklopedin, transistor.
http://www.ne.se.ezproxy.vasa.abo.fi/uppslagsverk/encyklopedi/lång/transistor
[hämtad 2020-05-16]
Oxford Economics (2019). How robots change the world: What automation
really means for jobs and productivity.
http://resources.oxfordeconomics.com/how-robots-change-the-world [hämtad
2020-05-27]
Paulsen, R. (2010). Arbetssamhället. 1 uppl. Malmö: Gleerups Utbildning AB.
Paulsen, R. (2015). Vi bara lyder. 1 uppl. Stockholm: Bokförlaget Atlas.
Perez, C. (2002). Technological revolutions and financial capital: the
dynamics of bubbles and golden ages. Edward Elgar Publishing.
Pratt, G. (2015). Is a Cambrian Explosion coming for robotics? Journal of
Economic Perspectives, 29(3): 51-60.
98

Jasmine Urwäder

Raworth, K. (2017). Doughnut economics. London: Penguin Random House
UK.
Rifkin, J. (1995). The end of work. New York: Tarcher/Putnam.
Robertson, J. (1985). Future work. Aldershot, Hants: Gower/Maurice Temple
Smith.
Romer, D. (2012). Advanced macroeconomics. New York, NY: McGrawHill/Irwin.
Schauman, P. (2017). När tar roboten över ditt jobb?. Svenska Yle Nyheter.
16 september. https://svenska.yle.fi/artikel/2017/09/16/nar-tar-roboten-overditt-jobb [hämtad 2017-09-16]
Shi, Z. (2011). Advanced artificial intelligence. Singapore: World Scientific.
Skidelsky, R. (2019). The Economic Consequences of Automation. Project
Syndicate. 18 september. https://www.projectsyndicate.org/commentary/automation-impact-jobs-unemployment-by-robertskidelsky-2019-09?fbclid=IwAR1OglO1JbORXQvpcZYgFzBwfpn9cwcy8xyvPXE9-XIVFC-ENVRCcBUBbI [hämtad 2020-06-05]
Stiftelsen för strategisk forskning. (2014). Vartannat job automatiseras inom
20 år – utmaningar för Sverige. https://strategiska.se/app/uploads/varannatjobb-automatiseras.pdf [hämtad 2020-05-10]
Swift, R. (2014). S.O.S. Alternatives to Capitalism. Oxford: New
Internationalist
Tegmark, M. (2017). Liv 3.0. 1 uppl. Falun: ScandBook.
Världsbanken. (2016). World Development Report 2016: Digital Dividends.
Doi:10.1596/978-1-4648-0671-1. Washington, DC: World Bank.
99

Jasmine Urwäder

Wahlroos, B. (2015). De tio sämsta ekonomiska teorierna – från Keynes till
Piketty. Stockholm: Albert Bonniers förlag.
World Economic Forum. (2018). Future of jobs Report 2018.
https://www.weforum.org/reports/the-future-of-jobs-report-2018 [hämtad
2020-05-17]
World Economic Forum. (2020). Jobs of Tomorrow: Mapping Opportynity in
the New Economy. https://www.weforum.org/reports/jobs-of-tomorrowmapping-opportunity-in-the-new-economy [hämtad 2020-05-17]
World Economic Forum. (2020). The Global Risks Report 2020.
http://www3.weforum.org/docs/WEF_Global_Risk_Report_2020.pdf [hämtad
2020-05-31]

100

