ÅBO AKADEMI

Vad säger det språkliga landskapet?
En kvalitativ fallstudie om visuellt språklandskap och
läraruppfattningar om detta i två språkbadsenheter

Cecilia Renlund-Holm
Avhandling för magisterexamen
Fakulteten för pedagogik och
välfärdsstudier
Åbo Akademi
Vasa, 2021

Renlund-Holm, C.

Abstrakt
Författare (tillnamn, förnamn)

Årtal

Renlund-Holm, Cecilia Pernilla Alexandra

2021

Arbetets titel

Vad säger det språkliga landskapet? En kvalitativ fallstudie om visuellt språklandskap och
läraruppfattningar om detta i två språkbadsenheter

Opublicerad avhandling för magisterexamen i pedagogik

Sidantal (tot.)

Vasa: Åbo Akademi Fakulteten för pedagogik och välfärdsstudier.

60

Referat

Det övergripande syftet med denna studie är att analysera det språkliga landskapet i
två språkbadsenheter, samt fyra lärares uppfattningar om det språkliga landskapet.
Avsikten är även att jämföra hur de språkliga landskapen sammanfaller med lärarnas
åsikter. På basis av tagna fotografier och lärarnas intervjuer önskar jag också att få en
inblick i vem som skapar eller ansvarar för materialen som framkommer i skolornas
språkliga landskap. Studien bygger på följande forskningsfrågor:
1. Hur uppfattar studiens fyra lärare det språkliga landskapet i sin skola?
2. Hur ser det visuella språkliga landskapet ut i två språkbadsenheter?
3. Hur sammanfaller de visuella texterna med lärarnas uppfattningar ifråga om
skolans visuella språkliga landskap?
Studien har utförts som en kvalitativ undersökning med en hermeneutiskfenomenografisk forskningsansats. Metodkombination ökar trovärdigheten då
ansatsen utgår i att man kombinerar olika metoder och informationskällor för att
komma till en slutsats. En hermeneutisk undersökning är ute efter att tolka och förstå
fenomen. En fenomenografisk undersökning är ute efter att vidare beskriva fenomen
på basis av hur de uppfattas.

Renlund-Holm, C.

Datainsamlings-metoderna är intervju och fotografi. Informanterna är fyra lärare från två
olika språkbadsenheter som i intervjuerna tillfrågades om processerna kring material i
undervisningen, flerspråkighet i skolan och det språkliga landskapet. Fotografierna som
analyserades är tagna i språkbadsenheterna i fråga, och är sammanlagt 483 till antalet. Av
dessa valdes 65 till denna studie. Intervjuerna och bilderna analyserades separat med
innehållsanalys som metod och jämfördes sedan sinsemellan för att åstadkomma en
täckande helhetsbild.
De huvudsakliga resultaten för denna studie är att det enligt lärarna är viktigt med synlig
text i det språkliga landskapet. I bägge skolorna framkom text i flera olika format. I alla
skolor var ansvaret för att skapa material delat bland alla lärare. Material för korridorer
och motsvarande utrymmen skapas främst i bildkonst och under lektioner i språk.
Materialen som skapas av eleverna varierar från egenarbeten till grupparbeten. Av
intervjuerna framkom att språkbad har krav på att synliggöra språkbadsspråket i skolorna,
om detta görs följs dock inte upp, inga resurser har heller lagts på just detta. Avsaknaden
av tid och pengar var två av problemen som diskuterades under intervjuerna.
När det kommer till språken som framkom i skolorna var skolspråket, alltså finskan det
som syntes mest. Språkbadsspråken engelska och svenska var också representerade. Av
dessa två var engelskan mer synlig. Överlag sammanföll intervjuresultaten och de
språkliga landskapen väl med varandra. Övriga språk som framkom bland eleverna fanns
dock inte synliga i de språkliga landskapen. En annan slutsats är att skolorna kunde satsa
mer på multimodala material för att underlätta förståelsen och utveckla språkinlärningen.

Sökord / index ord

Språkligt landskap, språklandskap, språkbad, CLIL, språkinlärning.

Renlund-Holm, C.

Innehållsförteckning
Abstrakt
Innehållsförteckning
Figur- och bildförteckning
1

2

3

Inledning

1

1.1 Bakgrund och syfte

1

1.2 Syfte och forskningsfrågor

2

1.3 Avhandlingens disposition

3

Skolan som lärmiljö i en växande mångfald

4

2.1 Centrala begrepp

4

2.2 Verktyg för en diversifierande skolvärld

5

2.3 Språkbad som väg till två- och flerspråkighet

6

Skolan som språkligt landskap

10

3.1 Allmänt kring forskning om språkliga landskap

10

3.2 Resultat från olika studier som handlar om flerspråkighet i olika miljöer, skoltyper
och språkbad
4

Metod

13

4.1 Forskningsansats

13

4.2 Datainsamlingsmetod

15

4.2.1 Intervju som datainsamlingsmetod

10

4.2.2 Fotografi som datainsamlingsmetod

10

4.3 Bearbetning och analys av material

5

10

16

4.3.1 Bearbetning och analys av intervju

10

4.3.2 Bearbetning och analys av fotografier

10

4.4 Reliabilitet, validitet och generaliserbarhet

18

4.5 Etik

20

Resultatredovisning

21

5.1 Lärarnas uppfattningar om det språkliga landskapet

21

5.2 Det språkliga landskapet i två språkbadsenheter

27

5.2.1 Bild och text

28

5.2.2 Material

39

5.2.3 Språk

42

Renlund-Holm, C.

6

Slutdiskussion

51

6.1 Resultatdiskussion

51

6.2 Metoddiskussion

53

6.3 Slutsatser

55

6.4 Förslag till fortsatt forskning

56

Referenser

57

Bilagor

60

Figurförteckning
Figur 1: Målen med CLIL
Figur 2: Metodkombination, triangulering
Figur 3: Kategorisering av fotografier
Tabellförteckning
Tabell 1: Lärarnas uppfattningar om språklig identitet, flerspråkighet och mångkulturalism
Tabell 2: Lärarnas uppfattningar om synligt material
Tabell 3: Språkfördelningen på basis av fotografierna
Tabell 4: Innehållet på basis av fotografierna.
Bildförteckning
Bild 1: Exempel på symbol i skola A
Bild 2: Exempel på symbol i skola B
Bild 3: Exempel på symbol och text i skola A
Bild 4: Exempel på symbol och text i skola B
Bild 5: Exempel på elevarbeten i skola A
Bild 6: Exempel på elevarbeten i skola A
Bild 7: Exempel på elevarbeten i skola A
Bild 8: Exempel på elevarbeten i skola B
Bild 9: Exempel på elevarbeten i skola B
Bild 10: Exempel på elevarbeten i skola B
Bild 11: Exempel på elevarbeten i skola B
Bild 12: Exempel på elevarbeten i skola B
Bild 13: Exempel på elevarbeten i skola A
Bild 14: Exempel på elevarbeten i skola A
Bild 15: Exempel på undervisande material med tillhörande bild i skola A

Renlund-Holm, C.

Bild 16: Exempel på undervisande material med tillhörande bild i skola A
Bild 17: Exempel på undervisande material med tillhörande bild i skola A
Bild 18: Exempel på undervisande material med tillhörande bild i skola A
Bild 19: Exempel på undervisande material med tillhörande bild i skola A
Bild 20: Exempel på undervisande material med tillhörande bild skola B
Bild 21: Exempel på undervisande material med tillhörande bild skola B
Bild 22: Exempel på undervisande material med tillhörande bild i skola B
Bild 23: Exempel på information med visuellt stöd i skola B
Bild 24: Exempel på information med visuellt stöd i skola B
Bild 25: Exempel på information med visuellt stöd i skola B
Bild 26: Exempel på information med visuellt stöd i skola A
Bild 27: Exempel på information med visuellt stöd i skola A
Bild 28: Exempel på information med visuellt stöd i skola A
Bild 29: Exempel på information med visuellt stöd i skola A
Bild 30: Exempel på undervisande material utan tillhörande bild i skola A
Bild 31: Exempel på undervisande material utan tillhörande bild i skola A
Bild 32: Exempel på undervisande material utan tillhörande bild i skola B
Bild 33: Exempel på undervisande material utan tillhörande bild i skola B
Bild 34: Exempel på information utan visuellt stöd i skola A
Bild 35: Exempel på information utan visuellt stöd i skola A
Bild 36: Exempel på information utan visuellt stöd i skola B
Bild 37: Exempel på information utan visuellt stöd i skola B
Bild 38: Exempel på böcker i skola A
Bild 39: Exempel på böcker i skola A
Bild 40: Exempel på spel i skola A
Bild 41: Exempel på tidningar i skola A
Bild 42: Exempel på böcker i skola B
Bild 43: Exempel på böcker i skola B
Bild 44: Exempel på finska skyltar i skola A
Bild 45: Exempel på finska skyltar i skola A
Bild 46: Exempel på finska skyltar i skola A
Bild 47: Exempel finska som framkom i skola B
Bild 48: Exempel finska som framkom i skola B
Bild 49: Exempel finska som framkom i skola B

Renlund-Holm, C.

Bild 50: Exempel på svenska skyltar i skola A
Bild 51: Exempel på svenska skyltar i skola A
Bild 52: Exempel på svenska skyltar i skola B
Bild 53: Exempel på svenska skyltar i skola B
Bild 54: Exempel på engelska i skola A
Bild 55: Exempel på engelska i skola A
Bild 56: Exempel på engelska i skola B
Bild 57: Exempel på engelska i skola B
Bild 58: Exempel på tvåspråkighet i skola A
Bild 59: Exempel på tvåspråkighet i skola A
Bild 60: Exempel på tvåspråkighet i skola A
Bild 61: Exempel på tvåspråkighet i skola B
Bild 62: Exempel på tvåspråkighet i skola B
Bild 63: Exempel på tvåspråkighet i skola B
Bild 64: Exempel på flerspråkighet i skola B
Bild 65: Exempel på flerspråkighet i skola B

Renlund-Holm, C.

1

Inledning

I detta kapitel redogörs för bakgrunden till val av ämne och dess relevans. Vidare presenteras
avhandlingens syfte och forskningsfrågor. Kapitlet avslutas med en presentation av
avhandlingens disposition.

1.1

Bakgrund och syfte

Sedan jag var liten har jag varit intresserad av språk och kommunikation, och jag har senare i
livet valt att utbilda mig inom området. Förutom mitt intresse för engelskan som språk, är jag
också mycket intresserad av språkinlärning och språkbad som koncept (för mer om språkbad
se avsnitt 2.3). Redan i daghemmet var jag intresserad av vad som fanns i min omgivning. Jag
kommer ihåg att jag ofta stannade upp för att betrakta bilder och texter som fanns på väggarna
och har minnen av att jag under min skoltid tog stöd av synligt material i klassen. Grammatiska
och matematiska regler som placerats i klassrummet hjälpte mig ofta i mitt arbete. När jag
sedan som blivande språklärare skulle skriva min magisteravhandling började jag se över olika
teman som jag kunde skriva min magisteravhandling om. Överlag hittade jag flera
undersökningar som behandlade språkundervisning i årskurserna 7–9, även undervisning i
språkbad i de högre årskurserna, men det var mycket svårt att hitta studier som behandlade det
språkliga landskapet i årskurserna 7–9, och jag valde därför att fokusera min studie på det
språkliga landskapet i dessa årskurser. Enligt Shohamy och Gorter (2009, s. 1) är för övrigt
språkliga landskap också ett nytt men starkt växande forskningsområde.
Tidigare forskning har visat att det språkliga landskapet i skolor sällan uppmärksammas vilket
leder till att det saknas information om hur det språkliga landskapet kan användas för
språkinlärning och att skolor inte nyttjar denna potential till fullo (Shohamy & Waksman,
2009, s. 326–328). Till det språkliga landskapet kommer jag i min studie att räkna lärmiljöer
och officiella utrymmen. Enligt läroplanen (Utbildningsstyrelsen, 2014, s. 29–31) avses med
lärmiljöer utrymmen och platser där lärande sker liksom material som finns i skolan.
Lärmiljöerna ska enligt läroplanen stöda elevernas utveckling och lärande samt stödja
kommunikation. Lärmiljön ska i sin helhet skapa en pedagogisk, mångsidig och flexibel helhet.
1

Renlund-Holm, C.

Eleverna ska också ha möjligheten att påverka lärmiljön. Lärmiljöerna ska enligt läroplanen
också inspirera till kreativitet och möjliggöra lärande utanför klassrummet.
Med min avhandling önskar jag kunna bidra med medvetenhet om det språkliga landskapets
roll i språkbadsundervisningen i årskurserna 7–9. Därför är också avhandlingens syfte att
undersöka hur det språkliga landskapet ur lärarnas synvinkel kan stöda språkinlärningen i en
språkbadsenhet.

1.2

Syfte och forskningsfrågor

Det övergripande syftet med avhandlingen är att undersöka det språkliga landskapet, dess roll
i språkbadsundervisningen samt lärarnas uppfattningar om det språkliga landskapet. Avsikten
är även att undersöka det språkliga landskapet i två språkbadsenheter, samt lärarnas
uppfattningar om det språkliga landskapet för att sedan jämföra hur de språkliga landskapen
sammanfaller med lärarnas åsikter. Slutligen avser jag även att via lärarnas intervjuer och tagna
fotografier få en inblick i vem som skapar materialet som bildar en del av skolans språkliga
landskap. På basis av syftet med min studie har jag formulerat följande tre forskningsfrågor:
1. Hur uppfattar studiens fyra lärare det språkliga landskapet i sin skola?
Jag antar att lärarna är aningen obekväma när det kommer till frågor som behandlar materialen
som förekommer på skolans väggar. Mitt antagande baserar jag på tanken att ämneslärare inte
fokuserar lika mycket på synligt material som klasslärare i lågstadiet (årskurserna 1–6).
Ämneslärare har till exempel inte alltid egna klassrum, vilket försvårar processen.
2. Hur ser det visuella språkliga landskapet ut i två språkbadsenheter?
Jag har valt två skolor som har språkbadsenheter på så väl svenska som engelska. Skolorna i
fråga ligger i två olika städer i Finland. Jag valde skolorna på basis av att de lämpade sig väl
för forskningens syfte.
3. Hur sammanfaller de visuella texterna med lärarnas uppfattningar ifråga om skolans
visuella språkliga landskap?
Jag hade inte före undersökningen bekantat mig med de två valda skolorna, mitt antagande är
att ämneslärare ser på visuella material som tidskrävande och svårstyrda. Detta i och med att
2

Renlund-Holm, C.

själva undervisningsnivån i årskurserna 7–9 är relativt hög. Tiden som ämneslärare spenderar
med varje grupp är också kortare än tiden som klasslärare spenderar med elever i årskurs 1–6.
Inom vissa ämnen kan det också vara svårt eller dyrt att få tag på lämpligt material.

1.3

Avhandlingens disposition

Avhandlingen är indelad i sex huvudkapitel. Det första kapitlet behandlar val av ämne,
bakgrundsinformation, avhandlingens syfte och forskningsfrågor, samt avhandlingens
disposition.
Det andra kapitlet går igenom centrala begrepp som knyter an till ämnet samt behandlar en del
av avhandlingens teoretiska utgångspunkter. I kapitlet redogörs för skolan som lärmiljö i en
växande mångfald, verktygen för en diversifierande skolvärld samt språkbad som väg till tvåoch flerspråkighet.
Det tredje kapitlet fortsätter att presentera, bredda och fördjupa avhandlingens teoretiska
utgångspunkter. I detta kapitel går jag närmare in på skolan som språkligt landskap. Jag
fokuserar på tidigare forskning kring språkliga landskap, samt resultat från olika studier som
handlar om flerspråkighet i olika miljöer, skoltyper och språkbad.
I det fjärde kapitlet presenteras val av forskningsansats och datainsamlingsmetoder. I kapitlet
beskrivs informanterna, hur materialet har samlats in, bearbetats och analyserats, liksom
avhandlingens kvalitetskriterier. I kapitlet beskrivs också hur aspekter som reliabilitet, validitet
och etik har beaktats i avhandlingen.
I det femte kapitlet presenteras studiens resultat på basis av forskningsfrågorna. Det sista
kapitlet, kapitel sex, innefattar en sammanfattning av resultatet i relation till
forskningsfrågorna och avhandlingens teoretiska utgångspunkt. Valet av metod och metodens
ändamålsenlighet diskuteras också i kapitel sex. Slutligen redogörs för avhandlingens
slutsatser och ett förslag till fortsatt forskning presenteras.

3

Renlund-Holm, C.

2

Skolan som lärmiljö i en växande mångfald

I detta kapitel redogör jag för skolan som lärmiljö i en växande mångfald. Jag inleder kapitlet
med att beskriva centrala begrepp. Jag går sedan igenom verktyg för en diversifierande
skolvärld och där ingår: Multilitteracitet, språkstöttning, kommunikation och kommunikativ
kompetens, kulturkännedom och språklig identitet. Jag behandlar också språkbad som väg till
två- och flerspråkighet. Där ingår en närmare studie av språkbad, en jämförelse med annan
språk- och ämnesintegrerad undervisning, en presentation i hur elever lär sig i språkbad samt
resultat som forskare har kommit fram till.

2.1

Centrala begrepp

Det språkliga landskapet är en översättning av engelskans Linguistic Landscape som enligt
Shohamy (2012, s. 538) syftar på språk som syns i samhället. Enligt Shohamy har det språkliga
landskapet en mening, oberoende av om det är frågan om text, symboler eller bilder. Enligt
Herberts (2017, s. 12–13) är det språkliga landskapet en korsning mellan geografi, sociologi,
sociolingvistik och socialpsykologi.
Språkinlärning som term syftar på inlärningen av ett språk. Att lära sig förstå kommunikation,
att lära sig kommunicera, att tolka bilder och symboler, samt att läsa text.
Med språkbad (eng. language immersion) avses ett program där undervisningen sker på två
eller flera språk. Eleverna lär sig ett nytt språk genom att använda språket i autentiska
situationer som ett medel i vardagen. I språkbad använder sig eleverna vanligen av två eller
flera språk för att kunna kommunicera, ett av målen med språkbad är ändamålsenlig två- eller
flerspråkighet. (Buss & Laurén 1997, s.11–12). I läroplanen framkommer det att en flerspråkig
omgivning gynnar eleverna, undervisningen kan huvudsakligen anordnas på andra språk än
finska och svenska. ”I undervisningen kan enligt lagen om grundläggande utbildning även
andra språk utöver skolans egentliga undervisningsspråk användas, om man bedömer att det
inte försämrar elevernas möjligheter att följa med undervisningen” (Utbildningsstyrelsen,
2014, s. 92). Utöver detta behöver man också fokusera på att upprätthålla och fortsätta utveckla
elevens modersmål.

4

Renlund-Holm, C.

CLIL (integrerad innehålls- och språkinlärning, eng. content and language integrated
learning) är enligt (Coyle, Hood & Marsh, 2010, s. XX) en variant av tvåspråkig undervisning
som baserar sig på att ämnesinnehållet studeras på det andra språket. Undervisningen sker
alltså på två olika språk och undervisningsspråket väljs baserat på situationen. CLIL skiljer sig
från övriga varianter av språkbad just på basis av undervisningsspråket. Cenoz m.fl. (2014, s.
248–249) hänvisar till en rapport av Eurydice, där det sägs att CLIL syftar på undervisning
som sker på vilket annat språk som helst förutom elevens modersmål. Utöver detta skiljer sig
målen mellan CLIL och språkbad åt. Målet med språkbad är enligt Cenoz m.fl. (2014, s. 246–
247) en elev som har modersmålsliknande språkkunskaper, medan man i CLIL strävar till en
elev med aningen mindre behärskning av språket.

2.2

Verktyg för en diversifierande skolvärld

Dagens elever växer upp i en miljö som formas av mångfald och rörlighet där eleverna kommer
i kontakt med olika kulturer och språk. Utöver detta får barn och unga kontakt med olika språk
och kulturer genom turism och digitala resurser som till exempel sociala medier, videon och
spel. För att hänga med i utvecklingen har även skolvärlden anpassat sig därefter, nedan
diskuterar jag verktyg som skolorna kan använda sig av för att stöda den diversifierande
skolvärlden.
Multilitteracitet är en av de centrala kompetenserna som lyfts fram i läroplansgrunderna och
svarar på behovet att se på texter ur olika perspektiv. Multilitteracitet omfattar en stor del av
dagens sätt att läsa och skapa texter, och den räknas som en kompetens som går att bemästra.
Till multilitteracitet hör inte enbart digital kompetens, multimodala färdigheter, läs- och
tolkningsförmåga, utan också att kunna uttrycka sig mångsidigt, att bearbeta information, att
läsa kritiskt och att kunna använda sitt språk i olika läroämnen. (Hellgren & Granskog, 2017,
s. 17–19).
I sin bok hänvisar Gibbons till ett sätt att undervisa språkstödjande som på engelska kallas
scaffolding, och på svenska hänvisar man till arbetssättet ifråga som stöttning. Att stötta en
elev betyder att man erbjuder eleven det stöd som denne behöver för att klara av uppgiften och
komma vidare. Stöttningen ska endast vara tillfällig och målet är att eleven i framtiden ska
kunna klara av samma uppgift utan stöd (Gibbons, 2006, s. 22–33.) Att stötta eleven är en
lärandeteknik som hjälper eleven att känna sig trygg. Tryggheten i sin tur ger eleven
5

Renlund-Holm, C.

byggklossarna som behövs för att eleven ska kunna nå läromålen (Mehisto, Marsh & Frigols,
2008, s. 138–143.)
Kommunikativ kompetens bidrar till en diversifierande skolvärld. Enligt läroplanen för den
grundläggande utbildningen (Utbildningsstyrelsen 2014, s. 19–20) behöver elever lära sig att
ta andra i beaktande och kommunicera på ett hänsynsfullt sätt. Skolan ska kunna erbjuda
tillfällen där elever får öva sig att föra fram åsikter på ett konstruktivt, etiskt och empatiskt
sätt. Skolan ska också tillåta eleverna att uppleva kommunikationens betydelse och kunna se
den egna utvecklingen. Eleverna ska uppmuntras till att utöva sina verbala förmågor på ett så
mångsidigt sätt som möjligt. Utöver den muntliga förmågan ska eleverna också öva på att
använda sin kropp för att uttrycka tankar, känslor och idéer.
Kulturkännedom och språklig identitet är enligt Ladberg (2000, s. 130) en central del av
jaget/den personliga identiteten. Den språkliga identiteten får oss att känna samhörighet med
personer som talar samma språk som vi. Språkets dolda funktion fungerar alltså som uttryck
för kultur och identitet. Werndin (2010, s. 97–122) lyfter fram att barnets första
kommunikation

sker

med

de

närmaste

familjemedlemmarna.

Från

den

första

kommunikationen utvecklas jaget av egna och andras handlingar. Utöver detta tilldelas
personer enligt György-Ullholm (2010, s. 24–52) också identiteter på basis av till exempel
hudfärg och klädsel. Enligt Ladberg (2000, s. 130) anpassar individer automatiskt sitt språk
beroende på vem de kommunicerar med. Då bildas en naturlig språklig koppling som bidrar
till att stärka gruppens identitet, lojalitet och samhörighet. På basis av tidigare forskning ändrar
små barn sitt tal för att motsvara vännernas. Dessa val och anpassningar påverkar i slutändan
den språkliga identiteten. Utöver detta kan också attityder och samhälleliga värderingar
påverka språkvalet. Till exempel individer som utsatts för rasism på basis av modersmål
undviker ofta att offentligt använda sitt modersmål.

2.3

Språkbad som väg till två- och flerspråkighet

Flerspråkighet definieras av Musk och Wedin (2010, s. 24–52) enligt fyra olika synvinklar:
attityder, funktion, kompetens och ursprung. Attityd syftar på sättet individen identifierar sig
själv och hur andra ser på dennes flerspråkighet. Funktion syftar på själva språkanvändningen,
kompetens på den nivå som berör språkkunskaperna och ursprung på språken som man lärt sig
hemifrån i tidig ålder. Salameh (2012, s. 27–29) uttrycker att majoriteten av världens barn är
6

Renlund-Holm, C.

flerspråkiga, men att flerspråkigheten kan delas in i två olika kategorier: simultan
flerspråkighet och successiv flerspråkighet. Simultan flerspråkighet syftar på barn som kommit
i kontakt med flera språk före treårsåldern. Successiv flerspråkighet innefattar barn som mött
ett andra- eller tredjespråk efter treårsåldern.
Den huvudsakliga likheten mellan språk- och ämnesintegrerad undervisning är att höja den
språkliga förmågan. Förutsättningarna är att eleverna ska lära sig använda det nya språket som
ett redskap. De ska alltså kunna förstå, producera och presentera material. Tanken med
ämnesintegrerad undervisning, är att förutom att utveckla språkkunskaperna också att
samtidigt utveckla ämneskunskaperna på det främmande språket. Enligt Kramsh (1998, s. 81–
82) är språket ett av våra viktigaste verktyg. Språket är ett sätt att uttrycka t.ex. behov,
händelser och tankar för andra människor. Utöver detta är språket stark knutet till kulturen där
det används. Enligt Ladberg (2000, s. 130) kan vi på basis av språket lära oss mycket om
kulturens mönster och sociala regler. Olika kulturer har till exempel olika sätt att hälsa och
olika kroppsspråk. Enligt Salameh (2012, s. 36–38) är språket ett av de viktigaste medlen för
lärandet. Det är därför viktigt att skolan stöder flerspråkiga elever genom att parallellt utveckla
både språk och kunskap. Den parallella utvecklingen av språk och kunskap är ett av de större
målen inom språkbad.
Kaikkonen (2012, s. 17–19) konstaterar att språkinlärningen ger nyckeln till kulturen.
Kommunikation och kultur går alltså enligt Kaikkonen inte att skilja åt. Kaikkonen syftar på
att individen lär sig att förstå ord som symboler, för att sedan kunna uttrycka sig med hjälp av
de inlärda symbolerna. Risager (2012, s. 38–41) tänker annorlunda. Enligt Risager kan till
exempel engelskan inte bindas till endast en kultur då människor från flera olika kulturer
använder språket. Risager har tillsammans med Lund och Andersen (2006, s. 9) lyft fram den
moderna världen och dess komplexa perspektiv där språket går att separera från kulturen i form
av ett kodningsverktyg. De använder sig av begreppet linguaculture som fokuserar på språkets
kulturella dimensioner. Språket bär alltså med sig ett meddelande som i sin tur går att koppla
till användarens kultur och kulturens historia.
Språkbad och CLIL hör till språk- och ämnesintegrerad undervisning. I båda
undervisningsformerna har läraren en viktig roll då hen inte enbart agerar som ämneslärare,
utan också som språklärare. Ämneslärare måste alltså se till att elevernas språkliga kunskaper
inte hämmar inlärningen av ämnesinnehållet. Språklärare kan stöda ämneslärarna genom att
stärka elevernas språkliga kunskap. Genom att samarbeta kan ämnes- och språklärare

7

Renlund-Holm, C.

tillsammans bilda en fungerande helhet som stöder eleverna i deras skolgång. Mehistö, Marsh
och Frigols (2008, s. 11–12) har räknat upp två punkter som beskriver CLIL: 1)
Språkundervisningen är integrerad i ämnesundervisningen (t.ex. i matematik och historia).
Man måste alltså forma om helheten så att det möjliggör en bredare förståelse för eleven. Det
är mycket vanligt att lärare använder sig av bilder, diagram, ordlistor och experiment i
undervisningen. 2) Material och uttryck från ämnesundervisningen används också i
språkundervisningen. Till exempel ord och uttryck som är centrala i ämnesundervisningen kan
gås igenom i språkundervisningen. Innehållsmålen stöds alltså av de språkliga målen. Tanken
är också att elevens motivation till att lära sig språket höjs då materialet i sig självt motiverar
till det. I CLIL-undervisningen har eleven också möjligheten att använda sig av det andra
språket mer än i reguljär undervisning. Målen i CLIL-undervisningen går att se på som en
triangel:

Innehåll

Språk

Målen med CLIL

Inlärningsstil
Figur 1: Målen med CLIL. Figuren baserar sig på en modell presenterad i
Mehistö, Marsh och Frigolls modell (2008, s. 12).
Enligt Mehistö, Marsh och Frigolls (2008, s. 12) väljer föräldrarna språkbadsundervisningen
för att barnen ska kunna lära sig ett nytt språk medan de lär sig samma innehåll som övriga
elever. Figuren ovan beskrev målen i fråga, och målen ska för övrigt också kunna placeras in
i en större helhet. I figuren stöds målen vidare av: 1) Nivåanpassat material. Materialet bör
alltså följa den existerande läroplanen. 2) Uppgifterna ska språkligt passa elevernas
kunskapsnivå. 3) Elevens första språk ska inte få lida av CLIL-undervisningen. Förstaspråkets
skriftliga och muntliga kunskaper samt läsförståelsekunskaper ska därför också
8

Renlund-Holm, C.

vidareutvecklas. 4) Eleverna ska inte enbart lära sig undervisningsspråket utan också om
kulturen. Utöver detta ska elevens modersmål och elevens egen kultur också lyftas fram i
skolan. Enligt Coelho (2012, s. 203) borde personalen tillsammans med hemmen bilda en miljö
som tar fasta på språkmedvetenhet och ser flerspråkigheten och mångfalden som en resurs.
Bland annat borde den språkliga mångfalden synliggöras i skolans språkliga landskap.
Forsman och Slotte-Lüttge (2013, s. 155) lyfter också fram fenomen som ”veckans ord”, där
man synliggör ett ord. Ordet i fråga kan också vara på dialekt eller slang.

9

Renlund-Holm, C.

3

Skolan som språkligt landskap

Språkliga landskap bildas av språk som framkommer på offentliga platser. I detta kapitel
redogör jag för skolan som språkligt landskap och fördjupar mig i tidigare forskning som
relaterar till flerspråkighet i olika miljöer, skoltyper och språkbad.

3.1

Allmänt kring forskning om språkliga landskap

Som jag nämnde ovan (2.1) berör det språkliga landskapet flera olika forskningsområden.
Därför har det lockat forskare från en mängd olika discipliner som lingvistik, geografi,
pedagogik, sociologi, semiotik och kommunikation. Den gemensamma nämnaren är intresset
av att kunna få en förståelse för djupare betydelser och meddelanden som språket förmedlar
på olika platser och i olika utrymmen (Shohamy & Waksman, 2009, s. 1.)
Enligt läroplanen för den grundläggande utbildningen (Utbildningsstyrelsen 2014, s. 21) ska
skolan stöda eleven i att lära känna och uppskatta sin livsmiljö, sitt kulturarv, hitta sin identitet
och respektera samt vara stolt över sin språkliga bakgrund. Eleverna ska i skolan också få lära
sig om olika livsåskådningssätt, mänskliga rättigheter samt om vad som är eller inte är
acceptabelt beteende. Överlag ska elever fostras till att bemöta varandra med respekt, och de
ska stödas till att se på kulturell diversitet som en värdefull resurs.
Begreppet språkligt landskap går att sammankoppla med begreppet multimodalitet.
Multimodalitet syftar enligt Danielsson (2013) på helheten som skapas av olika texter. Dessa
texter kan bestå av bilder, språk, diagram, musik, talat språk eller en kombination av dessa.
Danielsson beskriver att eleverna i skolan förväntas kunna omvandla multimodaliteter, till
exempel bild till text. Multimodal litteracitet används också då eleverna läser och skapar egna
texter. En text kan enligt Hellgren och Granskog (2017, s. 18) ses på som multimodal om den
innehåller flera olika uttryckssätt (modaliteter). Multimodalitet är vanligt i filmer, reklam,
konstverk och teaterföreställningar.
Enligt läroplanen (Utbildningsstyrelsen, 2014, s. 22) behöver eleverna en kompetens i
multilitteracitet eftersom kunskapen möjliggör att eleverna klarar sig i världen. Lärmiljön
utgör här en stor roll. Multilitteracitet syftar på att individen klarar av att läsa och tolka olika
sorters bilder och texter. ”Med texter avses här olika slag av information som kommer till
10

Renlund-Holm, C.

uttryck genom verbala, visuella, auditiva, numeriska eller kinestetiska symbolsystem eller
genom kombinationer av dessa. Texterna kan tolkas och produceras till exempel i skriven,
talad, tryckt, audiovisuell eller digital form” (Utbildningsstyrelsen, 2014, s. 22). Att eleverna
är multilitterära är viktigt då de ska lära sig språk och skapa sig en bild av den kulturella
mångfalden. Då eleverna lär sig multilitteracitet lär de sig också att förkorta, söka, kombinera
och omforma kontexter oberoende av ämne. ”Det är viktigt att eleverna får möjlighet att träna
sin mångsidiga läskunnighet både i traditionella lärmiljöer och i multimediala lärmiljöer där
man använder digitala verktyg på många olika sätt” (Utbildningsstyrelsen, 2014, s. 22.)

3.2

Resultat från olika studier som handlar om flerspråkighet i olika miljöer,
skoltyper och språkbad.

Eftersom Finland har två officiella språk, är flerspråkighet naturligt för flera barn och
ungdomar. Även skolsystemet i Finland är parallellt, med finsk- och svenskspråkiga skolor.
Enligt forsknings och utvecklingsprojektet FLIS uppmärksammar barn från flerspråkiga
miljöer språken mer än barn från enspråkiga miljöer. Barn från flerspråkiga miljöer kan också
växla mellan språken och diskutera språkvalen på en högre nivå. Det är också vanligt att barnen
börjar undervisa varandra i språk och kommunicera kring ordens betydelse (Sahlström m.fl.,
2013, s. 9). Enligt Salameh (2012, s. 27) är flerspråkiga individers exekutiva funktioner längre
utvecklade. Till exekutiva funktioner räknas uppmärksamhet och medvetenhet. Forskning har
också bevisat att flerspråkiga barn har en bättre fonologisk medvetenhet än enspråkiga barn.
Fonologisk medvetenhet syftar på kunskapen att urskilja språkljud och fokuserar på ordens
betydelse. Den fonologiska medvetenheten är viktig vid läsinlärningen.
Sahlström m.fl. resultat visar att flerspråkiga miljöer också bidrar till att göra kulturella
skillnader mer okomplicerade. Resultatet visar också att språkliga diskussioner barn emellan
uppstår utan anknytning till plats och rum. Barnen visade också medvetenhet för språkliga
kutymer, till exempel i vilka situationer det var lämpligt att använda sig av ett visst språk.
Enligt forskningen ska lärare satsa på ett medvetet och öppet språkklimat, alltså visa intresse
och bekräfta elevernas språk. Trots att en flerspråkig miljö bildar samtal, visade forskningen
också att det finns elever som inte känner sig bekväma, och väljer att hålla sig utanför
diskussionerna. (Sahlström, m.fl., 2013, s. 157–166)
Björklund (2013) lyfter i sin studie fram att de svenska skolorna i Finland har en monokulturell
inställning. Inställningen i fråga hindrar bildandet av ett flerspråkigt och mångkulturellt
11

Renlund-Holm, C.

samhälle. För att ändra inställningen borde alla språk som framkommer i skolorna synliggöras
mer. Enligt Mehistö, Marsh och Frigolls (2008, s. 21) är det svårt att hitta ämneslärare som
också fyller de språkliga kraven. Läraren ska för årskurs 7–9 kunna fokusera på
innehållskraven så väl som på de språkliga målen.
En undersökning gjord av Björklund m.fl. (2015) visade att majoriteten av studiens elever hade
en positiv inställning till sina språkfärdigheter och sin flerspråkighet. Målgruppen för den
ifrågavarande undersökningen var språkbadselever i årskurserna 7–9. Av enkäter och
intervjuer framkom det att största delen (75%) av eleverna ansåg sig vara flerspråkiga, medan
25% inte ansåg sig vara flerspråkiga. Språkbadseleverna motiverade sin flerspråkighet främst
på basis av mängden språk som de kunde, hur de använde språken och språkfärdigheterna som
de hade. Språkfärdigheterna bedömde de utgående från hur väl de kunde tala och förstå språken
i fråga. Eleverna motiverade alltså sina åsikter främst på basis av muntliga färdigheter. En
motsvarande studie som gjordes av Mård-Miettinen m.fl. (2014) visade samma resultat.
Studien i fråga baserade sig på förskolebarns uppfattningar av sina egna språkkunskaper.

12

Renlund-Holm, C.

4

Metod

Metodkapitlet inleds med en presentation av avhandlingens syfte och forskningsfrågor.
Därefter redogörs för avhandlingens forskningsansats och datainsamlingsmetoder. Vidare
följer en beskrivning av informanterna och en beskrivning av hur materialet har samlats in. Jag
går också igenom hur materialet har bearbetats och analyserats samt forskningens reliabilitet,
validitet och etik.

4.1

Forskningsansats

I min undersökning utgår jag från fotografier tagna i skolornas utrymmen samt lärarintervjuer.
Eftersom avhandlingen utgår från analyser och tolkningar valde jag att använda mig av en
metodologiskt baserad forskningsansats med drag av både fenomenografi och hermeneutik.
Fenomenografin kommer in i och med att jag undersöker uppfattningar om fenomen, i detta
fall hur lärarna uppfattar det språkliga landskapet på sin arbetsplats. Hermeneutiken kommer
in i och med att jag tolkar fotografier utifrån min förförståelse. Den valda forskningsansatsen
är alltså hermeneutisk-fenomenografisk. För att få en helhetsbild av skolornas språkliga
landskap jämför jag fotografierna och intervjuerna med varandra.
Den hermeneutisk-fenomenografiska forskningsansatsen är ett exempel på metodkombination.
Denscombe (2016, s. 211–220) beskriver metodkombination som ett sätt att kombinera olika
aspekter under en forskningsprocess. Denscombe uttrycker tre karaktärsdrag som skiljer
metodkombination från övriga metoder: 1) Meningen är att betrakta fenomen från flera olika
synvinklar. 2) Kombinationen av flera metoder i ett projekt för att få ett skräddarsytt
tillvägagångssätt och 3) Man använder sig av det som fungerar bäst för problemet i fråga. I
och med att man fokuserar på användbarhet, förknippas metodkombination ofta med
pragmatism. En viktig aspekt är enligt Olsson och Sörensen (2011, s. 97–98) att samla in och
analysera materialen separat, för att sedan jämföra resultat från analyserna.
Enligt Denscombe (2016, s. 221–225) är triangulering ett kännetecken för metodkombination.
Triangulering syftar på att man betraktar problemet ur olika perspektiv. Man använder alltså i
forskningen olika typer av metoder och informationskällor för att komma till en slutsats.
Meningen är att ta fasta på fynd och ge slutsatserna större trovärdighet. Triangulering ger alltså
13

Renlund-Holm, C.

en större förståelse och en riktning mot helheten eller den fullständiga bilden. I denna
avhandling har jag använt mig av tre metoder: 1) Fotografering och bildanalys av det språkliga
landskapet. 2) Lärarintervjuer och intervjuanalys. 3) Litteratur och övriga skriftliga källor.
Metod 1
Fotografering
och bildanalys.

Metod 2
Lärarintervjuer
och intervjuanalys.

Metod 3
Litteratur
Figur 2: Metodkombination, triangulering. En egengjord modell för studiens
metodtriangulering, baserad på Denscombe (2008, s. 225).
Metodtriangulering delas ytterligare in i ”within-method” och ”between-method”. ”Withinmethod” betyder att olika typer av samma datainsamlingsmetod används i en studie, så som
olika varianter av enkäter, medan ”between-method” innebär att olika varianter av
datainsamlingsmetoder används, till exempel intervju och fotografier som i denna avhandling.
(Olsson & Sörensen, 2011, s. 97–99)
Fenomenografi är enligt Uljens (1989, s. 10) en av flera kvalitativt inriktade empiriska
forskningsansatser. Ordet kvalitativ syftar på att man vill beskriva eller karaktärisera
meningsinnehållet. Fenomenografi som inriktning fokuserar på att beskriva människors
uppfattningar av fenomen som framkommer i omgivningen.
Hermeneutiken baserar sig på en önskan att tolka språkliga och kulturella aktiviteter (Patel &
Davidson, 2011, s. 105). Enligt Denscombe (2016, s. 332–335) bidrar bilder med avläsbar
information och symbolik. Av sammanlagt 488 bilder har jag noggrannare analyserat 65 bilder.
Fotografierna var tagna i skolans allmänna lokaliteter, såsom klassrum och korridorer. Det
finns såväl för- som nackdelar med att använda fotografier som datamaterial. Som fördelar
lyfter Denscombe fram att fotografier är kvarstående, vilket betyder att de går att analysera
vidare. Utöver detta är fotografier kostnadseffektiva och de berättar mycket om kulturen som
existerar där bilderna togs. Som nackdelar lyfter Denscombe fram att bilderna oftast är tagna
14

Renlund-Holm, C.

för forskarens ändamål, samt att de enkelt kan bli förvrängda. Under arbetets gång kom jag
också till slutsatsen att det var tidskrävande att använda fotografier som datamaterial. Att ta
bilderna visade sig vara minst tidskrävande. Att välja ut centrala bilder, bearbeta och analysera
dem visade sig vara mycket mer tidskrävande.

4.2

Datainsamlingsmetod

Det empiriska datamaterialet består av material som jag har samlat in för avhandlingen under
våren 2018. Materialet består av 488 bilder, samt lärarintervjuer med fyra lärare. Materialet
har samlats in i två finskspråkiga högstadier (årskurs 7–9) med språkklasser i engelska och
svenska. Bilderna visar material från två skolors klassrum och korridorer. Intervjuerna baserar
sig på lärarnas uppfattningar om det språkliga landskapet, så väl som arbetsmängden som krävs
för att bilda ett flerspråkigt landskap.

4.2.1 Intervju som datainsamlingsmetod
Intervjun (se bilaga 1) bestod av frågor om undervisningen och den språkliga miljön, dvs. hur
lärarna väljer materialet som ingår i den språkliga miljön samt hur och i vilken grad eleverna
deltar. Intervjun riktade sig också mot hur lärarna beaktar språkbad och flerspråkighet, samt
varför de anser att det är viktigt att eleverna kan se språk i sin omgivning. Intervjuerna berörde
också hur arbetsmängden materialmässigt kan se ut i språkbadsundervisningen.
Respondenterna var fyra lärare från två olika skolor som undervisar språkklasser i årskurserna
7–9. Bland lärarna fanns två ämneslärare som undervisade språkbadsgrupper i deras
språkbadsspråk, och två ämneslärare som undervisade språkbadselever på deras
språkbadsspråk inom sitt eget ämne. Alla lärare var dessutom egenlärare för sina egna
språkbadsklasser. Transkriberingarna analyseras med innehållsanalys och presenteras
deskriptivt. Deskriptiva undersökningar har enligt Olsson och Sörensen (2011, s. 45) som syfte
att beskriva egenskaper. I resultatredovisningen sammanfattar jag åsikter och egenskaper som
lärarna nämnde.

15

Renlund-Holm, C.

4.2.2 Fotografi som datainsamlingsmetod
Användningen av fotografier som data kan i forskning förmedla information, dolda meningar
och symboler. Denscombe (2016, s. 331–334) beskriver ett fenomen som han kallar skapade
bilder. Skapade bilder syftar på bilder som blivit genererade för undersökningssyftet. Dessa
bilder bidrar alltså med primärdata. Primärdatat bidrar bland annat med information om
händelser, människor och kultur. Film och teckningar går också att använda som alternativ till
fotografier. Datainsamlingsmetoden kräver att forskaren har passande teknik, teknisk kunskap
samt att denne tar miljön, kulturer och sociala faktorer i beaktande. Det finns bland annat
platser och situationer som inte är lämpliga eller tillåtna att fotografera. Ifall att fotograferingen
berör människor, ska man ha tillåtelse att fotografera och bemöta dem med respekt. Människor
blir också lätt självmedvetna när de filmas eller fotograferas, vilket kan påverka slutresultatet.
Hur forskaren ser på bilderna påverkas av forskningssyftet, Denscombe (2016, s. 403–405)
diskuterar bland annat fakta bakom bilderna. Denscombe lyfter fram tre olika element som
inverkar på analysen; bilden, producenten och betraktaren. Tolkningen sker till en stor del på
basis av åskådarens bakgrund och kunskap. Bilder är alltså inte enbart en neutral kopia av
verkligheten utan bildens värde speglar sig i kulturen, tidpunkten och kontexten där den
producerats och där den analyseras. När en bild tolkas som en kulturell artefakt, ligger fokus
på kontexten. Centrala frågor för kontexten är: Vad är syftet med bilden och varför togs den?
Bilder kan också tolkas med symbolik. Symboliken tolkar inte bilden som fakta, utan fokus
ligger på åskådarens värdegrunder, betydelsen som bilden har för denne.
Fotografierna som jag använder mig av, har jag tagit i två olika språkbadsenheter med
årskurserna 7–9. Fotografierna är tagna i skolornas allmänna lokaler och klassrum, de visar
upp olika delar av skolornas språkliga landskap. Till skolornas språkliga landskap hörde bland
annat elevarbeten, läromaterial, skyltar och informationsblanketter. Som jag tidigare nämnde,
kan fotografier vara problematiska när det kommer till integritet. För att skydda elevernas,
lärarnas och skolornas integritet har jag valt att stryka över eller sudda ut namn och annan
information som man kan känna igen dem på.

4.3

Bearbetning och analys av material

I denna avhandling använder jag mig av kvalitativa data. En kvalitativ innehållsanalys
fokuserar på det väsentliga innehållet, innehållet består i min avhandling av material och
16

Renlund-Holm, C.

dokument. Dokument omfattar i detta sammanhang alla sorters texter. Forskaren försöker
alltså genom att bearbeta och ordna materialet få en enhetlig bild av undersökningen, alltså nå
ett resultat (Tuomi & Sarajärvi, 2009, s. 103–104). Enligt Fejes och Thornberg (2009, s. 270–
271) är detta en krävande process, eftersom forskaren har en stor mängd data att gå igenom.
Till bearbetningen av materialet hör att: bearbeta, organisera och spjälka ner materialet för att
nå en hanterbar helhet. Huvudmetoderna som används är: koncentrering, kategorisering,
tolkning och modellering. Koncentrering syftar på att man delar in och fokuserar materialet
genom till exempel text- och bildanalys. Kategorisering syftar på att man bryter ner materialet
i olika kategorier. Tolkning syftar på att man djupare analyserar materialet. Modellering syftar
på att man skapar och förklarar en teoretisk modell.
I min avhandling använder jag mig av innehållsanalys, tolkning och kategorisering. Jag har
skapat mig en helhetsbild av skolornas visuella språkliga landskap genom att på plats ta
fotografier och sedan analysera fotografierna. Som en del av innehållsanalysen har jag
kategoriserat datamaterialet och skapat mig en bild av helheten. Under mina besök i skolorna
intervjuade jag också lärare som jobbar inom språkbadsenheterna. Materialet som jag samlade
via intervjuerna har transkriberats, översatts och tolkats, slutligen har jag kategoriserat
materialet liksom övrigt material. Resultatet redovisas med hjälp av fotografier och
sammanfattningar av intervjuerna. Slutligen har jag gjort en sammanfattning av så väl
fotografier som intervjuer. Denscombe (2016, s. 392–393) uttrycker att fördelen med
innehållsanalys är att analysen kan upprepas av andra forskare. Nackdelen med innehållsanalys
är att det underförstådda i materialet är svårt att se och vidare analysera. Dock visar
innehållsanalysen vad som är relevant i materialet. Vad forskaren prioriterar kan också ofta
avläsas baserat på ordningen som materialet presenteras i. Vanligen kommer också forskarens
åsikter fram, så väl negativa som positiva.

4.3.1 Bearbetning och analys av intervju
Intervjufrågorna var sammanlagt 13. Intervjuerna tog ca 20 minuter var. Jag hänvisar till mina
informanter som A1, A2, B1 och B2. Bokstaven hänvisar till skolan. Lärarna A1 och A2
intervjuades tillsammans. Lärarna B1 och B2 intervjuades enskilt. Efter att ha intervjuat
lärarna, transkriberade jag materialet. Eftersom intervjuerna hölls på finska, översatte jag också
transkriberingarna. Efter att ha transkriberat och översatt materialet skapade jag mig en
helhetsuppfattning av svaren. Intervjuerna är kategoriserade enligt frågorna, svaren är
17

Renlund-Holm, C.

sammanfattade i flytande text. Sammanfattningarna innehåller också citat. Citaten är inte
direkta eftersom de är översatta. Jag har inte heller fokuserat på informanternas pauser eller
språkliga misstag, då jag inte ansåg att de var väsentliga för denna avhandling.

4.3.2 Bearbetning och analys av fotografier
Liksom intervjuer kan också fotografier användas som datainsamlingsmaterial. Fotografierna
som jag har som jag har använt mig av i denna avhandling har blivit tagna i skolans allmänna
lokaliteter och klassrum. Fotografierna har bearbetats och analyserats med innehållsanalys
utgående från forskningsfrågorna. Jag har också delat in bilderna i tre huvudkategorier för att
lättare kunna se vad som framkommer i bilderna. Huvudkategorier: 1) Bild och text, 2)
Material och 3) Språk. Utöver dessa tre huvudkategorier har jag också delat in bilderna i
ytterligare underkategorier. Under Bild och text finns fyra underkategorier: a) Symboler, b)
Elevarbeten, c) Undervisande material med tillhörande bild samt d) Information med visuellt
stöd. Huvudkategorin material har jag delat in i a) Undervisande material utan tillhörande
bild, b) Information utan visuellt stöd samt c) Böcker och spel. Den tredje huvudkategorin
språk baserar sig på en indelning i enspråkiga skyltar där jag dessutom lyfter fram enspråkigt
finska, enspråkigt svenska och enspråkigt engelska skyltar som egna underkategorier. Utöver
dessa underkategorier finns dessutom kategorierna Tvåspråkiga och Flerspråkiga skyltar där
två och flera språk finns representerade på samma skylt. Jag har också tagit fasta på aktören,
med aktören syftar jag på den som gjort materialet. Utöver detta har jag också fokuserat på
målgruppen. Urvalet baserar sig på fotografier som passar kategorierna och forskningens syfte.
Vissa bilder passade in under flera olika kategorier, då har jag valt kategorin som enligt mig
passade fotografiet bäst och beskrivit varför. Jag har också valt att behandla båda skolorna
under samma innehållskategori, jag separerar på skolorna genom att titulera dem skola A och
skola B. Lärarna har inte sett bilderna på förhand, bilderna togs under samma tillfälle som
lärarna intervjuades.

4.4

Reliabilitet, validitet och generaliserbarhet

Enligt Holme och Solvang (1997, s. 163) är det viktigt att ställa frågor om reliabilitet och
validitet

vid

planering

och

genomförande

av

forskning.

Oberoende

vilken

18

Renlund-Holm, C.

datainsamlingsmetod som används, bör den granskas kritiskt för att avgöra dess tillförlitlighet
och giltighet (Bell, 2006, s. 117–118).
Reliabilitet syftar på hur tillförlitligt materialet är och granskar om materialet skulle ge samma
resultat under olika omständigheter (Bell, 2006, s. 117–118). Reliabilitet mäter i vilken grad
tillvägagångssättet motstår slumpinflytanden. Om olika mätningsomgångar ger olika resultat,
tyder detta enligt Patel och Davidson (2011, s. 103–104) på att instrumentet är känsligt för
slumpinflytanden. Slumpinflytanden syftar enligt Hultåker (2016, s. 62) på uttalanden som
observerats men inte framkommer i analysen. I kvalitativa undersökningar präglas
reliabiliteten av strävan att förstå hur respondenten tänker och känner. Reliabiliteten i denna
avhandling har granskats genom en tydlig redogörelse av metoden och analysen samt val som
gjorts under processens gång. Detta garanterar att det vid behov går att granska
forskningsprocessen i efterhand. Jag har analyserat intervjuerna och transkriberingarna noga
och systematiskt. Fotografierna har också analyserats och bearbetats en längre tid, för att
undvika fel.
Validitet definieras av Trost och Hultåker (2016, s. 63) som ett sätt att mäta frågan och
validiteten granskar om frågan kan mäta det den ska mäta. Enligt Denscombe (2016, s. 377)
baserar sig validitet på precision och datainsamlingsmaterialet bör vara lämpligt för
undersökningens syfte och dess forskningsfrågor. Syftet med kvalitativa studier är att upptäcka
fenomen, beskriva, tolka och förstå uppfattningar (Patel & Davidson, 2011, s. 104–105).
Validiteten i avhandlingen har säkrats genom att materialet har insamlats för att svara på de
ställda forskningsfrågorna. Dessutom har jag använt mig av respondenters citat och fotografier
från det språkliga landskapet för att stärka validiteten. Fotografierna har tagits i skolorna där
lärarna arbetar under samma dag som intervjuerna ställdes, vilket stärker analysens validitet.
Enligt Bell (2006, s. 117) hänger reliabilitet och validitet ihop. En fråga som saknar reliabilitet,
saknar också enligt Bell validitet. Utöver reliabilitet och validitet, måste vi också tänka på
avhandlingens generaliserbarhet. Generaliserbarhet syftar enligt Fejes och Thornberg (2015,
s. 270) på om resultatet enbart är relevant för undersökningen i fråga, eller om resultatet går
att passa in på en större grupp. Kvalitativ forskning har fått kritik för att inte vara generaliserbar
då den enbart undersöker en begränsad mängd individer. Inom kvalitativ forskning behöver
man dock inte fråga hur resultatet kan generaliseras på en större grupp. Meningen är att svara
på om kunskapen som uppnåtts går att överföra till motsvarande relevanta situationer. Urvalet

19

Renlund-Holm, C.

i denna avhandling är litet och svaret kanske inte går att tillämpa på större grupper. Enligt mig
bidrar denna undersökning dock med kunskap som kan tillämpas i andra språkbadsenheter.

4.5

Etik

Enligt Kvale och Brinkman (2014, s. 98) bör viljan att bidra med kunskap sammanfalla med
de etiska aspekterna. Etiken ska vara en grundläggande del av forskningen och skydda de som
undersöks. Informationskravet, samtyckeskravet, konfidentialitetskravet och nyttjandekravet
ska enligt Vetenskapsrådet (u.å) fungera som principer som samtidigt utgör riktlinjer.
Informationskravet syftar på att deltagare blir informerade om undersökningens syfte, upplägg
och risker. Samtyckeskravet syftar på att deltagandet ska vara frivilligt. Om möjligt, ska bedja
och samtycket uttryckas skriftligt, ett skriftligt tillåtande agerar också som bevismaterial på
samtycke. I denna underökning uppfylldes samtyckeskravet genom att skolornas rektorer
kontaktades skriftligt innan undersökningen genomfördes. Utöver detta kontaktades lärarna
också skriftligt före genomförandet. Intervjuerna bandades och av materialet framkom att
respondenterna deltog frivilligt i undersökningen. Rätten att fotografera det språkliga
landskapet innefattades i ett forskningstillstånd som erhölls av kommunerna. Utöver detta gav
rektorerna också deras tillstånd.
Konfidentialitetskravet syftar på överenskommelsen mellan forskaren och deltagarna.
Deltagarna ska få vara anonyma om de så önskar. Allt material bör alltså behandlas
konfidentiellt. Enligt Patel och Davidsson (2011, s. 74) ska respondenterna anges med enstaka
bokstäver och siffror. Utöver detta har jag varit noga med att inga namn är synliga på
fotografierna som presenteras. Nyttjandekravet syftar på att undersökningens material inte får
lånas ut eller användas för övriga syften (Vetenskapsrådet, u.å). Enligt Kvale och Brinkman
(2014, s. 110–111) ska resultaten vara kontrollerade, validerade och så korrekta som möjligt.
I denna avhandling har jag tagit nyttjandekravet i beaktande genom att analysera intervjuerna
och fotografierna mycket noga. Utöver detta har jag också beskrivit processens steg för att
klargöra forskningsprocessen för läsaren.

20

Renlund-Holm, C.

5

Resultatredovisning

I detta kapitel redogör jag för resultatet som framkommit i undersökningen. Resultaten
presenteras i samma ordning som forskningsfrågorna. Jag börjar alltså med att redogöra för
resultaten av intervjuerna med de fyra lärarna via en systematisk genomgång av svaren på de
enskilda intervjufrågorna. Avsnittet avslutas med en kort sammanfattning av lärarnas
uppfattningar där jag lyfter fram de mest framträdande resultaten i tabellformat. Efter att jag
har gått igenom lärarnas uppfattningar kring det språkliga landskapet presenterar jag
fotografierna enligt en kategorisering som framgår i avsnitt 5.2. Också detta avsnitt avslutas
med en kort sammanfattning där jag ger en mer kvantitativ överblick av fotografierna för att
läsaren ska få en helhetsbild av hur språken och de olika kategorierna blir synliga i de två
skolornas språkliga landskap.

5.1

Lärarnas uppfattningar om det språkliga landskapet

Jag intervjuade sammanlagt fyra lärare från två olika skolor. Intervjuerna tog ca 20 minuter.
Jag hänvisar till informanterna som A1, A2, B1 och B2. Lärarna A1 och A2 intervjuades
tillsammans, medan lärarna B1 och B2 intervjuades enskilt. Indelningen var inte planerad, den
uppkom på grund av informanternas scheman. Bokstäverna A och B syftar på skolorna och
siffrorna skiljer informanterna från varandra. Jag presenterar svaren i samma ordning som jag
ställde intervjufrågorna (för intervjuguide, se bilaga 1). För att få resultatredovisningen så
tydlig som möjlig, har jag valt att explicit skriva ut intervjufrågorna i kursiv stil före
redovisningen av svaren. Enskilda svar som återges i redovisningen är inte direkta citat, de har
blivit översatta från finska så att det innehållsligt väsentliga i informanternas svar framgår. Det
innebär samtidigt att jag inte tagit fasta på språkliga misstag eller icke-korrekta uttryck
eftersom de inte är väsentliga för denna forskning. Sammanlagt finns det 13 intervjufrågor.
Under intervjutillfället ställde jag inledande frågor om läromaterial: 1) Vad betyder ordet
läromedel för dig. 2) Hur relaterar läromaterialet till din undervisning och vilken roll spelar
läromaterialet i din undervisning? Alla lärare var eniga om att läromaterial i sig är en mycket
omfattande term, termen täcker allt material som lärare använder sig av i undervisningen. Som
exempel på läromaterial räknade lärare A1 och A2 upp planscher, nyhetsbrev, eget tillverkat
material, material som de inhandlat, spel och böcker. Lärare B1 och B2 lyfte fram att
21

Renlund-Holm, C.

undervisningen sker genom material eller på basis av material. Hit räknade lärare B2 upp
material som producerats för undervisning, böcker som anpassats enligt läroplanen och
material som eleverna planerar. Enligt B2 går allt material att använda som läromedel bara det
passar undervisningen. B1 räknade också PowerPoints och annat digitalt material som används
i undervisningen som läromaterial. Tanken är att eleverna skall kunna arbeta med materialet
själva, grammatiska regler och bilder som kan relateras till nya ord är enligt A2 viktiga att ha
framme. Utöver detta skall uppgifterna enligt lärare A1 vara mångsidiga, det ska finnas så väl
skriftliga som muntliga uppgifter då det finns flera olika sätt att lära sig. Materialens relevans,
språk och elevens kunskapsnivå ska också beaktas när man skapar material (B2). Materialens
innehåll och ordförråd får alltså inte vara för svåra eller enkla (A1). B1 funderade också kring
elevernas arbete, alla arbetar i sin egen takt, om någon blir färdig före de andra får man hitta
på något annat åt den. Hen lyfter fram att det ibland också är okej för en elev att sitta tyst i sina
egna tankar en stund medan de andra arbetar. A2 tänker i samma bana och resonerar att det
inte alltid behöver finnas extrauppgifter, pausen kan fungera som en belöning. Ibland låter A1
också eleverna själva komma på extra uppgifter som intresserar dem.
3) Finns det några webbplatser eller företag vars utbildningsmaterial du föredrar? A1 lyfter
fram officiella sidor som materialbanker inom ämnena historia och samhällslära. Officiella
sidor går att använda i CLIL-undervisningen då samma webbplatser finns på finska, svenska
och engelska, vilket underlättar arbetet (A1). Enligt A2 finns det massa material för
språkundervisning i engelska, till exempel grammatiksidor och spel används ofta i
undervisningen. Enligt A1 och A2 går det mycket tid åt att söka och välja material på nätet,
det är enligt dem något som man vänjer sig vid. Hen påpekar att ögat tränar sig till att se om
språket är för utmanande eller för enkelt, eller om sidan innehåller ordförrådet som man letar
efter (A2). Enligt A1 delar lärare också material med varandra. Lärare B2 lyfter också fram
samarbete, men uttrycker att hen sällan är helt nöjd med andras material, och slutligen
spenderar tid på att vidareredigera materialen. Utöver samarbeten inom kollegiet lyfter A1 och
A2 också upp samarbeten skolor emellan och vidareutbildningar. Enligt A1 och A2 är
vidareutbildningarna givande, de beskriver att de får nya idéer av forskare och bollar idéer med
andra språkbadslärare.
4) En hur stor mängd läromedel skapar du själv? Lärare A1 nämner att hen skapar massvis av
läromedel och material, och att det där hemma finns massvis med mappar av material. A2
instämmer och beskriver att hen också köper eller plockar med sig material från resor. Enligt
B1 har mer gått åt att skapa material än hen vågar tänka på. B2 säger att hen har skapat så
22

Renlund-Holm, C.

mycket material att hen börjar gråta. Utöver att skapa material, kräver redigeringen av tidigare
material också mycket arbete. Alla fyra lärare lyfter fram att det sällan finns färdigt producerat
material för språkbadsgrupper, vilket i sin tur ökar på deras arbetsmängd.
5) Tar du flerspråkigheten i beaktan när du skapar material, om så, hur? På denna fråga
svarade alla fyra lärare ja. Med språkbadsgrupper säger A1 och A2 att de försöker få in så
mycket av språkbadsspråken som möjligt. Med engelskaklasser används till exempel främst
engelskspråkigt material. Lärare A1 poängterar att hon som ämneslärare också använder
elevernas modersmål (finska) i undervisningen. Detta gör hon för att försäkra sig om att
eleverna

har

förstått

helheten

och

lärt

sig

viktig

terminologi

också

på

sitt

modersmål/skolspråket. B1 och B2 lyfte fram motsvarande tankar. I undervisning använder
sig B2 också ofta av material som fungerar på flera olika språk, eller innehåller olika språk.
6) Hur deltar eleverna i skapandet av material? Alla fyra lärare poängterade att eleverna inte
direkt påverkar valet av ämne eller innehåll, men att de som en del av undervisningen ofta
skapar material på basis av innehållet som de blivit tilldelade. Ibland ordnar A1 och A2 också
större projektbaserade helheter där eleverna bland annat skapat läromedlen och uppgifterna
själva. Eleverna undervisar då varandra och korrigerar varandras fel (A2). A1 och A2
poängterar att lärarna naturligtvis måste stöda och ge riktlinjer under processens gång. B1
väljer att inte ge allt för fria händer åt eleverna då hen uppfattar att det skrämmer eleverna.
Eleverna känner press för om de lyckas få in all viktig information, samt över vad kamraterna
lär sig (B1). Alla lärare nämnde att de brukar ha grupparbeten där eleverna skapar
presentationer i form av planscher. Enligt A1 och A2 är planscher praktiska då de kombinerar
både konst och språk. Grupp- och pararbeten möjliggör dessutom att svaga och starka elever
samarbetar och lär av varandra. Grupparbeten påbörjas vanligen med ett intro, där läraren ger
grundläggande fakta varpå eleverna får fördjupa sig i ämnet (A1). Språkbadseleverna utför då
vanligen arbetet på sitt språkbadsspråk. Hur stora grupperna är kan enligt A2 variera beroende
på gruppen. Tonåringar är enligt B2 motvilliga till att utföra grupparbeten, enligt hen fungerar
pararbete vanligen bäst (B2). Enligt A2 kan man närmare evaluera individen på basis av
enskilda skriftliga arbeten, då får man också en inblick i hur man kan stöda eleven på bästa
möjliga sätt. Ofta är eleverna redan skickliga på att producera material på sitt språkbadsspråk,
medan det kan bli stelt att skriftligt producera material på det egna modersmålet (A1). För att
arbeta på detta brukar A1 vid längre skriftliga uppgifter ge eleverna en grundtext på
språkbadsspråket och eleverna ska sedan göra en sammanfattning av texten på sitt

23

Renlund-Holm, C.

modersmål/skolspråket. För att skolan inte skall bli allt för allvarlig, nämner A2 att hen
underlättar stämningen med hjälp av Kahoot eller annat digitalt material.
7) Tycker du att det är viktigt att skolan har skriftligt material på väggarna? Varför? På denna
fråga svarade alla fyra lärare ja. Om man går förbi ett material och läser/ser på det dagligen så
fastnar något undermedvetet (A1). B2 lyfter fram att det är mycket viktigt i inlärningen av nya
ord. Enligt A2 känner eleverna också en viss stolthet i att få visa vad de har arbetat med. B1
resonerar mycket lika, men uttrycker att det i deras skola tyvärr framkommer för lite synlig
text. Enligt B2 finns det också svårigheter med synligt material. Hen påpekar att hen arbetar
med tonåringar. Det finns alltså ingen garanti för att lappar och textremsor hålls kvar på
väggarna. För att garantera att skrivet material synliggörs krävs mer tid och resurser.
8) Vad tror du att eleverna får ut av material som finns väggarna och hyllorna? Enligt B1 är
det är språkinlärning som bäst. A1 lyfter fram att vissa elever lyckas stänga ut materialet på
väggarna helt. De utnyttjar alltså inte materialet som finns där för dem, medan andra tar emot
allt som erbjuds dem. A2 beskriver att hen under ett provtillfälle lämnat grammatikreglerna
framme på tavlan. En del av eleverna hade noterat det och skrivit ner rätt svar, medan en del
av eleverna helt hade missat materialet som varit framme i några veckor. Om en elev drar nytta
av material som finns runtomkring beror enligt lärarna helt på individen. Det enda man som
lärare kan göra är att erbjuda det.
Efter intervjufrågorna om material övergick intervjun till ämnen såsom språklig identitet och
flerspråkighet. 9) Vad betyder språklig identitet för dig? 10) Hur tar ni upp språklig identitet
med eleverna? A1 beskriver att hen själv är enbart finskspråkig, medan hens familj är
tvåspråkig. Således har den språkliga identiteten alltså utvecklats med åldern. A2 beskriver att
den språkliga identiteten präglas av språket som hen tänker på och kulturen som hen har vuxit
upp i. Den språkliga identiteten är en stor del av jaget (A2). B2 beskriver att den språkliga
identiteten kan bestå av flera olika språk. Till exempel engelskan tvingas på oss från alla håll
och kanter, den är liksom inte längre ett alternativ. Hen tror att det är viktigt att kunna flera
olika språk, det för världen närmare en. Att kunna flera olika språk underlättar förståelsen för
främmande kulturer (B2). Alla fyra lärare uppgav att de inte använde sig av termen språklig
identitet i undervisningen men att frågan ibland kommer upp när ordspråk och uttryck
diskuteras i klassen. Lärarna uttryckte också att eleverna visar en fascination för språkliga
skillnader. I historia kommer terminologin ofta upp, särskilt när det kommer till begrepp och

24

Renlund-Holm, C.

känsloanknytningar. Där kan man till exempel redan se stora kulturella skillnader mellan
finskan och finlandssvenskan (A1).
11) Er skola har två olika språkprogram? Anser ni att er skola är flerspråkig? 12) Hur
framstår flerspråkighet och mångkulturalism i skolan? Ja, fast 99% av eleverna har finska som
modersmål (B1). Ja, tre språk gör skolan flerspråkig. I korridorerna hörs främst finska, ibland
engelska, men sällan svenska. Under rasterna kan man också höra somaliska och arabiska
eleverna emellan (B2). Enligt A1 ser hen på sin skola som flerspråkig, hen är dock medveten
om att alla i skolan inte tänker lika. Under rasten hörs sällan andra språk än finska (A1). A2
instämmer, hen påpekar att utomstående ofta lyfter fram att deras elever talar jättebra engelska
och svenska. Hen känner glädje i att få förklara att det är tack vare språkbadsprogrammet. Alla
fyra lärare poängterar att de kommunicerar på språkbadsspråket med sina språkbadselever
såväl under lektionerna som rasterna. Enligt A1 ifrågasätter dock övriga elever ofta varför man
talar svenska eller engelska i en finsk skola. Enligt A2 välkomnar skolan främmande språk och
kulturer, skolan deltar bland annat i Erasmusprojekt. För övrigt är främmande kulturer också
en del av undervisningen i flera olika ämnen. I bägge skolor undervisades förutom engelska
och svenska också tyska och franska. Mångkulturalism framkommer enligt B2 främst när
elever med olika bakgrunder kommunicerar sinsemellan. Den kan också komma upp muntligt
i klasserna om eleverna i fråga är öppna för den, B2 påpekar att elever inte tvingas att diskutera
sitt påbrå. Naturligtvis är det svårt att komma ihåg vilka elever som talar vilka språk där
hemma, så det tas sällan upp under flera lektioner (B2). A1 beskriver att skolans
språkbadsklasser också samarbetar med andra skolor, som till exempel med en lokal svensk
skola med elever i motsvarande ålder. Lucia lussar bland annat också på svenska i deras skola.
Utöver detta har skolan också haft utländska praktikanter som har lärt dem om sina hemland
och kulturer.
13) Vem ansvarar för materialen på väggarna? I både skola A och skola B är ansvaret lika
delat bland alla lärare. B2 uppger att det är alla som skapar material eller ingen. B1 menar att
material nog främst skapas under bildkonstlektionerna, men att språkbadsklasserna också
skapar mycket material. I skola 2 samarbetar dessutom språklärarna med bildkonstläraren. A1
och A2 nämner att de brukar ha veckans ord i sina klasser. Tanken är att veckovis lyfta fram
fem nyckelord som finns synligt i klassen. Orden används både i undervisningen och i dagliga
diskussioner. När man har roligt, lär man sig enligt A2 på ett helt annat sätt. A1 hänvisar till
roliga berättelser och uppfinningar som inspirerar eleverna och utvecklar deras språk medan
de lär sig övriga kunskaper. B2 lyfter fram att det av språkbadsenheterna krävs att
25

Renlund-Holm, C.

språkbadsspråket synligt framkommer i skolan. Avsaknaden av tid, resurser och uppföljning
bidrar enligt B2 i att det inte i deras skola finns mer synligt material.
Överlag var lärarna generellt positivt inställda till sitt arbete som lärare i språkbad. De uttryckte
att de trivdes i sina flerspråkiga jobb fastän arbetet krävde mycket planering och skapande av
material. A1 och A2 uppger att de försöker göra sitt jobb så bra den kan. De känner glädje i att
intresset för språkbad vuxit och hoppas att undervisningsstilen skall bli mer vanlig i framtiden.
A1 nämner att hen inte kunde se sig arbeta på något annat sätt, flerspråkigheten ger helt enkelt
så mycket. Samarbetet ger lärarna mycket och eleverna får ett meningsfullt sätt att utöva sitt
andraspråk. Nedan sammanfattar jag kort de resultat som jag hittills presenterat i avsnittet. För
att det skall bli lättare för läsaren att ta till sig resultaten, beskriver jag de centrala resultaten i
två olika tabeller (tabell 1 och 2) där jag lyfter fram lärarnas uppfattningar om dels språklig
identitet, flerspråkighet, mångkulturalism, dels synligt material i det språkliga landskapet.
Samtidigt visar tabellerna hur många av de fyra lärarna som gett uttryck för samma
uppfattning.
Tabell 1 Lärarnas uppfattningar om språklig identitet, flerspråkighet och mångkulturalism.

4
1

2

4

Antal lärare

ANSER ATT DERAS
SKOLA ÄR FLERSPRÅKIG

ANSER ATT DERAS
SKOLA ÄR
MÅNGKULTURELL

TAR FLERSPRÅKIGHET
OCH
MÅNGKULTURALITET I
BEAKTAN

ANVÄNDER ELEVERNAS
MODERSMÅL I
UNDERVISNINGEN OM
DET ÄR SKOLSPRÅKET

Alla lärare uppfattade att deras skolor var flerspråkiga, detta främst på basis av
språkbadsklasserna och språkundervisningen i skolan. Enbart två lärare ansåg att deras skola
var mångkulturell, åsikten baserade sig på elevernas modersmål/påbrå. Tabellen visar att
lärarna sällan tog fasta på elevernas modersmål om de inte själva talade eller kunde språket i
fråga. Däremot använde alla lärare sig av skolspråket i undervisningen för att stärka
26

Renlund-Holm, C.

förståelsen. Finska är skolspråket i bägge skolorna och majoriteten av elevernas och lärarnas
modersmål.
Tabell 2 Lärarnas uppfattningar om synligt material.

SKAPAR SJÄLV
MYCKET EGET
MATERIAL

1

3

4

ANSER ATT DET ÄR
VIKTIGT MED
SYNLIG TEXT I DET
SPRÅKLIGA
LANDSKAPET

3

4

Antal lärare

SAKNAR RESURSER
I TID OCH
FINANSIERING FÖR
ATT SKAPA
MATERIAL

UPPLEVER ATT
ELEVER FÖRSTÖR
MATERIAL

UPPLEVER ATT
ALLA ELEVER INTE
TAR NYTTA AV
SYNLIGT MATERIAL

Lärarna var ense om att det är viktigt med synlig text i skolor. Lärarna uttryckte också att de
skapar mycket material själva. Majoriteten av lärarna saknar resurser i tid och finansiering för
att skapa material vilket i sin tur lett till missnöje. En lärare beskrev att elever också ibland
förstör material. Majoriteten av lärarna enades också om att alla elever inte drar nytta av
material som framkommer i deras omgivning.

5.2

Det språkliga landskapet i två språkbadsenheter

Det språkliga landskapet består av ord och bilder som förekommer i ett utrymme. Utöver att
dessa är synliga i en miljö har de en funktionell betydelse så väl som en symbolisk betydelse
(Shohamy & Gorter, 2009, s. 1). Genom att analysera materialet som förekom i det språkliga
landskapet kunde jag plocka ut tre olika huvudkategorier: 1) Bild och text, 2) Material och 3)
Språk. Utöver dessa tre huvudkategorier har jag också delat in bilderna i ytterligare
underkategorier. Under Bild och text finns fyra underkategorier: a) Symboler, b) Elevarbeten,
c) Undervisande material med tillhörande bild samt d) Information med visuellt stöd.
Huvudkategorin material har jag delat in i a) Undervisande material utan tillhörande bild, b)
Information utan visuellt stöd samt c) Böcker och spel. Den tredje huvudkategorin språk
27

Renlund-Holm, C.

baserar sig på en indelning i enspråkiga skyltar där jag dessutom lyfter fram enspråkigt finska,
enspråkigt svenska och enspråkigt engelska skyltar som egna underkategorier. Utöver dessa
underkategorier finns dessutom kategorierna Tvåspråkiga och Flerspråkiga skyltar där två och
flera språk finns representerade på samma skylt.
Utöver huvud- och underkategorierna har jag dessutom fokuserat på innehållet, aktörerna och
målgruppen. Med innehåll syftar jag på vad jag anser att bilden förmedlar. Aktörer syftar på
vilka som har skapat materialet. Målgruppen beskriver vilka materialet är menat för. Figur 3
illustrerar min kategorisering.

Bild och text

Material

Språk

Symboler

Undervisande material
utan tillhörande bild

Finska

Elevarbeten

Information utan
visuellt stöd

Svenska

Undervisande material
med tillhörande bild

Böcker och spel

Engelska

Information med
visuellt stöd

Tvåspråkig

Flerspråkig
Figur 3 Kategorisering av fotografier

5.2.1 Bild och text

Huvudkategorin Bild och text innehåller fotografier som innehåller bild och text.
Huvudkategorin innefattar också underkategorin Symboler. Fast symboler inte alltid innehåller
text, räknar jag dem till denna kategori då de har ett tydligt meddelande som inte kräver text.
Symboler framkommer ofta på skyltar i form av nödutgångar, brandsläckare och toaletter.
Vanligen är symbolerna ofta tryckta i starka färger som rött eller gult. Symboler är bra att ha i
officiella utrymmen eftersom de är språkneutrala, vilket gör dem lätta att känna igen och förstå.
28

Renlund-Holm, C.

Bild 1 visar en symbol för brandlarm. Symbolen visar tydligt ett finger som trycker på en
knapp, vid sidan kan man också se lågor. Bild 2 har två symboler, en för skumsläckare och en
för brandslang. Båda skolorna hade också symboler för rökning förbjuden med tillhörande text
som hänvisar till en paragraf eller stadga. Bild 3 har tillhörande text på finska. Enligt
Danielsson (2013, s. 169–188) främjar denna typ av multimodalitet passiv språkinlärning. Bild
4 innehåller text på finska och svenska, den kunde alltså passat in i underkategorin Tvåspråkiga
material. Enligt mig ligger huvudfokus på symbolen och jag har därför placerat den i denna
kategori.

Bild 1 Exempel på symbol i skola A

Bild 2 Exempel på symbol i skola B

Bild 3 Exempel på symbol och
text i skola A

Bild 4 Exempel på symbol och text i skola B

29

Renlund-Holm, C.

I underkategorin Elevarbeten finns bland annat fotografier tagna på elevarbeten som innehåller
text. Bild 5 återger en sagovärld som skapats under bildkonst, engelska och
modersmålslektionerna. Sagovärlden består av flera olika länder, länderna beskrivs separat på
olika planscher. Bild 6 och 7 är två av flera elevarbeten som beskriver sagovärlden. Bild 6
”Rölli land” består av engelskspråkig text, med tecknade bilder som stöd. Bild 7 ”Diamond”
består av engelskspråkig text. Karaktärerna var ytterligen formaterade i sina världar.
Elevarbetet är ett bra exempel på samarbete ämnen emellan. ”För att eleverna ska nå
kompetens i multilitteracitet krävs en mångsidig textmiljö, en pedagogik som utnyttjar denna
och samarbete mellan olika läroämnen och andra aktörer” (Utbildningsstyrelsen, 2014, s. 23).

Bild 5 Exempel på elevarbeten i skola A

Bild 6 och 7 Exempel på elevarbeten i skola A
30

Renlund-Holm, C.

Bild 8 är ett träd med elevarbeten som beskriver gudar och vikingar. Texterna är på svenska
och beskriver bland annat Oden, Tyr och Midgård (Bild 9 och 10). Aktörerna är
språkbadselever, arbetet skapades under en lektion i religion som behandlade nordisk
mytologi.

Bild 8 Exempel på elevarbete i skola B

Bild 9 och 10 Exempel på elevarbete i skola B

31

Renlund-Holm, C.

Bild 11 och bild 12 är ett fotografier på elevarbeten med engelska texter med tillhörande
teckningar. Bilderna i fråga är tagna i skola B. Elevarbetena grundar sig på texter som utgör
engelska ordspråk. Bild 8 har texten ”A face like thunder”. Arbetet föreställer ett argt ansikte,
vilket beskriver ordspråket i fråga. Bild 9 ”A wolf in sheep’s clothing” visar en varg som är
utklädd till ett får som står bland övriga får. Bilderna i fråga är två resultat av ett samarbete
mellan ämnena engelska och bildkonst. Denna typ av samarbete framkom också i intervjuerna
(se avsnitt 5.1). Samarbete ämnena emellan stöds liksom tidigare nämnt också av
utbildningsstyrelsen (2014, s. 23).

Bild 11 och 12 Exempel på elevarbeten i skola B
Elevarbeten med motsvarande tanke framkom också i skola A. Bild 13 baserar sig på ett finskt
ordspråk, ”Oma maa mansikka, muu maa mustikka”. Teckningen visar en kvinna som blundar
mot en svartvit bakgrund, samt ett landskap som speglar sig i vattnet vid solnedgång. Bild 14
är en saga ”pimeyden voittaminen” som på finska berättar en historia från Kalevala där
Väinämöinen och Ilmarinen fångar och bemästrar ljuset. Till historien har aktören tecknat åtta
händelseenliga bilder. Ifrågavarande elevarbeten var ett samarbete mellan bildkonst och
modersmål.

32

Renlund-Holm, C.

Bild 13 Exempel på elevarbete i skola A

Bild 14 Exempel på elevarbete i skola A

33

Renlund-Holm, C.

Till huvudkategorin bild och text hör också undervisande material med tillhörande bild. Hit
hör material som främst tillverkats eller plockats fram av läraren som stöd för undervisningen.
Bilderna 15–17 visar informationsblad som ämnesläraren själv hade gjort. Informationsbladen
var placerade på ett bord bak i klassen. Bild 15 visar ett pärmblad med texten ”Det självständiga
Finland”. Bild 16 behandlar roliga historiska händelser. Materialen är en del av skola A:s
språkbadsundervisning på svenska. Bild 17 är engelskspråkigt material om Englands historia
av skola A:s språkbadsundervisning på engelska.

Bild 15 och 16 Exempel på undervisande material med tillhörande bild i skola A

Bild 17 Exempel på undervisande material med tillhörande bild i skola A
34

Renlund-Holm, C.

Bild 18 och 19 Exempel på undervisande material med tillhörande bild i skola A
Bild 18 visar en del av en vitrins innehåll i skola A. Längst bak finns en plansch över det
engelska alfabetet. I hyllan står en bok och en del produkter som går att förknippa med olika
engelska kulturer. Produkten som står längst fram är ”butterwhip”. På glaset finns fastsatta
bilder på bland annat ”Brain of Britain”, ”Full English Breakfast”, bilder på män som
balanserar på New Yorks skyskrapor och ett engelskspråkigt spel. Materialen har blivit
placerade i vitrinen av en lärare för elever att se på. I skola B fanns bland annat samma plansch
som i skola A. Bild 20 visar samma plansch som i bild 18 över det engelska alfabetet men nu
så är den mer läsbar. Bild 19 som var placerad bredvid den skriver ut siffrorna mellan 1–1000
på engelska. Bild 22 är en karta på U.S.A, på kartan ges delstaternas namn på engelska.

Bild 20 och 21 Exempel på undervisande material med tillhörande bild i skola B
35

Renlund-Holm, C.

Bild 22 Exempel på undervisande material med tillhörande bild i skola B
Information med visuellt stöd syftar på information i form av till exempel scheman och regler
som har visuellt stöd eller tillhörande bild. Bild 23 visar utrymningsplanen som fanns i ett
klassrum i skola B. Texten är enbart på finska, som visuellt stöd finns en karta där klassrummen
är numrerade och pilar visar vartåt man skall ta sig om brandlarmet går.

Bild 23 Exempel på information med visuellt stöd i skola B
36

Renlund-Holm, C.

Bild 24 och 25 Exempel på information med visuellt stöd i skola B
Bilderna 24 och 25 var placerade intill varandra i samma klassrum i skola B. Den finska texten
i bild 24 påminner eleverna om att man skall lägga telefonerna i lådan. Under texten finns
också en bild på en låda. Bild 25 har numrerade bilder, 1) Telefoner som ligger i en korg 2)
Väskor och jackor som är upphängda på stolar 3) arbetsmaterial och en elev som sitter och
arbetar vid en dator. Jag antar att bilderna blivit uppsatta av en lärare, bilderna hänvisar till vad
eleverna skall göra när de kommer in i klassen.

Bild 26 och 27 Exempel på information med visuellt stöd i skola A

37

Renlund-Holm, C.

I skola A fanns också utrymningsplaner i alla klassrum. Liksom i skola B var alla planer på
finska (Bild 26). Utrymningsplanen i skola A hade också ett bottenplan, en del av klassrummen
var numrerade i bottenplanet, medan ett utrymme var benämnt på basis av personen som
arbetar där ”opo”. I bottenplanen var rutterna märkta med pilar och utgångar med texten
”sisään/ulos”. Eftersom skolan var flera våningar hög, kartan svårtolkad och texten skriven
med liten stil och enbart på finska skulle det kunna vara svårt att hitta ut ur byggnaden under
utrymning. Bild 27 hör samman med bild 26, jag valde att dela originalet i två eftersom bilden
var i en otymplig form. Bild 27 innehåller text i punktformat. Punkterna är delade i fyra olika
kategorier enligt typ av nöd: 1) Hätäilmoitus 2) Kun havaitset palon 3) Tapaturma tai
sairaskohtaus 4) Rikostapahtuma. Texterna i bild 27 var enbart på finska. Bild 28: på dörren
till matsalen fanns det en bild som påminner elever och personal om att tvätta händerna. Texten
är på finska, medan det finns bilder på händer för att stöda meddelandet. Jag antar att bilden
har lagts upp av kökspersonalen eller någon av lärarna. Bild 29: I matsalen fanns det också en
Oiva rapport som visar kökets/matsalens hygienstandard. Själva rapporten var helt på finska.
Eftersom det ändå finns visuellt stöd i form av miner kan man oavsett språk se att köket hade
en god hygien, antagandet är då att man vet vad en Oiva rapport behandlar.

Bild 28 och 29 Exempel på information med visuellt stöd skola A

38

Renlund-Holm, C.

5.2.2 Material

Jag har valt att döpa den andra huvudkategorin material. Indelningen baserar sig på
underkategorierna: Undervisande material utan tillhörande bild, information utan visuellt
stöd, samt böcker och spel. I båda skolorna framkom undervisande material utan tillhörande
bilder. Bild 30 har undervisningsmaterial på svenska, materialet behandlar historia om Finland.
Bild 31 har undervisningsmaterial om stress på finska. Materialet är format som en
PowerPoint, i punktformat. Bild 32 är material som agerar som stöd för självutvärdering.
Texten är helt på svenska, självutvärderingen baserar sig på frågor. Bild 33 är på finska, och
beskriver hur man syr med en overlockmaskin. Skylten räknar upp tre viktiga punkter att
komma ihåg. Materialen i fråga hade inga tillhörande bilder eller visuellt stöd, målgruppen
förväntas alltså kunna läsa och förstå texten i sin helhet på språket som det är skrivet på.

Bild 30 och 31 Exempel på undervisande material utan tillhörande bild i skola A

Bild 32 och 33 Exempel på undervisande material utan tillhörande bild i skola B
39

Renlund-Holm, C.

I underkategorin information utan visuellt stöd finns till exempel fotografier på skyltar,
information om öppettider och scheman. Texten är på finska och inget visuellt stöd har använts.
Bild 34 ger väsentlig information för användning av hissen. Bild 35 beskriver var man hittar
mer information om skolbiblioteket, hur man kan se om vissa böcker finns i skolbiblioteket,
kontaktuppgifter till bibliotekarien samt hur man skall gå tillväga för att få låna böcker eller
returnera böcker. Informationen är skriven enbart på finska, det finns inga symboler eller bilder
som beskriver verksamheten. Intresset skulle väckas lättare om det funnits bilder som stöd för
texten. Bild 36 beskriver vilka raster som är motionsraster. Bild 73 visar att det är rektorns
kontor, samt kansliets öppettider. Baserat på det som framgår av fotografierna är det svårt för
personer med svaga finska kunskaper att förstå meddelandet.

Bild 34 och 35 Exempel på information utan visuellt stöd i skola A

Bild 36 och 37 Exempel på information utan visuellt stöd i skola B

40

Renlund-Holm, C.

Fotografierna på böcker och spel är tagna i klassrummen, jag tolkar samlingarna som
ämnesrelaterade små bibliotek. Enligt Cummins (2017, s. 210) är det mycket viktigt att
skolorna har ett bra utbud av böcker som eleverna har åtkomst till. Cummins hänvisar till
Neuman (1999, s. 286, 305–308) vars forskning visat att skolans utbud på böcker markant
inverkar på elevernas språkutveckling. Ett stort utbud av böcker förbättrade också elevernas
skrivutveckling. På fotografierna framkommer så väl läroböcker som ordböcker och
skönlitteratur. På vissa hyllor visades också korsord och tidningar. I skola A var majoriteten
av böckerna på engelska, finska, eller finska och engelska. Böcker på svenska framkom också,
men dessa var färre (se bild 50 på svenska i skola A). På bild 38 kan man se skönlitteratur och
läroböcker på engelska. På bild 39 kan man se ordböcker, korsord och läroböcker.
Ordböckerna är på engelska, svenska – finska och engelska – finska. Bild 40 visar en del av
spelen som fanns i skolan. Spelen var på svenska, finska och engelska. Tidningarna på bild 41
var på finska.

Bild 38 och 39 Exempel på böcker i skola A

Bild 40 Exempel på spel i skola A

Bild 41 Exempel på tidningar i skola A

41

Renlund-Holm, C.

I skola B fanns det flera böcker på svenska än i skola A. Bild 42 visar skönlitteratur på svenska.
Bild 43 visar kokböcker på finska, svenska och engelska. För språkbadselever som går
språkbadsundervisningen på svenska, är det mycket viktigt att det finns rikligt med litteratur
på svenska. Detta ger dem möjligheten att läsa och öva på undervisningsspråket så ofta som
möjligt (Sahlström m.fl., 2012, s. 120).

Bild 42 och 43 Exempel på böcker i skola B

5.2.3 Språk

Huvudkategorin språk syftar på vilka språk som görs synliga i de språkliga landskapen. Här
har jag gjort fem underkategorier; enspråkigt finska, enspråkigt svenska, enspråkigt engelska,
tvåspråkig och flerspråkig. Inom underkategorin tvåspråkig har jag placerat fotografier som
innehåller två språk, detta kan vara en blandning av finska och svenska, finska och engelska
eller engelska och svenska. I underkategorin flerspråkig har jag placerat fotografier som
innehåller mer än två språk. Fastän skolan är flerspråkig och har elever från flera olika kulturer
är det främst finskan, engelskan och svenskan som representeras. Av dessa språk förekommer
främst finska.
Ladberg (2000, s. 130) påpekar att undervisning och landskap bör läggas upp så att skolspråket
används så mycket som möjligt. Enligt Cummins (2017) är det utöver detta också viktigt att i
undervisningen av flerspråkiga elever utgå från att alla elever ska ha möjligheten att nå
skolframgång. Detta beskriver alltså varför finskan är språket som syns mest. Cummins (2017,
s. 136) förespråkar i alla fall att eleverna ska uppmuntras till flerspråkighet genom att låta dem
se och höra flera olika språk. Att göra elevernas modersmål synligt stärker deras språkliga
identitet och öppnar upp dörrar för kulturer att mötas.
42

Renlund-Holm, C.

Den största underkategorin är finska. Underkategorin innehåller skyltar som finns på klassrum
och övriga utrymmen samt regler och beskrivningar på hur man skall gå till väga. Bild 44 visar
var cyklarna skall lämnas. Eftersom skylten inte har en bild på en cykel är den svår att förstå.
Då den också är enbart på finska, begränsar den också vem som kan följa reglerna. Bild 45
påminner om att man ska stänga dörren efter sig när man går ut ur arbetsrummet. Bild 46
beskriver utrymmet. Utan symboler och bilder stöder dessa enbart personer som kan finska.

Bild 44 och 45 Exempel på finska skyltar i skola A

Bild 46 Exempel på finska skyltar i skola A
I skola B är situationen mycket lika. Majoriteten av fotografierna innehåller skyltar och
informationslappar på finska. Till skillnad från skola A, har flera av lapparna bilder på sig.
Bilderna relaterar inte direkt till meddelandet, men drar fokus till sig. Bild 47 innehåller
information om extra provtillfällen liksom dag, klockslag och utrymmen. En bild på en
43

Renlund-Holm, C.

uttråkad pojke som sitter mellan två högar av böcker har också blivit inklistrad. Bilden i sig är
missvisande då man sällan får använda sig av litteratur under ett provtillfälle. För att vidare
analysera bilden så är den missvisande då det inte enbart är pojkar som deltar i extra
provtillfällen. Bild 48 beskriver var man kan hitta kuratorn, hur man kan nå kurator och hur
man skall gå tillväga för att få en tid. Texten på bild 48 var enbart på finska, den var också
ganska lång, med flera olika moment. Detta kan inverka på hur en person med svag finska
förstår den. Pingvinen på informationsbladet är söt, men hjälper nog inte förståelsen av texten.
Liksom i skola A var alla utrymmen i skola B också märkta på finska med siffra som stöd (Bild
49).

Bild 47 och 48 Exempel finska som framkom i skola B

Bild 49 Exempel på finska som framkom i skola B
44

Renlund-Holm, C.

Bilderna i underkategorin svenska var betydligt färre än bilderna i underkategorin finska. Bild
50 visar en bok på svenska som handlar om historia. Denna bild kunde också ha placerats i
underkategorin böcker och spel, jag valde att placera fotografiet i denna kategori på basis av
rollen den hade i klassrummet. Den hade lyfts fram bak i klassen som en del av inredningen,
medan övriga böcker var placerade i bokhyllan. Bild 51 är en del av bild 30, bilden visar hur
svenskan framkommer i skolans språkliga landskap. Också i skola B var svenskan mindre
synlig än finskan och engelskan. Bild 52 visar ett elevarbete som namnger kläder på svenska.
Arbetet är mycket beskrivande då eleverna också hade tecknat plaggen som motsvarade texten.
Bild 53 är en reklam på svenska. Mot bakgrund av att båda skolorna hade flera svenska
språkbadsklasser, är jag aningen förvånad över att svenskan inte är representerad i större skala.

Bild 50 och 51 Exempel på svenska skyltar i skola A

Bild 52 och 53 Exempel på svenska skyltar i skola B

45

Renlund-Holm, C.

I underkategorin engelska fanns det flera elevarbeten, till exempel bilderna 6, 7, 11 och 12.
Engelskan var alltså mycket mer synlig i skolorna än till exempel svenskan. Utöver elevarbeten
fanns också undervisningsmaterial, till exempel bilderna 19, 20, 21 och 22. I denna
underkategori synliggörs utskrivna ’memes’ som bild 54 och 55, skyltar med humor och
information som bild 56 och 57. Materialen som representerar denna kategori har blivit
framkallade eller inhandlade av lärarna. Jag antar att meningen är att ta in språk, humor och
dekoration i klasserna. Eftersom det är viktigt att uppmuntra eleverna till att uppmärksamma
och använda språk (Utbildningsstyrelsen, 2014), känns det nog som att dessa är lämpliga.

Bild 54 och 55 Exempel på engelska i skola A

Bild 56 och 57 Exempel på engelska i skola B

46

Renlund-Holm, C.

Underkategorin tvåspråkighet innehåller bilder med finska och svenska, samt bilder med
finska och engelska. Kategorin är viktig eftersom flerspråkiga material möjliggör en större
grad av språkinlärning. Bilderna varierar från informationsskyltar till elevarbeten och
undervisningsmaterial. Bild 58 har en engelskspråkig rubrik ”school rules”, medan reglerna är
på finska. Materialet har också bilder på flygfän. Under lärarintervjuerna framkom det att A1
och A2 brukar hålla veckans ord för sina klasser. Bilderna 59 och 60 visar hur de brukar
synliggöra veckans ord i sina klasser. Forsman och Slotte-Lüttge lyfter också fram detta
fenomen i sin forskning (se avsnitt 2.3).

Bild 58 Exempel på tvåspråkighet i skola A

Bild 59 och 60 Exempel på tvåspråkighet i skola A
47

Renlund-Holm, C.

Att namnge bekanta föremål och markera namnen på varor är enligt Bergroth (2015, s. 64) ett
effektivt sätt att öka inlärningsmöjligheterna. I skola B användes denna typ av tvåspråkighet
inom konstämnena huslig ekonomi och textilslöjd. Bilderna 61 och 62 visar två av lådorna i
salen för huslig ekonomi. Där beskrevs alla köksredskap på två olika språk. Namnlapparna var
placerade av läraren. Tanken var enligt läraren att hjälpa eleverna placera redskapen på rätt
plats, samt lära sig redskapens namn. Bild 63 agerar som stöd i inlärningen av termer inom
textilslöjden.

Bild 61 och 62 Exempel på tvåspråkighet i skola B

Bild 63 Exempel på tvåspråkighet i skola B

48

Renlund-Holm, C.

Underkategorin flerspråkiga material innehåller bilder där flera än ett språk framkommer. Det
finns endast två bilder i denna underkategori, bägge är planscher. Det är synd att det fanns
såpass få flerspråkiga material. Enligt Salameh (2012, s. 15) är flerspråkigt material mycket
viktigt, då det parallellt utvecklar så väl språket som kunskapen. Både skola A och skola B har
dessutom elever som talar andra språk än finska, svenska och engelska. Enligt Slotte-Lüttge
och Forsman (2013, s. 155) utgör lärarnas intresse för elevernas modersmål en trygghet.
Tryggheten bidrar i att eleverna vågar använda sitt modersmål mer öppet. Bild 64 visar en
plansch som motsätter sig hat. Språken som används är finska, svenska och engelska. Bild 65
har i bakgrunden en plansch med hälsningsfraser på flera olika språk.

Bild 64 och 65 Exempel på flerspråkighet i skola B
I det följande sammanfattar jag kort det resultat som presenterats i avsnittet. Liksom tidigare,
beskriver jag de centrala resultaten i två olika tabeller där jag lyfter fram språken och
innehållen i materialen. Tabell 3 visar språkfördelningen på basis av de tagna fotografierna.
Tabell 4 visar i sin tur innehållet på basis av de tagna fotografierna.

49

Renlund-Holm, C.

Tabell 3 Språkfördelningen på basis av fotografier.

1

21

27

33

Antal fotografier

FINSKA

ENGELSKA

SVENSKA

ÖVRIGT

Tabellen visar att finskan var språket som främst var representerat i skolorna. Detta är
förståeligt då skolspråket i bägge skolorna var finska. Hade alla finska ord som framkom i
skolan fotograferats så skulle antalet varit högre. Av fotografierna som ingår i avhandlingen
innehöll 27 engelska och 21 svenska. Engelskan var alltså representerad i en större grad än
finska Övriga språk framkom endast i ett fotografi (bild 65).
Tabell 4 Innehållet på basis av fotografier.

ENBART TEXT

TEXT MED
BILDSTÖD

TEXT MED
IRRELEVANT
BILD

BILD UTAN
TEXTSTÖD

2

1

3

8

18

25

Antal fotografier

SYMBOLER MED
SYMBOLER
TEXTSTÖD
UTAN TEXTSTÖD

Majoriteten av fotografierna innehöll enbart text till exempel bild 49, en informationsskylt som
beskrev utrymmet ”kuvaamataito”. Av fotografierna som ingår i avhandlingen innehöll 18 text
med bildstöd, 3 symboler med textstöd och 2 enbart symboler. Bland fotografierna framkom
8 exempel av text med irrelevant bild. Om dessa hade haft relevanta bilder, hade de kunnat
räknas som multimodala och underlättat förståelsen av själva meddelandet.
50

Renlund-Holm, C.

6

Slutdiskussion

I kapitlet presenteras en sammanfattning av resultatet relaterat till den teoretiska
referensramen. Därefter granskar jag mitt val av metod i relation till resultaten och kapitlet
avslutas med slutsatser och förslag på fortsatt forskning.

6.1

Resultatdiskussion

Syftet med avhandlingen är att undersöka och analysera de språkliga landskapen i två olika
skolor med språkbadsenheter, samt lärarnas uppfattningar om skolans språklandskap och
övrigt undervisningsmaterial. Lärarintervjuerna hölls på finska, transkriberades, översattes och
skrevs ut med fokus på att återge allt väsentligt innehåll på svenska. För analysen av
bildmaterialet skapade jag olika kategorier baserade på text, språk, bild och symbol (se figur
3). I resultatanalysen kom jag fram till att språk blir synligt på flera olika sätt i de två
undersökta skolornas språkbadsenheter. Språk åskådliggörs bland annat i form av information,
trivselregler, elevarbeten, symboler och undervisandematerial. Enligt Gorter & Cenoz (2015,
s. 151–169) är det viktigt att skolan ger en stor plats för språket och språkutvecklingen. En
flerspråkig omgivning påverkar dessutom elevernas språkmedvetenhet positivt och utvecklar
mångkulturell medvetenhet, positiva attityder och värderingar. Ett flerspråkigt skollandskap
förbereder alltså ungdomarna för samhället samtidigt som det stöder språkinlärning.
I avhandlingen har datainsamlingen och analysen av materialet utförts som en variant av
metodkombination, närmare bestämt metodtriangulering (se figur 2). Lärarnas uppfattningar
kring det språkliga landskapet presenteras i avsnitt 5.1, som byggs upp kring resultat från
intervjuer med undersökningens fyra lärare. Det språkliga landskapet i två språkbadsenheter
presenteras i avsnitt 5.2 i form av fotografier som jag själv tagit och analyserat med inspiration
av bildanalys.
Av intervjuerna framgår att lärarna såg på sina skolor som flerspråkiga, och ansåg att det är
viktigt att text finns synligt i skolornas utrymmen. Bland språk räknades skolspråket,
språkbadsspråken och övriga språk upp. Ifall eleverna läser och drar nytta av förekommande
material, inverkar detta

51

Renlund-Holm, C.

positivt på språkinlärningen. I bägge skolorna låg ansvaret att skapa material på alla lärare.
Det framkom dock att främst bildkonst- och språklärare lät tillverka material under sina
lektioner. Material skapades i skolorna också som samarbete ämnena emellan, bild 5 är ett
exempel på ett sådant samarbete. När det kom till språk och realämnesundervisningen nämnde
lärarna att elevarbeten främst gjordes i form av grupparbeten som resulterade i informativa
planscher, bild 52 är ett exempel på detta. Elevarbetena som gjorts under bildkonst varierade
mellan teckningar, målningar och skulpturer, exemplen som lyfts fram i denna avhandling
innehöll text, bild 13 är ett exempel på detta.
När vi under intervjuerna diskuterade synligt material och undervisningsmaterial i
språkbadsundervisningen framgick det tydligt att lärarna skapade massvis av material själva.
Att skapa undervisningsmaterial var enligt dem mycket tidskrävande fastän de vant sig vid
processen. Lärarna upplevde också att material som skapats av andra eller använts tidigare
ständigt krävde uppdatering eller redigering, vilket i sin tur kräver ytterligare mer tid. Av
intervjuerna framkom också att språkbadsenheter har krav på att synliggöra språkbadsspråken
i skolorna. En av lärarna ifrågasatte också kravet på språkligt material i och med att det inte
följs upp och inga resurser finns för ändamålet i fråga.
I analysen av det språkliga landskapet utgick jag från de totalt 483 fotografier som jag hade
tagit i skolorna. Jag analyserade och valde lämpliga och illustrativa exempel på fotografierna
för att kunna skapa en bild av skolornas visuella språklandskap i min avhandling. Av alla tagna
fotografier, är 65 fotografier representerade i avhandlingen. Fotografierna visar symboler,
texter, bilder och övrigt material som fanns synliga i skolans allmänna lokaliteter och klassrum.
Av fotografierna kan man inte avläsa hur själva undervisningsmaterialet ser ut. Av
fotografierna går inte heller att avläsa att det i skolorna skulle förekomma en större språklig
och kulturell mångfald. Majoriteten av texterna var på finska, en del på engelska och svenska.
Enligt tabell 2 innehöll 33 fotografier material på finska, 27 fotografier material på engelska
och 21 fotografier material på svenska. Även om tabell 2 visar en helhet, är den aningen
missvisande, eftersom allt material som var på finska i det språkliga landskapet inte finns i
avhandlingen.

Övrigt

finskt

material

som

fanns

i

skolorna

var

bland

annat

utrymmesmarkeringar, information, blanketter och tidningar. Dessa har lämnats bort för att
begränsa avhandlingens storlek. Övriga språk som framkom bland eleverna var enbart
representerade i skola B, detta i form av en mindre plansch med hälsningsfraser (se bild 65).

52

Renlund-Holm, C.

Att finskan är mest framträdande i skolornas språkliga landskap är förståeligt då det är
skolspråket för majoriteten av eleverna i bägge skolorna. Även om det är viktigt att upprätthålla
en miljö som stöder skolspråket, är det också enligt Sahlström med flera (2013, s. 120) viktigt
att synliggöra elevernas flerspråkighet. I en motsvarande studie gjord av Gorter & Cenoz
(2015, s. 151–169) visade det sig liksom i denna avhandling att skolspråket är det språk som
främst syns i skolor. Gorter & Cenoz påpekar att skolan kan uppmuntra elever att bevara och
vidareutveckla sin flerspråkiga identitet genom att synliggöra deras hemspråk. Att ta elevers
modersmål i beaktan skapar också en trygghet för dem (Slotte-Lüttge & Forsman, 2013, s.
155). Cummins (2017, s. 114) hävdar också att invandrarelever som blivit uppmuntrade till att
använda sitt modersmål i snitt klarar sig bättre än invandrarelever som inte fått denna
uppmuntran. Elever som känner att deras identitet värderas, engagerar sig helt enkelt mer än
elever som inte gör det.
Då det kommer till skolornas språklandskap anser jag också att man kunde ha satsat mer på
multimodalitet. Baserat på tabell 3 fanns det åtminstone 33 fotografier av 65 som inte var
multimodala i och med att materialet saknade bild eller innehöll en irrelevant bild. Det är
viktigt att satsa på multimodalitet eftersom det har visat sig vara effektivt i fråga om förståelse
och språkutveckling (Danielsson, 2013 s. 169–188).
Sammanfattningsvis kan konstateras att det språkliga landskapet motsvarade lärarnas tankar
kring de språkliga landskapen. I bägge skolorna bestod det synliga materialet till största delen
av finsk text, medan språkbadsspråken engelska och svenska också synliggjorts. Dock var
engelskan mer representerade i bägge skolorna än svenskan. Enstaka inslag av övriga språk
fanns. Materialen präglades i högsta grad av finländsk eller nordisk kultur. Det fanns få
artefakter i det språkliga landskapet som gav anspråk på mångkulturalitet i skolorna – trots att
det fanns flerspråkiga elever.

6.2

Metoddiskussion

Som forskningsstrategi användes metodkombination. Målet med metodkombination är att
skapa en djupare förståelse och en större helhetsbild av forskningsansatsen (Creswell & Plano,
s. 5). En del av metodkombination är enligt Olsson & Sörensen (2011, s. 98) att samla in och
analysera olika variationer av separat. Slutligen jämförs resultaten från de olika analyserna.
Tanken är att metoderna kompletterar varandra liksom de gjorde i denna avhandling.
53

Renlund-Holm, C.

Genom att intervjua lärare fick jag en insyn i deras tankar kring skolornas språkliga landskap
och skapandet av material. Genom att besöka skolorna och analysera fotografierna fick jag en
inblick i skolornas språkliga landskap. Eftersom avhandlingen utgick från att analysera och
tolka, valde jag en hermeneutisk-fenomenografisk forskningsansats. Inom hermeneutiken
strävar forskare enligt Patel & Davidson (2011, s. 105) till att tolka mänskliga aktiviteter på
basis av språk och kultur, samt att växla mellan olika delar för att bilda en helhet.
Fenomenografi fokuserar i sin tur på att beskriva fenomen på basis av hur de uppfattas.
Förutom att tolka och analysera intervjuer och fotografier, har jag även jämfört dem med
varandra för att skapa en tydligare helhetsbild och få mer tillförlitliga och trovärdiga resultat.
Eftersom enbart fyra lärare deltog i intervjuerna och enbart två skolors språkliga landskap
undersöktes blev resultatet relativt specifikt och inga generella slutsatser kan dras på basis av
resultatet. För att stärka avhandlingens allmängiltighet borde fler lärare ha intervjuats, det hade
också varit fördelaktigt att analysera fler skolor. Materialet skulle dock ha blivit för storskaligt
för denna avhandling. Eftersom inga generella slutsatser kan dras på basis av resultatet,
påverkar detta avhandlingens generaliserbarhet. Enligt Fejes & Thornberg (2015, s. 270) syftar
generaliserbarhet på hur resultatet går att appliceras på en större population. I denna
undersökning är generaliserbarheten relativt låg då urvalet är begränsat. Resultatet kan dock
leda till ökad medvetenhet för det språkliga landskapet, samt dess roll i samhälleliga sociala
ideologier.
Avhandlingen bestod till mestadels av fotografier. Fotografier bidrar enligt Denscombe (2016,
s. 404–405) med dold information som kan avläsas på basis av bilder, symboler och text.
Fotografier ger också information om miljön, kulturen och språket. Fördelar med fotografier
som data är också att de är bestående och går att analysera på nytt. Som nackdelar räknar
Denscombe (2016, s. 215) upp att själva analysen är tidskrävande och fotografierna ofta
framtagna för ett specifikt syfte. Eftersom fotografier är öppna för tolkning, har de inte endast
en sann betydelse. Enligt mig var det krävande att få texterna åskådliga, det var också svårt att
välja vilka fotografier som var mest väsentliga. När mängden material minskats och
fotografierna blivit indelade i kategorier och underkategorier underlättades arbetet.
Reliabiliteten och validitet har jag beaktat under avhandlingens olika skeden. Exempelvis har
bilder som kan avslöja skolan, eleverna eller lärarna också editerats eller uteslutits ur
avhandlingen. Lärarnas namn och kön framkommer heller inte i genomgången av
intervjuresultaten. Jag har själv tagit fotografierna och intervjuat lärarna. Jag har noggrant
54

Renlund-Holm, C.

transkriberat, analyserat och översatt intervjumaterialet. Fotografierna har också analyserats
noga och delats in i kategorier vilket inverkar positivt på reliabiliteten. Validiteten stärks av
att jag själv samlade in materialet. Under processen hade jag alltså möjligheten att skapa mig
en helhetsbild av hur de språkliga landskapen i skolorna såg ut. Detta möjliggjorde att
datainsamlingsmaterialet var lämpligt för undersökningens forskningsfrågor och syften
(Denscombe, 2016, s. 377).
Informations-, samtyckes-, konfidentialitets- och nyttjandekraven (Vetenskapsrådet, [u.å.]) har
agerat som forskningsetiska principer och riktlinjer i undersökningen. Respondenterna och
rektorerna var informerade om avhandlingens syfte före intervjutillfället. Samtyckeskravet
uppfylldes genom att rektorerna och respondenterna uttryckte sitt samtycke innan materialet
samlades in. Fotograferandet av skolornas språkliga landskap innefattades av ett kommunalt
forskningstillstånd och rektorernas samtycke. Konfidentialitetskravet uppfylldes genom att jag
garanterade skolorna och respondenterna full anonymitet, varefter datainsamlingsmaterialet
analyserades enligt forskningsetiska principer. Nyttjandekravet beaktades i processen genom
noggrann bearbetning av materialet.
Sammanfattningsvis anser jag att resultaten från undersökningen är goda. Jag känner också att
mina val av metoder var lämpliga för studien och besvarade forskningsfrågorna väl. Ytterligen
fick jag också information som jag inte hade förväntat mig.

6.3

Slutsatser

Studiens syfte var att undersöka lärarnas uppfattningar om det språkliga landskapet i två skolor
med språkbadsenheter. Syftet var också att undersöka hur skolornas språkliga landskap såg ut.
Sammanfattningsvis skulle dessa resultat jämföras med varandra. Av lärarintervjuerna
framkom att majoriteten av eleverna hade finska som modersmål, utöver detta fanns också
elever med övriga språkliga och kulturella bakgrunder. Artefakterna i de språkliga landskapen
uttryckte främst finländsk och engelsk kultur. Det fanns alltså nästintill inga artefakter som gör
anspråk på mångkulturalitet eller stöder inflyttade elevers språkliga identitet. Det finns alltså
ett behov av ökad medvetenhet bland personalen. Genom att lyfta fram elevernas modersmål
i skolorna skulle miljön vara mer inkluderande och bekräfta elevers språk och kulturella
bakgrunder. Skolans språkliga landskap kunde också ha förbättrats i form av en ökad mängd
multimodalt material. Flera texter var visserligen kombinerade med bilder, men jag anser dock
55

Renlund-Holm, C.

att det fortfarande fanns texter i bägge skolorna som hade varit i behov av multimodalt stöd i
form av symboler eller relevanta bilder. Detta skulle ge eleverna möjligheten att utveckla sitt
språk mer aktivt. Resurserna och stöd som ges till skolorna för att skapa synligt material på ett
språkbadsspråk kunde också ses över i och med att det inte finns färdigt framtaget material för
språkbadsundervisning (Bergroth, 2015, s. 64–65). Specifikt om så att det är ett krav, vilket
framgick av intervjuresultatet.

6.4

Förslag till fortsatt forskning

Jag har två olika förslag till fortsatt forskning som intresserar mig. Om man utförde en
motsvarande studie, kunde man basera intervjuerna med lärarna på undersökningens resultat
och analysera likheter och skillnader mellan fotografierna och skolans språkliga landskap. På
detta sätt kunde man djupare kunna beakta och integrera lärarnas uppfattningar med resultaten
från skolans språkliga landskap. Samtidigt kunde man bidra med en ytterligare dimension till
resultaten genom att bättre lyfta fram multimodalitet, flerspråkigheten och mångkulturalitet.
Alternativt skulle jag också vara intresserad av att forska kring kraven som läggs på materialen
som finns representerade i språkbadsenheterna gentemot tillgängliga resurser. Med material
avser jag då såväl undervisningsmaterial som material som finns i det språkliga landskapet.

56

Renlund-Holm, C.

Referenser
Andersen, H., Lund, K. & Risager, K. (2006). Culture in Language Learning. Aarhus: Aarhus
University Press.
Axelsson, M. & Magnusson, U. (2012). Forskning om flerspråkighet och kunskapsutveckling
under skolåren. I Hyltenstam, K., Axelsson, M. & Lindberg, I. (Red.). Flerspråkighet – en
forskningsöversikt. (s. 247–367). Stockholm: Vetenskapsrådet.
Bell, J. (2006). Introduktion till forskningsmetodik. Lund: Studentlitteratur.
Bergroth, Mari. 2015. Kotimaisten kielten kielikylpy. Vaasa: Vaasan yliopiston julkaisuja.
Hämtad 22 november 2020, från: www.uva.fi/materiaali/pdf/isbn_978-952-476-617-3.pdf.
Björklund, S., Pakarinen, S., & Mård-Miettinen, K. (2015). Är jag flerspråkig?
Språkbadselevers uppfattningar om sin flerspråkighet. Vasa: Vasa universitet.
Buss, M. & Laurén, C. (1997). Kielikylpy matkii yhteisöä kielenopettajana. I: Kielikylvyllä suu
puhtaaksi. Sanomalehtiyliopisto. Vaasan Yliopiston Täydennyskoulutuskeskuksen Julkaisuja
14.
Cenoz, J., Genesee, F. & Gorter, D. (2014). Critical Analysis of CLIL: Taking Stock and
Looking Forward. Applied Linguistics 35: 3, 243–262.
Coelho, E. (2012). Language and Learning in Multilingual Classrooms: A Practical
Approach. Bristol: Multilingual Matters.
Coyle, D., Hood, P. & Marsh, D. (2010). CLIL, Content and Language Integrated Learning.
Cambridge: University Press.
Creswell, J. W. & Plano Clark, V. L. (2011). Designing and Conducting Mixed Methods
Research. Thousand Oaks: SAGE.
Cummins, J. (2017). Flerspråkiga elever: effektiv undervisning i en utmanande tid. Stockholm:
Natur & Kultur.
Danielsson, K. (2013). Multimodalt meningsskapande i klassrummet. I: Å. Wedin, & C.
Hedman, Flerspråkighet, litteracitet och multimodalitet. Lund: Studentlitteratur.
Denscombe, M. (2016). Forskningshandboken: för småskaliga forskningsprojekt inom
samhällsvetenskaperna. Lund: Studentlitteratur.
Forsman, L. & Slotte-Lüttge, A. (2013).
Utbildningsstyrelsen.

Skolspråk och lärande.

Helsingfors:

Gibbons, P. (2006). Stärk språket stärk lärandet: språk- och kunskapsutvecklande arbetssätt
för och med andraspråkselever i klassrummet. Stockholm: Hallgren & Fallgren.
Gorter, D. (2006). Linguistic Landscape: A new approach to Multilingualism. Clevedon:
Multilingual Matters.
57

Renlund-Holm, C.

Gorter, D. (2017). Linguistic landscapes and trends in the study of schoolscapes. Linguistics
and Education. Hämtad 11 november 2019, från:
http://dx.doi.org/10.1016/j.linged.2017.10.001
Gorter, D., & Cenoz, J. (2015). Linguistic landscapes inside multilingual schools. I: B.
Spolsky, M. Tannerbaum, & O. Inbar, Challenges for language education and policy: Making
space for people. New York: Routledge Publishers.
Hellgren, J & Granskog, P. (2017). Multilitteracitet: Upptäck och utveckla din kompetens.
Utbildningsstyrelse. Juvenes Print – Suomen Yliopistopaino. Hämtad 1 oktober 2019 från:
http://oph.fi/sites/default/files/documents/189081_multilitteracitet.pdf
Holme, I. & Solvang, B. (1997). Forskningsmetodik: om kvalitativa och kvantitativa metoder.
Lund: Studentlitteratur.
Hyltenstam, K. & Milani, T. (2012). Flerspråkighetens sociopolitiska och sociokulturella
ramar. I Hyltenstam, K., Axelsson, M. & Lindberg, I. (Red.). Flerspråkighet – en
forskningsöversikt. (s. 17–152). Stockholm: Vetenskapsrådet.
Kaikkonen, P. (2012). Language, culture and identity as key concepts of intercultural learning.
I Bendtsen, M., Björklund, M., Forsman, L. & Sjöholm, K. (Red.) Global Trends Meet Local
Needs. Vasa: Åbo Akademi University.
Kramsch, C. (1998). Language and culture. Oxford: OUP.
Kvale, S. & Brinkmann, S. (2014). Den kvalitativa forskningsintervjun. Lund:
Studentlitteratur.
Ladberg, G. (2000). Skolans språk och barnets: att undervisa barn från språkliga minoriteter.
Lund: Studentlitteratur.
Mehisto, P., Marsh, D., & Frigols M. (2008). Uncovering CLIL: Content and Language
Integrated Learning in Bilingual and Multilingual Education. Oxford: Macmillan Education.
Olsson, H. & Sörensen, S. (2011). Forskningsprocessen: Kvalitativa och kvantitativa
perspektiv. Stockholm: Liber.
Patel, R & Davidson, B. (2011). Forskningsmetodikens grunder: att planera, genomföra och
rapportera en undersökning. Lund: Studentlitteratur.
Risager, K. (2012). A transnational paradigm for language and culture pedagogy. I Bendtsen,
M., Björklund, M., Forsman, L. & Sjöholm, K. (Red.) Global Trends Meet Local Needs (s.
35–45). Vasa: Åbo Akademi University.
Sahlström, F., Forsman, L., Hummelstedt-Djedou, I., Pörn, M., Rusk, F., SlotteLüttge, A.
(2013). Språk och identitet i undervisning: inga konstigheter. Stockholm: Liber.
Salameh, E-K. (Red.) (2012). Flerspråkighet i skolan – språklig utveckling och undervisning.
Stockholm: Natur & Kultur.

58

Renlund-Holm, C.

Shohamy, E. (2012). Linguistic landscapes and multilingualism. I Martin-Jones, M.,
Blackledge, A. & Creese, A. (Red.) The Routledge Handbook of Multilingualism. (s. 538–551).
London: Routledge.
Shohamy, E. & Gorter, D. (2009). Linguistic Landscape: Expanding the Scenery. New York.
Routledge.
Shohamy, E. & Waksman, S. (2009). Linguistic Landscape as an Ecological Arena:
Modalities, Meanings, Negotiations, Education. I Shohamy, E. & Gorter, D. Linguistic
Landscape: Expanding the Scenery. (s. 313–331). New York: Routledge.
Tuomi, J. & Sarajärvi, A. (2009). Laadullinen tutkimus ja sisällönanalyysi. Helsinki: Tammi.
Uljens, M. (1989). Fenomenografi – forskning om uppfattningar. Lund: Studentlitteratur.
Utbildningsstyrelsen. (2014). Grunderna för läroplanen för den grundläggande utbildningen
2014. Helsingfors: Utbildningsstyrelsen.
Vetenskapsrådet. [u.å.]. Forskningsetiska principer inom humanistisk samhällsvetenskaplig
forskning. Hämtad 1 juli 2019, från: http://www.codex.vr.se/texts/HSFR.pdf

59

Renlund-Holm, C.

Bilaga 1
1.

Mitä sana opetusmateriaali tarkoittaa sinulle?

2.

Miten opetusmateriaali vaikuttaa opetukseesi? Millainen osa opetusmateriaalilla on
opetuksessasi?

3.

Mitä seikat ovat sinulle tärkeitä, kun luot ja valitset opetusmateriaaleja?

4.

Onko kotisivuja tai yrityksiä, joiden oppimateriaaleja suosit?

5.

Kuinka paljon opetusmateriaalia luot itse?

6.

Otatko monikielisyyden huomioon, kun luot opetusmateriaaleja?

7.

Millä tavalla opiskelijat osallistuvat opetusmateriaalien luomiseen ja valitsemiseen?

8.

Onko mielestäsi tärkeää, että kirjallista materiaalia esiintyy koulun seinillä?

9.

Mitä luulet, että oppilaat saavat irti seinillä ja hyllyillä olevista opetusmateriaaleista?

10.

Mitä kielellinen identiteetti merkitsee sinulle? Millä tavalla kielellisestä identiteetistä
jutellaan oppilaiden kanssa? Huomioidaanko oppilaiden kielellinen identiteetti
opetuksessa tai koulussa?

11.

Teidän koulussa on kaksi kielikylpyohjelmaa. Onko koulu mielestäsi monikielinen?
Esiintyykö koulussa muita kieliä, kuin suomi, ruotsi ja englanti?

60

