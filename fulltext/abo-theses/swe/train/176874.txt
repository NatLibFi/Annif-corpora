Pedagogernas syn på föräldrasamverkan i flerspråkiga
sammanhang inom småbarnspedagogik

Lotta Österman

Avhandling Pro Gradu
Fakulteten för pedagogik och välfärdsstudier
Åbo Akademi
2020

Abstrakt
Författare

Årtal

Lotta Österman

2020

Arbetets titel

Pedagogernas syn på föräldrasamverkan i flerspråkiga sammanhang inom
småbarnspedagogik
Opublicerad avhandling för magisterexamen i pedagogik

Vasa: Åbo Akademi, Fakulteten för pedagogik och välfärdsstudier

Sidantal
74

Projekt inom vilket arbetet gjorts

Språkpärla
Referat

Denna magistersavhandling är skriven i samarbete med forsknings- och
fortbildningsprojekt Språkpärla och materialet som analyserats i denna
avhandling tillhör projektets delstudie. Projektets mål är att erbjuda
fortbildning och praktiska verktyg i hur man kan utveckla språkmedvetna och
språkstimulerande
arbetssätt
inom
småbarnspedagogik
och
nybörjarundervisning. Eftersom språket bygger grunderna till lärandet,
kommunikation, samarbete mellan människor, identitetsskapandet och
integrering i samhället är det av stor vikt att verkställa en språkutvecklande
pedagogik.
Syftet med denna magisteravhandling är att undersöka, utgående från projekt
Språkpärlas material, hurudana synpunkter på föräldrasamverkan kommer
fram i pedagogernas diskussioner kring språkmedvetenhet samt att identifiera
bra modeller för föräldrasamverkan i flerspråkiga sammanhang för framtida
pedagoger.
Utgående ifrån syftet har två forskningsfrågor utformats:
1. Hurudana synpunkter på föräldrasamverkan kommer fram i pedagogernas
diskussioner kring språkmedvetenhet?
2. Hurudana önskningar eller beröm gällande föräldrarna uttrycks i
pedagogernas diskussioner kring språkmedvetenhet?
Undersökningen är en kvalitativ studie där materialet har analyserat med hjälp
av deskriptiv innehållsanalys. Materialet består av nio transkriberade
gruppdiskussioner med en SWOT-analys som diskussionsunderlag.
Gruppdiskussionerna omfattar 41 primära deltagare och 172 sekundära
deltagare.

I resultatet från pedagogernas gruppdiskussioner framkommer vikten av att
bemöta föräldrar med respekt oberoende kultur eller språk. Pedagogerna anser
att föräldrarna fungerar som viktiga språkliga förebilder för sina barn. I
resultatet framkommer också att språkstöd hemifrån anses viktigt för
utvecklingen av flerspråkigheten. Barnen bör också få tillgång till
undervisning i eget modersmål men på grund av resursbrist lyckas det inte
alltid i praktiken. För en fungerande föräldrasamverkan kan tolktjänster
behövas ibland men i enlighet med föregående resultat lyckas det inte alltid i
praktiken på grund av resursbrist.
En del pedagoger upplevde att det framkom kommunikationssvårigheter med
föräldrarna. Kommunikationssvårigheter kunde bero på avsaknad av ett
gemensamt språk och kunde leda till missförstånd och tolkningsfel.
Pedagogerna diskuterade också möten mellan olika kulturer i en positiv ton.
Problematiska situationer kunde lösas genom dialog och en fungerande
samverkan med föräldrarna.
Sökord

Föräldrasamverkan, vanhempainyhteistyö, parental collaboration
Flerspråkighet, monikielisuus, multilingualism
Språkmedvetenhet, kielitietoisuus, language awareness

Innehållsförteckning
Abstrakt
1 Inledning ................................................................................................................... 1
1.1 Bakgrund ............................................................................................................ 3
1.2 Syfte och forskningsfrågor ................................................................................. 3
1.3. Avhandlingens upplägg ..................................................................................... 4
2 Språklig utveckling och språkmedvetenhet .............................................................. 5
2.1 Språkutveckling ur flerspråkighetsperspektiv .................................................... 5
2.2 Flerspråkig identitet och språkmedvetenhet ..................................................... 10
2.3 Språkpolicy och språkmedvetenhet inom det finländska utbildningsväsendet 11
2.3.1 Språkmedvetenhet i Grunderna för planen för småbarnspedagogik 2016 . 13
2.3.2 Språkmedvetenhet i Grunderna för planen för den grundläggande
utbildningen 2014 ............................................................................................... 14
3 Föräldrasamverkan .................................................................................................. 18
3.1 Språkliga relationer och föräldrasamverkan ..................................................... 18
3.2 Samverkan med föräldrar med invandrarbakgrund .......................................... 20
3.3 Föräldrasamverkan inom det finländska utbildningsväsendet ......................... 26
3.3.1 Föräldrasamverkan i Grunderna för planen för småbarnspedagogik 2016 28
3.3.2 Föräldrasamverkan i Grunderna för planen för den grundläggande
utbildningen 2014 ............................................................................................... 29
3.4 Interkulturella förhållningssätt inom pedagogisk verksamhet ......................... 30
4 Metod ...................................................................................................................... 32
4.1 Syfte och forskningsfrågor ............................................................................... 32
4.2 Projekt Språkpärla ........................................................................................... 32
4.2.1 Data och informanter ................................................................................. 34
4.3 Projektets datainsamlingsmetoder .................................................................... 35
4.3.1 SWOT-analys............................................................................................. 36
4.3.2 Gruppdiskussion ........................................................................................ 36
4.4 Databearbetning och analys .............................................................................. 40
4.5 Tillförlitlighet, trovärdighet och etiska överväganden ..................................... 41
5 Resultatredovisning ................................................................................................. 44
5.1. Pedagogernas synpunkter på föräldrasamverkan ............................................ 44
5.1.1 Finsk-svensk tvåspråkighet i familjen ....................................................... 44
5.1.2 Möte med föräldrar med invandrarbakgrund ............................................. 49
5.1.3 Samarbete i ett flerspråkigt och mångkulturellt samhälle ......................... 54

5.1.4 Hemmets och samhällets digitalisering ..................................................... 58
6 Diskussion ............................................................................................................... 63
6.1 Resultatdiskussion ............................................................................................ 63
6.2 Metoddiskussion ............................................................................................... 68
6.3 Förslag till fortsatt diskussion .......................................................................... 69
Litteraturförteckning .................................................................................................. 71
Bilagor
Bilaga 1: SWOT-analys

Lotta Österman

1 Inledning
Språket utgör grunden för det mesta. Det bygger grunderna till lärandet,
kommunikation, samarbete mellan människor samt för identitetsskapandet och
integrering i samhället. Språket är ett viktigt verktyg i det dagliga livet och utan det
skulle livet vara mycket svårare.
Småbarnspedagogiken och den grundläggande utbildningen tar del av ett kulturellt
föränderligt samhälle där olika identiteter, språk, religioner och åskådningar lever sida
vid sida. Dagens Finland är alltmer mångkulturellt och därav också flerspråkigt.
Språkmedvetenhet är ett relativt nytt begrepp i de finländska styrdokumenten men ett
aktuellt tema i samhället. Språkmedvetenhet är ett tema som berör alla människor mer
eller mindre.
Enligt Grunderna för planen för småbarnspedagogik 2016, hädanefter GSP 2016,
(Utbildningsstyrelsen, 2016) skapas en grund för barnens mångsidiga kompetenser
inom småbarnspedagogiken. Med denna mångsidiga kompetens avses en helhet som
består av kunskaper och färdigheter samt värderingar, attityder och vilja. Kompetens
innebär också förmåga att använda sina kunskaper och färdigheter. I GSP 2016
beskrivs fem delområden inom mångsidig kompetens varav kulturell och
kommunikativ kompetens är den andra.
“Att kunna kommunicera, uttrycka sig och förstå andra har stor betydelse för människans
identitet, funktionsförmåga och välbefinnande. En fungerande kommunikation med människor
som har en annan kulturell och åskådningsmässig bakgrund förutsätter att man förstår och
uppskattar sin egen och andras kulturella och åskådningsmässiga bakgrund.” (Grunderna för
planen för småbarnspedagogik, 2018, s.25)

Kulturell och kommunikativ kompetens är av stor betydelse eftersom barnen växer i
en

värld

mångfald.

med

ökande

Flerspråkighet

kulturell,
är

en

form

språklig
av

och

kulturell

åskådningsmässig
mångfald.

Inom

småbarnspedagogiken och den grundläggande utbildningen är det viktigt att stöda
denna flerspråkighet och uppmuntra barnen till att tala och använda språken. Rätten
1

Lotta Österman
till det egna språket och den egna kulturen är en grundrättighet som pedagogerna
medvetet borde arbeta för inom småbarnspedagogiken. Språk ska värdesättas och det
ska vara naturligt att använda olika språk parallellt i daghemmets eller skolans vardag.
Inom

en

språkmedveten

pedagogik

är

alla

vuxna

språkliga

modeller.

(Utbildningsstyrelsen, 2014; Utbildningsstyrelsen, 2016)
Denna avhandling är utförd i samarbete med projektet Språkpärla. Språkpärla är ett
fortbildningsprojekt för lärare inom småbarnspedagogiken. Syftet med fortbildningen
är att fokusera på utvecklingen av barns språkliga färdigheter och identitet.
Fortbildningen vill erbjuda verktyg i hur man kan utveckla språkmedvetna och
språkstimulerande arbetssätt inom småbarnspedagogik och nybörjarundervisning.
Pedagogerna erbjuds stöd till hur de ska bemöta och stödja en- och flerspråkiga barn
och familjer i en svenskspråkig verksamhetsmiljö. Projektet bidrar till en
verksamhetskultur där alla språk ses som resurs. (Projekt Språkpärla, u.å.)
I denna magisteravhandling kommer jag att analysera hurudana synpunkter på
föräldrasamverkan

som

framkommer

i

pedagogernas

diskussioner

kring

språkmedvetenhet. För att stöda barns inlärning och fostran inom daghem och inom
den grundläggande utbildning är det viktigt att skapa en fungerande och ömsesidig
samverkan mellan pedagogen och föräldrarna (Lahdenperä, 2004; Lorentz &
Bergstedt, 2016; Wedin & Warström, 2018; m.fl.). En fungerande föräldrasamverkan
mellan daghemmet eller skolan och pedagogerna är en viktig faktor för barnets trivsel
och förmåga att prestera och lära sig. En flerspråkig samverkan medför ytterligare en
aspekt som ställer sina utmaningar eftersom svårigheter i kommunikation och
missförstånd kan förekomma. En fungerande föräldrasamverkan är en viktig och
avgörande faktor för att lyckas integrera nyanlända barn i daghemmet eller i
skolvärlden (Warström & Wedin, 2018).
Det finns många viktiga aspekter att tänka på när man vill skapa en fungerade
föräldrasamverkan. Inom lärarutbildningen anses det att studerande ofta inte fått
tillräckligt med information om föräldrasamverkan (Sopanen, 2019; Garcia, 2017).
Genom valet av avhandlingens ämne vill jag erbjuda stöd för blivande pedagoger i
deras arbete.

2

Lotta Österman
Jag blev intresserad av projektet Språkpärla eftersom jag själv är en lärarstuderande
med intresse för nybörjarundervisning och språk. Intresset för språk kommer från det
egna tvåspråkiga bakgrunden. Projekt Språkpärla inkluderar forskning som genomförs
av flerspråkighetsforskarna vid Fakulteten för pedagogik och välfärdsstudier vid Åbo
Akademi. Materialet som analyseras består av pedagogers transkriberade
gruppdiskussioner. SWOT-analyserna om språkmedvetenhet i verksamhetskulturen
vid arbetsplatsen har diskuterats och kommenterats redan vid pedagogernas
arbetsplatser. Av sammanlagt 165 pedagoger deltog 41 i gruppdiskussionen på plats.
I denna magisteravhandling tar jag del av del av projektets forskning och fokuserar
främst på pedagogernas syn på föräldrasamverkan.

1.1 Bakgrund
Materialet och forskningen som är inkluderad i denna magisteravhandling har
genomförts av flerspråkighetsforskarna vid Fakulteten för pedagogik och
välfärdsstudier vid Åbo Akademi inom projektet Språkpärla. Projektet är finansierat
av undervisnings- och kulturministeriet som 2017 utlyste understöd för
fortbildningsprojekt som stöder språkliga färdigheter i småbarnspedagogiken.
Undervisnings- och kulturministeriet anser att genom specialunderstöd för utbildning
inom småbarnspedagogik stöds målen i regeringens jämställdhetsprogram.
(Utbildnings- och kulturministeriet, u.å.)
Materialet som analyseras är pedagogernas transkriberade gruppdiskussioner. Först
tilldelades

diskussionsunderlag

som

diskuterades

och

kommenterades

på

pedagogernas arbetsplatser tillsamman med alla kollegor. Sammanlagt 165 pedagoger
inom småbarnspedagogik och nybörjarundervisning deltog i diskussionerna på
arbetsplatsen. Sammanlagt 41 pedagoger var närvarande när SWOT-analysen
diskuterades i mindre grupper under en fortbildning. Materialet är insamlat av och
tillhör till fortbildningsprojekt Språkpärlan.

1.2 Syfte och forskningsfrågor
Syftet med denna magisteravhandling är att undersöka, utgående från projekt
Språkpärlas material, hurudana synpunkter på föräldrasamverkan kommer fram i
3

Lotta Österman
pedagogernas diskussioner kring språkmedvetenhet samt att identifiera bra modeller
för föräldrasamverkan i flerspråkiga sammanhang för framtida pedagoger.
Utgående ifrån syftet har två forskningsfrågor utformats:
1.

Hurudana synpunkter på föräldrasamverkan kommer fram i pedagogernas

diskussioner kring språkmedvetenhet?
2. Hurudana önskningar eller beröm gällande föräldrarna uttrycks i pedagogernas
diskussioner kring språkmedvetenhet?

1.3. Avhandlingens upplägg
Avhandlingen är indelad i en teoretisk del (kapitel 1–3), i en metoddel (kapitel 4) och
i en resultatdel (kap 5–6). Avhandlingens bakgrund, syfte och forskningsfrågor
presenteras i det inledande kapitlet. I de två därpå följande kapitlen presenteras en
teoretisk

bakgrund

och tidigare forskning inom

temat

samt hur temat

språkmedvetenhet och föräldrasamverkan framställs i läroplanen. I metodkapitlet
diskuteras

undersökningens

genomförande.

Dessutom

presenteras

val

av

datainsamlingsmetod, urval av informanter, genomförande av undersökningen,
bearbetning och analys av data. Slutligen diskuteras undersökningens trovärdighet,
tillförlitlighet och etik. Undersökningens resultat presenteras och diskuteras i kapitel
5 resultatredovisning och kapitel 6 diskussion. Avhandlingen avslutas med förslag till
fortsatt forskning.

4

Lotta Österman

2 Språklig utveckling och språkmedvetenhet
I detta kapitel behandlas den språkliga utvecklingen och begreppet språkmedvetenhet.
Fokus på språklig utveckling sker ur en två- eller flerspråkighets aspekt. Eftersom
språklig utveckling och språkmedvetenhet är ett tema som följer med i hela den
grundläggande utbildningen, begränsas inte referenslitteraturen enbart till källor som
berör småbarnspedagogik. Tidigare forskning granskas från ett brett perspektiv och
synpunkter inkluderas för både småbarnspedagoger och lärare från grundläggande
utbildningen.

2.1 Språkutveckling ur flerspråkighetsperspektiv
Enligt Björk-Willén (2018) är det viktigaste i ett litet barns språkutveckling att förstå
och att göra sig förstådd. Att lära sig ett språk, ett eller flera, är inte en passiv process
utan kräver hårt arbete. Språkutvecklingen är i stort sett beroende av de vuxna i barnets
omgivning eftersom de är de som ger barnet möjligheten att höra och öva alla barnets
språk i olika kontexter. En uppmuntrande och mångsidig språkanvändning i varierande
sammanhang är viktig när det gäller barns flerspråkiga utveckling och språkliga
socialisering. Andra viktiga aspekter är föräldrasamverkan, transnationella familjer
och språkpolicy (Björk-Willen, 2018, s.7). I dagens Finland har vi allt mera
flerspråkiga daghem och skolor. I många familjer talar man ett annat modersmål än
finska eller svenska. Detta betyder att många barn i Finland växer upp med två eller
flera språk. Björk-Willen (2018) understryker Rydland m.fl. (2014) påstående om att
åren i småbarnspedagogik har en särskild betydelse för barns språkutveckling. Att
erbjuda barn en god språklig start i det svenska eller finska språket är av en stor vikt.
Dessutom måste stöd för modersmålet erbjudas ifall det är annat än nationalspråken
svenska eller finska.
En vanlig missuppfattning är att när barn lär sig nya språk går det enkelt, naturligt och
utan ansträngning (Lindberg, 2003; Martín-Bylund, 2018). Det är en föråldrad
föreställning. För både barn och vuxna kräver det hårt arbete och ansträngning att lära
sig, men det är inte lika tydligt att se det arbete som ligger bakom små barns språkliga
5

Lotta Österman
framsteg. För pedagoger är det relevant att vara medveten om detta. (Martín-Bylund,
2018, s.137)
Enligt Lindberg (2003) ter sig arbetet bakom språkinlärning på olika sätt gällande barn
eller vuxna. Forskningen har kommit fram till att äldre barn och vuxna i själva verket
lär sig fortare på grund av en högre kognitiv utveckling och bättre inlärningsstrategier
och på så vis bättre drar nytta av undervisning. Dock har yngre barn bättre förmåga att
lära sig ett brytningsfritt uttal. Orsaken varför yngre barn kan framstå som snabbare
inlärare är på grund av att de inte krävs lika mycket av dem språkligt. (Lindberg, 2003)
Att satsa på barnets första språk lägger en begreppslig grund för senare
kunskapsmässiga framgångar på det språk som dominerar i samhället. Genom att ha
en språklig grund att stå på kan barnet lättare tillägna sig andra språk som t.ex.
samhällets majoritetsspråk. Cummins (2017) forskning tyder på att barns tvåspråkiga
utveckling kan stärkas genom att satsa på modersmålsundervisningen i förskolan och
under de tidiga skolåren. Med modersmålsundervisning menas i detta sammanhang
undervisning i barnets första språk. Det är viktigt att barnet får en stark grund i sitt
första språk eftersom man har inom forskning hittat många positiva samband mellan
tvåspråkighet och kognitiv utveckling. Utveckling av flerspråkighet ger kognitiv,
språklig och kunskapsmässig nytta. (Cummins, 2017)
Lindberg (2003) håller med påståendet, hon hänvisar till tvåspråkighetsforskaren
Lambert (1977) som på 1970-talet skilde mellan additiv och subtraktiv tvåspråkighet.
Lambert (1977) menar att när barn får möjlighet att utveckla sitt andraspråk parallellt
med en fortsatt utveckling av förstaspråket kan man tala om additiv tvåspråkighet.
Atmosfären för språkinlärning värderar båda språken och kulturerna högt. Den
additiva tvåspråkigheten betyder att de olika språken kompletterar och berikar
varandra. Om andraspråksinlärning sker på bekostnad av förstaspråket kan man tala
om subtraktiv tvåspråkighet. Lambert (1977) menar att detta kan vara fallet om
minoritetsspråksbarn överger sitt modersmål för det majoritetsspråk som talas.
Lindberg (2003) påminner att ”samhällets och skolans attityder till och värderingar
av tvåspråkighet, liksom olika minoriteters kultur och språk, avgör om
minoritetsspråkseleverna kan utveckla additiv tvåspråkighet och dra nytta av de
positiva effekterna av denna tvåspråkighet” (Lindberg, 2003, s.95)

6

Lotta Österman
Cummins (2017) refererar till forskning där tvåspråkighet har stärkt metaspråklig
medvetenhet och inlärning av nya språk. Med metaspråklig medvetenhet menar man
insikter om själva språket, hur det är konstruerad och hur det fungerar. Den
metalingvistiska medvetenheten har en viktig koppling till intellektuell utveckling,
både i fråga om läsfärdighet och skolframgång allmänt (Lindberg, 2003, s.95).
Det finns många positiva samband mellan tvåspråkighet och olika kognitiva processer.
Enligt Lindberg (2003) kan dessa samband ha olika förklarningar. En godtagbar
förklarning kan vara att tvåspråkiga har en högre medvetenhet om språklig form och
funktion i allmänhet eftersom de utsätts tidigare med språkets symboliska funktion.
Forskarna Pearl och Lambert (1962), refererad i Lindberg (2003), ger en till
förklarning. De anser att tvåspråkiga blir mera flexibla i sitt tänkande eftersom de kan
variera mellan olika språk. Tvåspråkiga måste utveckla sitt verbala tänkande i högre
grad än enspråkiga eftersom de redan tidigare kommer i kontakt med flera språk.
Tvåspråkiga förmår att utnyttja språken som ett stöd för sitt tänkande. Detta nära
samband mellan språk och tänkande kan ses i den ryske psykologen Vygotskijs
språksyn. Inlärningen av ett andraspråk kan enligt Vygotskij befria "barnets språkliga
tänkande ur de konkreta språkliga formernas och företeelsernas fångenskap"
(Vygotskij, 1999, refererad i Lindberg, 2003, s.96).
För att få en bättre helhetsuppfattning av temat för detta avsnitt kommer jag att ta upp
och diskutera några för temat centrala begrepp.
Björk-Willén (2018) diskuterar begreppet modersmål. ”Begreppet modersmål används
i officiella styrdokument och avser där det språk som barn först lär sig att
kommunicera på.” (Björk-Willén, 2018, s.11). Även Martín-Bylund (2018) diskuterar
begreppet modersmål och påpekar att det likställs ibland med förstaspråk eller det
”starkare” språket. I enspråkiga familjer är modersmål lättare att benämna eftersom
det är helt enkelt språket som pratas av alla. Enligt Martín-Bylynd (2018) bygger
begreppet i grunden på ett barns språkliga relation till sin mor. Björk-Willén (2018)
hävdar att modersmål kan ses som ett problematiskt begrepp eftersom det antyder om
att det bara skulle finnas ett modersmål. Begreppet kan anses problematisk i familjer
var det talas flera språk eftersom barn kan ha flera modersmål beroende på föräldrarnas
språkliga bakgrund (Björk-Willén, 2018, s.11–12).
7

Lotta Österman

I denna avhandling används begreppet modersmål på varierande sätt eftersom
begreppet kan tyda på olika saker i olika sammanhang. Begreppet modersmål kan tyda
på undervisning i barnets eget modersmål alltså första språket eller skolämnet
modersmål och litteratur. Begreppet förtydligas i samband vid användning.
Begreppen två- och flerspråkighet är av central betydelse i denna avhandling och
kräver därför en utförligare definition. I sin bok diskuterar Björk-Willén (2018) också
begreppet tvåspråkig såväl som flerspråkig. Enligt henne används begreppen ofta
synonymt och de beskriver i princip samma fenomen d.v.s. ”att en individ använder
och, till olika grad, behärskar flera språk” (Björk-Willén, 2018, s.12). Björk-Willén
(2018) hänvisar till Skutnabb-Kangas (1981) som menar att flerspråkighet som
begrepp kan gälla både individ och samhälle. På samhällsnivå kan flerspråkighet ses
som en officiell tvåspråkig policy i länder som exempelvis Finland.
På individnivå kan flerspråkighet definieras ”[…] på flera olika sätt beroende på om
man syftar på ursprung, kompetens, funktion eller attityder” (Skutnabb-Kangas, 1981
refererad i Björk-Willén, 2018, s.12). Med ursprung anses vilket eller vilka språk man
först lärt sig tala och kompetens hur väl man behärskar sina språk. Med funktion menas
den egentliga användningen av språken och med attityder hur individen själv
identifierar sig som flerspråkig. Björk-Willén (2018) påpekar att flerspråkighet kan
anses som ett mera generöst begrepp än tvåspråkighet eftersom den innefattar både
två- och flerspråkiga talare. I avhandlingen används båda begreppen omväxlande
beroende på sammanhanget.
Martín-Bylund (2018) hävdar att rangordning av språken ofta är meningslöst. I
flerspråkiga familjer är det inte alltid lätt att definiera vad som är föräldrarnas eller
barnens modersmål, förstaspråk eller andraspråk men det spelar inte så stor roll. Ett
centralt begrepp inom flerspråkighetsforskningen som även jag vill lyfta fram i min
avhandling är transspråkande, ”translanguaging” på engelska. Björk-Willén (2018)
refererar till García och Weis (2018) forskning där transspråkandet lyfts fram.
Transspråkande innebär att flerspråkighet ses som norm. Barnets alla olika språk får
komma till uttryck och i kombinationer. Det anses onaturligt att begränsa
språkanvändningen utan istället uppmuntras användningen av alla språk. Cummins
8

Lotta Österman
(2007) menar att transspråkande är ett holistiskt synsätt på språk. Han anser att
transspråkande

kan

gynna

flerspråkiga

barns

språkliga

kompetenser

och

kommunikation i en pedagogisk praktik.
Inom tvåspråkighetsforskningen har även begreppet transspråkande utrymmen, på
engelska ”translanguaging spaces”, vuxit fram. Martín-Bylund (2018) refererar i sin
artikel till García och Weis (2014) definition av dessa transspråkande utrymmen. Olika
språk förekommer oftast inte i separerade kommunikationskanaler utan de används
samtidigt och inflätade i varandra. Detta är fallet i många familjer som lever med flera
språk, två- eller flerspråkighet blir rent av ”modersmål”. (Martín-Bylund, 2018, s.129)
Barnets språkliga kompetenser i de olika språken kan också vara svåra att rangordna.
En intressant aspekt som Martín-Bylund (2018) lyfter fram är att språkförmågan kan
variera från situation till situation och beroende på hur det språkliga umgänget ser ut.
Både barn och vuxna kan vara bättre på att tala om vissa saker på ett språk och andra
saker på ett annat språk. Skribenten ger ett målande exempel där det berättas att med
mormor kan man tala på ett språk medan med kompisen på fritiden på ett annat.
Hemma med familjen kan språket vara annat än samhällsspråket som man förväntas
kunna utanför hemmets väggar. Begreppet ”styrkespråk” introduceras i MartínBylunds (2018) forskning som en beskrivning av fenomenet i fråga. ”Potentialen i
begreppet består i att vad som är styrkespråk varierar med både tid och plats och
inblandade personer vilket skapar andra möjligheter för att beskriva den språkliga
kompetensen”. (Martín-Bylund, 2018, s. 131). Med detta i åtanke är det viktigt att
fundera på vilken språklig relation som den småbarnspedagogiska verksamheten och
den grundläggande utbildningen har eller skapar med varje enskilt barn. Vilken
språklig kompetens har instituten att erbjuda barnet och hur kan man hjälpa barnet att
utveckla sina språk. (Martín-Bylund, 2018, s.131–133)
Begreppet andraspråk är också värt att bekanta sig ytterligare med. Enligt BjörkWillén (2018) betyder inte andraspråk per automatik att språket som syftas på är
barnets i ordningsföljd andra språk. Med andraspråk kan man lika gärna syfta på det
tredje språket, eller varför inte det fjärde språket barnet talar. Med andraspråk avser
man vanligtvis ett språk som barnet vanligtvis inte talar i hemmiljön. Björk-Willén
(2018) menar att andraspråket också kan stärkas och transformeras till att bli ett av
9

Lotta Österman
barnets modersmål. (Björk-Willén, 2018, s.11) I denna avhandling syftar begreppet
andraspråk på barnets andra språk, vare sig det är barnets starkare språk, modersmål
eller skolans och samhällets språk. Flerspråkiga barn har sina unika och olika starka
språkliga kompetenser.

2.2 Flerspråkig identitet och språkmedvetenhet
Språk och identitet hör starkt samman. Både enspråkiga och flerspråkiga använder
språket för identitetsskapandet. För flerspråkiga kan språkutvecklingen ske i olika takt.
I olika skeden av livet kan de växlande språken vara olika starka. Användningen av
termen elev med annat modersmål har ökat i den ikraftvarande läroplanen Grunderna
för planen för den grundläggande utbildningen 2014 (hädanefter GLGU 2014), i
jämförelse med den föregående läroplanen Grunderna för planen för den
grundläggande utbildningen 2004 (hädanefter GLGU 2004). Mera om skillnaderna
diskuteras i kapitel 2.3 som handlar om språkpolicy och språkmedvetenhet inom det
finländska utbildningsväsendet.
Modersmål är inte ett oföränderligt begrepp för individen. Man kan identifiera sig med
olika modersmål under olika skeden av livet. På individnivå kan ett andraspråk med
tiden bli starkare än modersmålet eller få samma status som modersmålet. Enligt
Björk-Willén (2018) är det också av stor betydelse vad en individ själv anser och
upplever som sitt (eller sina) modersmål. Dessa självuppfattningar kan dessutom
förändras över tid eller på grund av förändringar i livsomständigheter. Det påverkar
också hur mycket man exponeras för eller använder sitt (eller sina) språk. (BjörkWillén, 2018, s.12)
Sopanen (2019) beskriver Språkmedvetenhet (language awareness) som ett mångsidigt
och brett begrepp. I sin artikel diskuterar Sopanen (2019) hur pedagoger tänker kring
begreppet språkmedvetenhet. Enligt Sopanen (2019) är pedagogerna medvetna om
deras roll som språkmedvetna vuxna. Pedagogerna är också medvetna om vikten av
att stödja barns språkliga medvetenhet i svenska och finska medan stöd i annan
flerspråkighet ofta glöms bort. Alla språkbakgrunder borde tas i beaktande. På detta
sätt kan man synliggöra flerspråkigheten. GSP 2016 betonar vikten av
språkmedvetenheten eftersom den förväntas utmärka all undervisning. Sopanen (2019)
10

Lotta Österman
tar upp definitionen på språkmedvetenhet från Association for Language Awareness
(ALA). ALA definierar begreppet på följande sätt: ”Language Awareness can be
defined as explicit knowledge about language, and conscious perception and
sensitivity in language learning, language teaching and language use” (ALA, 2017).
Definitionen tyder på att språkmedvetenhet är ett brett begrepp. Den handlar om
utpräglad kunskap om språk men även om medvetenhet och känslighet för språk.
Begreppet

språkmedvetenhet

kan

tillämpas

inom

språkinlärning

och

språkundervisning. (Sopanen, 2019)
Cenoz och Gorter (2017) refererad i Sopanen (2019) påpekar att begreppet omfattar
mer än endast medvetenhet om språkets struktur. Skribenterna påpekar också att
begreppet språklig medvetenhet (linguistic awareness) syftar i sin tur på en snävare
betydelse om språkets form och funktion. Språklig medvetenhet kan syfta på
morfologisk eller fonetisk kunskap. (Sopanen, 2019)
Enligt Hawknins (1999) refererad i Sopanen (2019) finns ett samband mellan
språkmedvetenhet och flerspråkighet eftersom eleverna i en språkmedveten utbildning
utmanas och uppmuntras till att ställa frågor om språk. Eleverna erbjuds möjligheter
att diskutera kring språklig mångfald och på så sätt förebyggs språkliga fördomar och
trångsynthet. (Sopanen, 2019)

2.3 Språkpolicy och språkmedvetenhet inom det finländska
utbildningsväsendet
I Finland har vi två nationalspråk sedan år 1917. Detta innebär att alla finländska
barn ska lära sig båda nationalspråken, det vill säga både finska och svenska. Under
det senaste decenniet har Finland blivit alltmer mångspråkigt och detta syns också i
styrdokumenten. (Sopanen, 2019)
Vad är språkpolicy? Enligt Puskás (2018) syftar begreppet på de lagar och riktlinjer
som stiftas av och ansvaras för av företrädare för statliga myndigheter. Begreppet kan
beskriva både explicita, alltså synliga och tydliga eller implicita, alltså outsagda regler
som styr språkanvändningen i en viss kontext. Spolsky (2004) anser att språkpolicy
11

Lotta Österman
studeras även från ett dynamiskt perspektiv. Utöver det explicita skrivna riktlinjerna
och lagarna så grundar sig språkpolicyn i oskrivna implicita regler, samhälleliga
ideologier, sociala normer och de språkpraktiker som utvecklas i en viss miljö. De
implicita reglerna grundar sig i värderingar, fördomar och attityder till olika språk eller
språkliga sammanhang. (Puskás, 2018, s.142–143)
Enligt Spolsky (2004) kan språkpolicy delas in i tre delar av en helhet som påverkar
och växelverkar med varandra: språkplanering, språkideologi och språklig praktik.
Språkplanering syftar till de språklagar, styrdokument och regler som styr
språkförhållandena i ett samhälle. Det innebär att synliga och tydliga övergripande
regler som styr språkanvändningen inom t.ex. undervisningen fastställs. Språkideologi
syftar på alla de idéer och uppfattningar om språk och språkanvändning som
förekommer i samhället. Språklig praktik syftar till hur språk används i verkligheten
och vilka språkliga val som individen gör. (Puskás, 2018)
Sopanen (2019) studerar hur småbarnspedagoger tolkar begreppet språkmedvetenhet
och jämför slutligen dessa diskurser med hur GSP 2016 förhåller sig till begreppet.
Pedagogerna påpekar att de behöver vara medvetna om barnets språkliga bakgrund
men det är oklart hur det kunde rent praktiskt uppmärksamma annan flerspråkighet än
den finska och svenska tvåspråkigheten eller stödja utvecklingen av alla barns
flerspråkiga identitet. Enligt Sopanen (2019) kan denna osäkerhet bero på att
pedagogerna inte är vana med andra språkbakgrunder än den finska eller svenska
tvåspråkigheten. Osäkerheten kan också bero på avsaknad av fortbildning.
Daghemmets språkpolicy kan också påverka sättet att betrakta språk. (Sopanen, 2019)
Sopanen (2019) påpekar att språkmedvetenhet är ett relativt nytt begrepp i de
finländska läroplansgrunderna. Detta framkommer även tydligt i West (2016)
forskning där det klart och tydligt presenteras hur användning av begrepp relaterade
till flerspråkighet och språkmedvetenhet har ökat sedan den föregående läroplanen.
Intressant nog fokuserar pedagogerna i studien mest på tvåspråkighet i finska och
svenska i diskursen kring två- och flerspråkighet, medan andra språk eller modersmål
inte lyfts fram på samma sätt. Detta kan bero på pedagogernas personliga utgångspunkt
som tvåspråkiga. Sopanen (2019) påpekar att diskursen kring två-och flerspråkighet
12

Lotta Österman
tyder på att det behövs mera kunskap om flerspråkighet. Pedagogerna behöver rent
praktiska verktyg för att kunna stödja och bli medvetna om flerspråkighet i daghem.
(Sopanen, 2019, s.12)
Behovet

av

fortbildning

i

språkmedvetenhet

framkommer

även

inom

lärarutbildningen, och detta behov har tagits upp i såväl finländska som internationella
kontexter. Sopanen (2019) refererar till bl.a. Andrews (2007) som påstår att lärare som
inte är språkmedvetna kan ha svårigheter att hjälpa elever bli språkmedvetna. I artikeln
refereras även till Breidbach m.fl. (2011) och García (2017) studier som understryker
vikten av att diskutera språkmedvetenhet redan under lärarutbildningen. (Sopanen,
2019, s.12)

2.3.1 Språkmedvetenhet i Grunderna för planen för småbarnspedagogik
2016
I styrdokumentet GSP 2016, tas begreppet språkmedevetenhet upp i kapitlen
Verksamhetskulturen inom småbarnspedagogiken (kap. 3) och Planering och
genomförande av den pedagogiska verksamheten (kap.4) (Sopanen, 2019). GSP 2016
framhäver att småbarnspedagogiken är en del av ett kulturellt föränderligt samhälle
var kulturell mångfald ska ses som en resurs. Barnet ska ha rätten till det egna språket
och den egna kulturen. Språkliga, kulturella och åskådningsmässiga mångfald ska tas
tillvara och värdesättas. För att en kulturellt hållbar utveckling ska främjas förutsätts
personalen ha kunskap om andra kulturer och förmåga att förstå företeelser ur olika
perspektiv. (Utbildningsstyrelsen, 2016, s.32)
Första gången nämns begreppet språkmedvetenhet i kapitel 3 som beskriver
verksamhetskulturen inom småbarnspedagogiken:
”I en språkmedveten småbarnspedagogik är man medveten om att språken är
närvarande – hela tiden och överallt. Personalen förstår språkets centrala betydelse för
barnens utveckling och lärande, för kommunikation och samarbete samt för
identitetsskapande och delaktighet i samhället. Att synliggöra flerspråkigheten stödjer
barnens utveckling i en kulturellt mångskiftande värld. Alla i personalen ska vara
medvetna om att de är språkliga modeller för barnen och de ska fästa uppmärksamhet
vid sitt eget språkbruk. Personalen ska uppmuntra barnen att använda språk på ett
mångsidigt sätt. Barnens språkliga färdigheter ska beaktas och de ska ges tid och
möjligheter att uttrycka sig i språkligt varierande situationer”. (GSP, 2016, s.31)

13

Lotta Österman
Av citatet framgår att språkmedvetenhet är ett brett begrepp som ska genomsyra allt
som görs inom småbarnspedagogiken. Personalen ska vara medveten om
flerspråkighet. Språket har stor betydelse för barnets utveckling och lärande men inte
minst för kommunikation och identitetsskapande. Personalen kan stöda barnens
språkmedvetenhet och språkliga medvetenhet genom att själv fungera som språkliga
förebilder och genom att uppmuntra barnen att använda språk på varierande sätt.
(Utbildningsstyrelsen, 2016, s.32)
I kapitel 4 som granskar planering och genomförande av den pedagogiska
verksamheten ändras tyngdpunkten till språklig medvetenhet och pedagogernas roll
som aktiva språkmedvetna vuxna betonas:
”Att iaktta olika språk i närmiljön stödjer utvecklingen av barnens språkliga
medvetenhet. Personalen ska väcka och öka barnens intresse för talat och skrivet språk
och småningom också för att läsa och skriva. Genom att iaktta och undersöka språk
styrs barnens uppmärksamhet från ordens betydelse till språkets former och strukturer,
bland annat till ord, stavelser och ljud.” (GSP, 2016, s.44)

GSP 2016 framhäver vikten av att synliggöra flerspråkigheten och detta betyder enligt
Sopanen (2019) att beslutsfattare anser vikten av att ta hänsyn till flerspråkighet i
verksamheten och i värdegrunden inom småbarnspedagogisk verksamhet för att stödja
barnens språkmedvetenhet.

2.3.2 Språkmedvetenhet i Grunderna för planen för den grundläggande
utbildningen 2014
Globaliseringen och förändringarna i samhället påverkar likaså grundskolan eftersom
andelen människor med varierande modersmål och kulturell bakgrund i Finland har
ökat. West (2016) påstår att dagens grundskola är allt mer mångkulturellt och
flerspråkigt och detta syns även i styrdokumentet GLGU 2014. I hennes artikel har en
jämförelse mellan den föregående läroplanen GLGU 2004 och den ikraftvarande
GLGU 2014 utförts. Studien har fokuserat främst på en analys av termer med koppling
till elever med invandrarbakgrund och speciell fokus har lagts på begrepp som
flerspråkig(het), parallelspråkighet, språkmedveten(het) och språklig medvetenhet.
(West, 2016, s.376)

14

Lotta Österman
Även GLGU 2014 påpekar vikten av globaliseringen: ”Skolan som en lärande
organisation är en del av ett kulturellt föränderligt och pluralistiskt samhälle, där det
lokala och det globala överlappar varandra” (Utbildningsstyrelsen, 2014, s.27).
Enligt Vitikka, Krokfors och Hurmerinta (2012) refererad i West (2016) är GLGU
2014 ett administrativt styrdokument som definierar vetande och inlärning utgående
från kulturella synpunkter men erbjuder också läraren verktyg för det pedagogiska
arbetet. Vid utvecklingsarbetet av en ny version av de nationella läroplansgrunderna
beaktar man samhällets utveckling och den globala synvinkeln. Vidare utvecklas de
lokala läroplanerna utgående från GLGU 2014. (West, 2016, s.377)
Intressant nog nämns termen flerspråkig elev sammanlagt tre gånger i GLGU 2014
medan GLGU 2004 saknar termen totalt. Termen flerspråkig kombineras även med
andra fenomen, inte enbart med elever. Exempelvis alla gemenskaper och medlemmar
i gemenskapen anses vara flerspråkiga. Dessutom nämns att flerspråkiga
undervisningssituationer där lärarna och eleverna använder olika språk kan
förekomma. GLGU 2014 uppmuntrar till användning av flerspråkighet som en resurs.
Flerspråkighet omtalas som ett allomfattande tema och egenskap hos eleven som ska
stödjas. Dessutom konstateras flerspråkighet som ett fenomen i den närliggande
omgivningen: ”Som lärande organisation tar skolan tillvara och uppskattar landets
kulturarv och nationalspråk samt den egna och omgivningens kulturella, språkliga,
religiösa och åskådningsmässiga mångfald” (Utbildningsstyrelsen, 2014, s.28).
(West, 2016, s.383)
Enligt West (2016) är språkmedvetenhet ett tema som upprepas många gånger i den
ikraftvarande GLGU 2014. Termen språkmedveten nämns fyra gånger och
språkmedvetenhet nämns 78 gånger. Detta är en stor förändring gentemot GLGU 2004
var termen språkmedveten inte nämns alls och språkmedvetenhet nämns enbart två
gånger. Begreppen språkmedveten eller språkmedvetenhet definieras dock inte i
styrdokumenten. I GLGU 2014 nämns termen språkmedvetenhet ofta som något som
eleven ska vidareutveckla. Enligt West (2016) kan betoningen av flerspråkighet och
språkmedvetenhet på termnivå tyda på att språket i undervisningen kommer få en
större roll och uppskattas högre i framtidens undervisning. (West, 2016, s.384–345)

15

Lotta Österman
Kulturell mångfald och språkmedvetenhet behandlas i kap 4 Verksamhetskulturen i en
enhetlig grundläggande utbildning. GLGU 2014 påpekar att skolan ska ta tillvara och
uppskatta landets kulturarv och nationalspråk. Dessutom ska den egna och
omgivningens kulturella, språkliga, religiösa och åskådningsmässiga mångfald
betraktas.
”Flerspråkighet är en form av kulturell mångfald. Varje gemenskap och varje medlem
i gemenskapen är flerspråkig. Det ska vara naturligt att använda olika språk parallellt i
skolans vardag och språk ska värdesättas. I den språkmedvetna gemenskapen diskuteras
attityder gentemot språk och språkgrupper och man förstår språkets centrala betydelse
för lärandet, för kommunikation och för samarbete samt för identitetsskapandet och
integreringen i samhället. Varje läroämne har sitt eget språk, textbruk och
begreppssystem. De olika vetenskapsgrenarnas språk och symbolsystem öppnar olika
perspektiv på samma fenomen. Undervisningen ska gå från vardagsspråk mot mera
abstrakta begrepp. I en språkmedveten skola är alla vuxna både språkliga modeller och
språklärare i det läroämne de undervisar.” (Utbildningsstyrelsen, 2014, s.28)

Rätten till det egna språket och den egna kulturen anses som en grundrättighet och i
skolan ska man medvetet arbeta utgående ifrån detta. GLGU 2014 hänvisar till en
språkmedveten skola där flerspråkighet värderas och pedagogen roll som språklig
modell betonas. Elevernas språkmedvetenhet ska kontinuerligt stödjas. Dessutom
påpekas att elevernas varierande språkbakgrund ska uppmärksammas och beaktas i all
undervisning. (Utbildningsstyrelsen, 2014)
West (2016) påpekar att termen språklig medvetenhet inte används synonymt med
termen språkmedvetenhet men skillnaden anses vara otydlig. West (2016) refererat till
Hägerfelth (2011) som menar att språklig medvetenhet hos elever utvecklas när läraren
har kunskaper att diskutera språket och texter explicit. Inom läroämnet modersmål och
litteratur i GLGU 2014 nämns stödjande och utveckling av språklig medvetenhet som
ett av läroämnets uppdrag (Utbildningsstyrelsen, 2014, s.160). Att utveckla sin
språkliga medvetenhet nämns också som mål för undervisningen när det gäller
läroämnet A-lärokursen i finska, samiska samt främmande språk (West, 2016). I GSP
2016 nämns språklig medvetenhet som ett av språkutvecklingens sex centrala
delområden. Personalen uppmuntras till att väcka och öka barnens intresse för talat
och skrivet språk (Utbildningsstyrelsen, 2016).
16

Lotta Österman

17

Lotta Österman

3 Föräldrasamverkan
I detta kapitel behandlas föräldrasamverkan i flerspråkiga och mångkulturella
sammanhang. Jag formar en teoretisk referensram och behandlar språkliga relationer
och samarbete med föräldrar. Vidare diskuteras föräldrasamverkan ur det finländska
perspektivet

genom

grundläggande

att

utbildning

granska

läroplanen

närmare.

för

Slutligen

småbarnspedagogik
diskuteras

och

interkulturella

förhållningssätt som grunden för den pedagogiska verksamheten.

3.1 Språkliga relationer och föräldrasamverkan
Det finns en stor variation vad det gäller språklig policy inom familjen och hurudana
förväntningar som framkommer gällande språk inom dagvården och förskolan.
Martín-Bylund (2018) påpekar att den språkliga medvetenheten i vissa familjer kan
vara hög och de språkliga idealen tydliga. I andra familjer kan språk(en) spela en mer
dämpad roll. Martín-Bylund (2018) hänvisar till Cummins (2000) som påstår att
fenomenet två- eller flerspråkighet beskrivs i positiva termer i socioekonomiskt starka
utbildningssammanhang eller familjer. I socioekonomiskt svagare sammanhang får
fenomenet oftast en mer negativ ton. Detta har skapat en föreställning om att
tvåspråkighet skulle vara ”bra för de rika men dåligt för de fattiga” då en ”lyckad”
tvåspråkig kompetens kan tyckas ställa specifika krav på föräldrars språkliga
medvetenhet, tid, resurser och målinriktade fokus” (Cummins, 2000, refererad i
Martín-Bylund, 2018, s.135).
Martín-Bylund (2018) hänvisar till García och Weis (2014) forskning som hävdar att
pedagogiska miljöer där pedagogerna lyckats skapa en öppenhet kan vara gynsamma
vid inlärning av ett nytt språk. Som exempel på sådana omväxlande språkliga
sammanhang nämns transspråkande som pedagogik, på engelska ”translanguaging as
pedagogy”. Inom transspråkande pedagogik ses språkande och kunnande som
ömsesidiga och väsentliga processer för språkinlärningen och barn tillåts använda alla
sina språkliga resurser för att agera och tänka. Samtidigt är det viktigt att fundera på
pedagogens roll i ett sådant arbetssätt. Det kan uppstå problem ifall pedagogerna
saknar språkliga kompetensen. Som pedagog är det är viktigt att tänka på samarbetet
18

Lotta Österman
mellan transnationella familjer och daghemmets verksamhet. Med transnationella
familjer menas flerspråkiga familjer. (García & Wei, 2014 refererad i Martín-Bylund,
2018, s.135)
Inom Pesch (2018) studie undersöktes vilka åsikter om flerspråkighet som
pedagogerna och föräldrarna uttrycker och hur dessa skapar möjlighet till samarbete
för att utveckla barnets språkliga kompetenser. I studien refererar Pesch (2018) med
flerspråkiga barn till barn som växer upp med flera språk, med endera en eller båda
föräldrarna som talar ett annat språk än norska eller tyska som sitt modersmål.
I pedagogernas intervjuer framkommer det att modersmålet anses vara det bästa
språket för familjekommunikation. Med modersmål menas i detta samband
föräldrarnas modersmål. Det är på daghemmets ansvar att informera för föräldrarna
om betydelsen av att använda sitt eget modersmål med barnet där hemma.
Modersmålet, eller barnets första språk, utgör en grund för barnets språkutveckling
och identitet. (Pesch, 2018)
En annan aspekt som framkommer i studien är att föräldrarna uppmuntras till att
använda sina språk i daghemmet för att bidra till en språklig mångfald i miljön. Pesch
(2018) anknyter detta med diskursen om att synliggöra daghemmet som en flerspråkig
arena. Pedagogerna påpekar att föräldrarnas delaktighet, eget ansvar och stolthet är
viktiga aspekter. Utöver att synliggöra daghemmet som en flerspråkig miljö ska
föräldrarnas språkbruk konkretisera och visualisera det flerspråkiga samhället samt
bidra till en stolthet över den egna språkliga bakgrunden. Föräldrarna betraktar
daghemmets språkliga mångfald som en positiv aspekt i deras barns språkutveckling.
(Pesch, 2018)
Även Ladberg (2000) påpekar vikten av att ha flerspråkiga förebilder och föräldrar är
alltid viktiga förebilder för sina barn. För att lyckas i samhället behöver barnet både
sin familjs språk och samhällets språk. En stor del av all social inlärning sker genom
att barnet följer sina förebilder. Dessutom utgör de viktiga vuxnas samarbete en modell
för barnet att följa. Samarbete mellan pedagoger och mellan pedagoger och föräldrar
fungerar som förebild för barnen. Därför är det av ytters stor vikt att skapa en
respektfull och fungerade samarbete mellan pedagogen och vårdnadshavaren.
(Ladberg, 2000, s.218)
19

Lotta Österman
I Pesch (2018) studie poängterar pedagogerna också upplevda utmaningar i arbetet
med flerspråkiga barn och samarbete med deras vårdnadshavare. Här påpekar de flesta
pedagoger på de språkliga utmaningarna i kommunikationen eller på olika syn på barn,
uppfostran eller daghemmet.
Föräldrar anser flerspråkighet som önskvärt och som en individuell resurs för barnen,
både språkligt och socialt. De anser att kollektiv flerspråkighet på daghemmet kan
berika och stärka den individuella flerspråkigheten. Vissa föräldrar utrycker en önskan
om att inkludera barnets andra språk i större utsträckning och menar att föräldrarna
kunde mera aktivt delta genom att bidra med förslag till daghemmets språkpraxis
(Pesch, 2018). Enligt Ladberg (2000) stärker det barnets identitet att inkludera familjer
i undervisningen.

3.2 Samverkan med föräldrar med invandrarbakgrund
Wedin och Warström (2018) diskuterar om samarbete och relationer med nyanlända
föräldrar i samband med tambursamtalen inom småbarnspedagogisk verksamhet.
Tambursamtal sker i samband med hämtning eller lämning av det egna barnet. Wedin
och Warström (2018) påpekar vikten av dessa samtal. Föräldrarna känner sig trygga
av att veta att det egna barnet har det bra. I artikeln beskrivs nyanlända som personer
som nyligen anlänt till Sverige och kan än så länge inte tala svenska. Forskningens
resultat kan tillämpas till det finländska samhällssituation eftersom det förekommer
nyanlända familjer vars föräldrar inte talar samhällsspråket/språken. Den stora frågan
som ställs är hur ska pedagogerna skapa en lyckad samverkan trots avsaknad av
gemensamt språk samt hur kan problematiska situationer i form av kulturella
skillnader övervinnas? (Wedin & Warström, 2018 s.107)
Wedin och Warström (2018) understryker att samverkan mellan pedagogerna och
nyanlända föräldrar är en avgörande faktor för nyanlända barns integration i
daghemmet. Samtalen som utförs i tamburen utgör en viktig länk mellan daghemmet
som institution och familjen, inte minst för nyanlända familjer. Enligt Björk-Willéns
(2013) forskning hänvisad i Wedin och Warström (2018) är det ”[…] viktigaste
tillfället för utbyte av information eftersom det har betydelse för barnets välmående
20

Lotta Österman
och säkerhet.” (Wedin & Warström, 2018, s.108). Problematik kan uppstå när
språkkunskapen inte räcker till och ett gemensamt språk för diskussion saknas. BjörkWilléns (2013) studie visar att både daghemmets personal och föräldrarna använde sig
av både verbala och icke-verbala tillvägagångssätt för att uppnå ömsesidig förståelse.
(Wedin & Warström, 2018, s.108)
Enligt Wedin och Warström (2018) studie framträder brister i interaktionen mellan
nyanlända föräldrar och pedagogerna. I observationerna framkommer att föräldrarna
visade på olika sätt att de sökte kontakt med daghemmets personal men trots sina
försök uppmärksammades de ej i tillräcklig grad. Å andra sidan betonade personalen
om vikten av att ha ett gott samarbete med de nyanlända föräldrarna men hävdade att
föräldrarnas bristande kompetens i det svenska språket utgjorde ett hinder för
interaktionen. Även föräldrarnas bristande kunskap om vad förskolan handlar om
ansågs som ett hinder. Denna motsägelse kunde urskiljas och enligt Wedin och
Warström (2018) tyder det på en omedvetenhet hos pedagogerna om hur daghemmets
normer och värderingar kan påverka i praktiken. Normerna och värderingarna kan
fungera utestängande gentemot de nyanlända föräldrarna och diskriminerande effekter
kan uppstå trots att pedagogernas avsikter är motsatta (de los Reyes & Mulinari, 2005,
refererad i Wedin & Warström, 2018). Ifall diskriminerande effekter uppstår kan det
påverka de nyanlända föräldrars förutsättningar att ta del av, medverka och påverka
sina barns vardag i daghemmet. (Wedin & Warström, 2018, s.109)
Wedin och Warström (2018) diskuterar vikten av självreflektion hos pedagogerna och
reflektioner kring daghemmet som institution för att upptäcka problematiska
maktstrukturer som skapar utsatthet. Exempelvis språk, kultur eller etnicitet kan ge
upphov till maktbärande kategorier. ”Maktbärande kategorier är kategorier som
tilldelas människor i ett sammanhang och som innebär mindre eller mer makt” (Wedin
& Warström, 2018, s.110). Ifall samverkan inte fungerar uppstår informationsklyftor
mellan föräldrarna och pedagogerna. Orsaker kan vara låga förväntningar på
föräldrarna eller antaganden om föräldrarnas bristande förmåga att ta in mycket
information. (Wedin & Warström, 2018, s.110)
Wedin och Warströms (2018) observationer visar att personalen talar mindre med
nyanlända föräldrar jämfört med de övriga föräldrarna. Dessutom konstaterades att de
21

Lotta Österman
nyanlända föräldrarnas kontaktsökande inte uppmärksammades lika ofta. Inom
småbarnspedagogisk verksamhet och inom den grundläggande utbildningen är det av
stor vikt att utveckla ett interkulturellt förhållningssätt och normkritiskt tänkande.
Detta medför en utveckling av arbetsformer så att den kulturella och språkliga
mångfalden uppskattas och tas tillvara. För att synliggöra de framträdande
maktstrukturerna behövs en kritisk granskning av de egna normerna och värderingar.
Genom att ifrågasätta de egna uppfattningarna kan man synliggöra fördomar,
stereotypier, diskriminering och social orättvisa. (Wedin & Warström, 2018, s.111)
Björk-Willén (2013) lyfter upp tre olika nivåer att se på maktsymmetri: mellan
institution och familj, mellan majoritets- och minoritetsspråk och mellan olika typer
av samtal som uppstår på grund av varierande och rådande förutsättningar. BjörkWillén (2013) hävdar att vid möten mellan pedagogerna och föräldrarna kan vissa
normer om föräldraskap relateras till maktfrågor. Pedagogerna kan betrakta vissa
former att föräldrabeteende som goda, medan andra kan betraktas som mindre goda.
Som exempel ger Björk-Willén (2013) daghemspersonalens och föräldrarnas
varierande syn på barnens klädsel.
”I mötet mellan mellan förskolepersonal och föräldrar kan förutfattade meningar och
stereotyper medföra att individer tillskrivs identiteter som ger hög eller låg status”
(Wedin & Warström, 2018, s.111). Missuppfattningar kan ske från båda hållen och det
är därför ytterst viktigt att bli medveten om de existerande maktrelationerna. Det är
viktigt att medvetandegöra personalen eftersom missuppfattningarna kan försämra
kommunikationen. Wedin och Warström (2018) påpekar att nyanlända föräldrarna
kommer från varierande bakgrunder och de har kanske tidigare mött på samhällsystem
där myndigheter, rutiner eller normer inte ifrågasätts. Föräldrarna kan anse det svårt
att

ifrågasätta

sådan

som

de

inte

begriper

fullständigt

samtidigt

som

daghemspersonalen kan tolka denna ovana att ifrågasätta vissa normer som brister i
föräldraskap. (Wedin & Warström, 2018, s.111)
Även Bouakaz (2006) diskuterar det mångfaldiga och komplicerade begreppet
föräldrasamverkan. Bakom ett dåligt fungerande samarbete mellan hem och skola i de
mångkulturella skolmiljöerna kan ligga missförstånd, språkbarriärer, klassfrågor,
fördomar eller till och med okunskap. Samarbete fungerar inte alltid okomplicerat
22

Lotta Österman
oavsett föräldrarnas eller lärarens önskan. Bouakaz (2006) studie visar att föräldrarna
saknar kunskap om skolväsendet men visar stor vilja att lära sig för att kunna ta del av
och hjälpa sina barn i deras skolgång. Lärarna i sin tur talar om olika typer av hinder
som försvårar föräldrarnas delaktighet i skolvardagen. Utöver språkliga brister anses
kulturella och religiösa faktorer påverka samverkan. Föräldrarna saknar rådgivning
och skriftligt material om skolsystemet på sitt eget språk och dessutom lyckas inte
lärare alltid hitta lämpliga strategier för att engagera föräldrarna. (Bouakaz, 2006,
s.99–102)
Även Bouakaz (2006) anser att kulturella och sociala barriärer kan skapa svårigheter
för samarbete. Dessa olikheter kan handla om avvikelser i värderingar, normer,
religion eller traditioner mellan föräldrar och lärare. Bouakaz (2006) hänvisar till
Lahdenperäs (1997) studie där lärares föreställningar gentemot elever med
invandrarbakgrund undersöktes. Intressant nog fann de flesta lärare att orsaken till
elevernas skolsvårigheter var föräldrarna. I Lahdenperäs (1997) undersökning ansågs
fädernas beteende avvika mest från normer som var acceptabla i skolan. Fäderna
råkade därför mest ut för diskriminering och förutfattade meningar. Mammorna fick
mera sympati av lärarna även om de ansågs ibland som okunniga och elaka. Lärarna
menade att föräldrarna var i behov av kunskap om föräldraskap och att de var för strikta
i sina egna synpunkter eller oengagerade i barnets skolgång. Lahdenperä (1997)
påpekar att det är det är viktigt att ta hänsyn till föräldrarnas bakgrund och skapa ett
respektfullt partnerskap för att stöda barnets skolgång och utbildning. Olika etniska
grupper ska behandlas jämlikt i diskussioner som rör barnet och olika typer av
interkulturella pedagogiska strategier ska tillämpas. Föräldrar är viktiga vuxna för
deras barn och ska respekteras så att barnen får möjlighet till en fungerande
skolvardag. (Lahdenperä, 1997)
Enligt Bouakaz (2006) kan man se på samverkan ur lärarnas synvinkel och ur
föräldrarnas syn på sin roll. När lärarna diskuterar föräldrasamverkan menar de ett
föräldrarna ska vara engagerade och använda sina resurser både hemma och i skolan.
”Lärarna menar att föräldraengagemang bör kännetecknas av att föräldrarna skapar en
aktiv relation med skolan och att de regelmässigt bör delta i möten eller upprätta
kontakter med lärarna, förvissa sig om att barnet sköter skolarbetet tillfredsställande,

23

Lotta Österman
diskutera eventuella funderingar med lärarna samt be om lärarnas råd då de känner
behov av det.” (Bouakaz, 2006, s.106)

Den skolfokuserade formen av föräldraengagemang innebär att föräldrarna kan besöka
skolan

och

delta

i

möten

och

andra

aktiviteter.

Det

hemfokuserade

föräldraengagemanget innebär att föräldrar tar del i barnets skolgång och uppmuntrar
barnen i studierna. Föräldrarna ska även stimulera barnens lärande. I Bouakaz (2006)
studie påpekade lärarna också att föräldrarna bör aktivt uppfostra sina barn och
tillgodose deras behov. Föräldrar ska se till att barn kommer hela, rena och prydliga
till skolan. (Bouakaz, 2006)
Bristen på skolfokuserad samverkan beror på olika faktorer. Föräldrarna kan betrakta
skolan som lärarnas angelägenhet och skolan anses ha hela ansvaret för
undervisningen. Föräldrar med invandrarbakgrund kan ha omväxlande erfarenheter av
auktoritära skolsystem i hemlandet. Föräldrarna kan vara vana med att skolans arbete
inte ifrågasätts och föräldrarna förväntas inte lägga sig i skolans arbete (Bouakaz,
2006; Wedin & Warström, 2018). Det är dock en brist från skolans sida att inte lyckas
på ett lämpligt sätt informera föräldrarna om dess organisation och pedagogiska
metoder. Brist på information försvagar föräldraengagemanget och deras roll i
samhället överlag. (Bouakaz, 2006, s.107)
I studien framträder en oro över konflikter mellan normer och värderingar i skolan och
i hemmet. Familjerna med varierande etniska bakgrund uttrycker en oro över att deras
barn förlorar föräldrarnas kultur, samtidigt som föräldrarna inte vet hur de ska anpassa
sig till det nya samhället omkring dem. Föräldrar oroar sig över hur de kan överföra
sina egna normer och värderingar till sina barn, samtidigt som de själv inte lyckas
integrera sina normer och värderingar i de som råder i det nya samhället. Detta kan
skapa konflikter och spänningar för barnen både hemma och i skolan. (Bouakaz, 2006,
s.108)
Bouakaz (2006) studie ger förbättringsförslag för att främja samverkan mellan hem
och skola. Förändring mot det bättre kan utvecklas genom förbättrade pedagogiska
metoder.

Med

dessa

menas

passande

pedagogiska

metoder

som

tar

minoritetsföräldrars behov i hänsyn. Bouakaz (2006) påpekar att genom att synliggöra
24

Lotta Österman
och granska attityder, normer och föreställningar hos personalen kan en bättre
samverkan främjas. Han menar att också föräldrarna ska granska sina attityder och
föreställningar för att skapa en bättre relation med skolans personal. Föräldrar och
lärare har utmanande roller att uppfylla. Dessa roller är i förändring då olika
livserfarenheter, uppfostringsmetoder och uppfattningar om demokrati ska mötas.
Skolans uppgift är att ta hänsyn till en etisk problematik som gäller ojämlika
maktförhållanden och skilda klasstillhörigheter. (Bouakaz, 2006, s.115)
”Föräldrarnas bristande engagemang i mångkulturella skolmiljöer är ingen
invandrarfråga, det vill säga deras bristande engagemang handlar inte om etnicitet
utan snarare om dessa föräldrar oftast saknar verktygen i form av ett kulturellt, socialt
eller ekonomiskt kapital (Bouakaz, 2006, s.120). Föräldrar bryr sig om sina barn och
önskar att det ska gå bra för dem oavsett etnisk, religiös eller kulturell bakgrund.
Bouakaz (2006) liknar ett bristfälligt samarbete mellan hem och skola som en
dragkamp om barnets bästa istället för en respektfull relation med ömsesidig tillit. Det
kan handla om olikheter i bl.a. värderingar, normer, traditioner eller synen på skolan
som resultera i spänningar. Spänningar mellan hemmet och skolan kan förhindra båda
sidorna för att skapa en fungerade arbetsrelation. Arbetsrelationen ska baseras på
samarbete och ömsesidig förståelse.
Dessa spänningar skapar en större skillnad mellan hem och skola. ”Barnen i
mångkulturella skolmiljöer pendlar dagligen mellan minst två olika världar:
föräldrarnas respektive skolans” (Bouakaz, 2006, s. 123). De normer, värderingar,
traditioner och kunskaper som barnet förvärvar hemifrån är inte alltid av värde i
skolan, samtidigt som det kan det vara svårt att förmedla skolans ärenden till
föräldrarna. Detta kan leda till att barnet upplever en dubbel ensamhet. Vare sig skolan
eller hemmet värdesätter barnets hela kunskapspotential och en känsla av ensamhet
kan uppstå. Enligt Bouakaz (2006) skulle lärarna och föräldrarna tillsamman kunna
lindra denna dubbla ensamhet genom en fungerande tvåvägskommunikation. Det är
viktigt att barnet känner sig fri att tala med båda parter likvärdigt. (Bouakaz, 2006,
s.123)

25

Lotta Österman

3.3 Föräldrasamverkan inom det finländska utbildningsväsendet
Det nationella centret för utbildningsutvärdering utförde en omfattande nationell
utvärdering år 2012–2015 angående studerande med invandrarbakgrund i det
finländska utbildningssystemet. Utvärderingen inkluderade småbarnspedagogiska
verksamheten,

grundskolan

samt

andra

stadiets

yrkesutbildning

och

gymnasieutbildningen i Finland. Samarbete med vårdnadshavare och stöd från
familjer behandlas som ett centralt tema i undersökningen. (Pirinen, 2015)
Enligt lagen om grundläggande utbildning (628/1998, 3 §) ska för- och grundläggande
utbildning genomföras i samarbete med hemmen. Även i läroplanen för
småbarnspedagogik och grundläggande utbildning betonas vikten av samarbete för att
stöda barnets heltäckande mognad, utveckling och lärande. En ömsesidig samverkan
med hemmet ökar pedagogens och elevens förståelse för varandra och underlättar
undervisningsplaneringen och utförandet av undervisningen. Vårdnadshavare ska i sin
tur få information om daghemmets eller skolans läroplan, hur organisering av
undervisningen går till, elevvården och om sina möjligheter till att delta i samarbete
mellan hem och skola. (Pirinen, 2015)
I utvärderingen kunde en skillnad mellan den finskspråkiga utbildningen och inom den
svenskspråkiga utbildningen urskiljas när det gäller samarbete med vårdnadshavarna.
Inom svenskspråkig utbildning anordnas inte i lika stor utsträckning skilda
föräldramöten med vårdnadshavare till barn med invandrarbakgrund inom
småbarnspedagogiken och grundläggandeutbildning jämfört med den finskspråkiga
utbildningen. Intressant nog anser man inom förskole- och grundläggande
undervisning att det vore ganska nödvändigt att ordna skilda föräldramöten för
vårdnadshavare med invandrarbakgrund. (Pirinen, 2015)
”Däremot har vårdnadshavarna inom den svenskspråkiga utbildningen möjlighet att få
uppgifter om de lärandes utveckling och inlärning på sitt eget språk betydligt oftare än
inom den finskspråkiga utbildningen, […]” (Pirinen, 2015, s.217). Speciellt inom
småbarnspedagogik betonas vikten av att samarbete är mycket nödvändigt. Inom den
grundläggande utbildningen anses denna samarbetsform ganska nödvändig. (Pirinen,
2015)
26

Lotta Österman
Undersökningen lyfter fram frågor om stöd för lärande, erbjudan av information och
användning av tolktjänster. Det framkommer en stor skillnad i hur finskspråkiga och
svenskspråkiga anordnare av undervisning och utbildning använder olika
informationsmetoder. Alla finskspråkiga anordnare av undervisning och utbildning
som

deltagit

i

undersökningen

översätter

informationsmaterial

till

invandrarfamiljernas hemspråk. Däremot översätter endas en tredjedel av de
svenskspråkiga anordnarna informationsmaterial till andra språk. Inom förskole- och
grundläggande utbildning anses trots allt att behovet av översättningsarbete är ganska
stort. Nästan alla av de finskspråkiga anordnarna meddelar att de försäkrar sig att
informationen har nått fram till familjerna genom att exempelvis ringa upp. De
svenskspråkiga anordnarna var inte lika insatta i detta tillvägagångssätt, enbart 76
procent av anordnarna försäkrar sig att informationen nått fram och 15 procent
meddelar att de inte känner till den möjligheten. Inom grundläggande utbildning anses
det enligt utvärderingen finnas ett stort behov av att anpassa informationsmaterial till
invandrarfamiljernas kunskapsnivå. (Pirinen, 2015)
Det är naturligt att behov av tolktjänster betonas inom småbarnspedagogik och
grundläggandeutbildning eftersom samverkan med hemmet är viktigt. Inom
småbarnspedagogik anser man att tolkarnas tillgänglighet och kompetens är god samt
att resurserna är tillräckliga. Man anser att invandrarbarns och deras familjers behov
kan tillgodoses väl med de tolktjänster som finns tillgängliga. Trots det påpekas att
mera resurser för tolktjänster och tillgängliga tolkar behövs. Inom grundläggande
utbildning prioriteras inte tolktjänster lika högt. Enligt undersökningen kan detta bero
på tillräckliga resurser för tolkservice eller eventuellt att rutinerna för när tolkar kan
användas är otydliga för pedagogerna. Inom förskole- och grundläggandeutbildning
bedöms det ganska nödvändigt att tilläggssatsningar görs inom användning av tolkar.
(Pirinen, 2015)
Även i Wedin och Warströms (2018) undersökning diskuteras tolkarnas betydelse för
att underlätta interaktionen mellan pedagogerna och nyanlända föräldrar som saknar
ett gemensamt språk. Undersökningen anser att vid första mötet är det nödvändigt med
tillgång till tolk men sådana fanns inte alltid tillgängliga. Olika andra stödåtgärder
användes för att underlätta interaktionen, bl.a. bildstöd, kroppspråk och digitala
verktyg. Pedagogerna berättade också att de vid interaktion med nyanlända föräldrar
27

Lotta Österman
anpassade sitt språk, talade långsamt och undvek att använda svåruppfattade ord.
Pedagogerna påpekade att brist på översättningshjälp gällande informationsbrev och
användning av tolk vid utvecklingssamtal kunde medföra problem. Vissa pedagoger i
undersökningen hävdar att föräldrarna motsatte sig för användning av tolk. En
förklarning till detta kan vara att användning av tolk anmärker på en uppfattad brist på
språkkunskap. ”Att tillkalla tolk mot föräldrarnas vilja kan utgöra en form av
maktutövande som kan leda till bristande tillit mellan hem och förskola” (Wedin &
Warström, 2018, s.118). Wedin och Warström (2018) refererar till Dueks (2017)
forskning som lyfter upp rollförändringen som sker mellan föräldrar och barn ifall
barnen får agerar som tolkar åt sina föräldrar. Duek (2017) påpekar att detta är ett
alltför stort ansvar att lägga på barnet och därför borde tolk användas vid viktig
informationsbyte. Samtidigt fråntas föräldrarna sin roll som kompetenta och
ansvarstagande. Genom en fungerande samverkan anses användandet av tolk som
nödvändigt för att möjliggöra interaktion av båda parter. (Wedin & Warström, 2018)

3.3.1 Föräldrasamverkan i Grunderna för planen för småbarnspedagogik
2016
I styrdokumentet GSP 2016 tas föräldrasamverkan upp i kapitel 3.3 Samarbete inom
småbarnspedagogiken. Enligt lag om småbarnspedagogik 3 § 1mom. 10 punkten
spelar samarbetet med vårdnadshavarna en viktig roll. Målet är att personalen och
vårdnadshavarna ska tillsammans främja barnets uppväxt, utveckling och inlärning på
ett sunt och tryggt sätt. Samarbetet ska utmärkas av en ömsesidig förtroende, jämlik
kommunikation och ömsesidig respekt. ” En förtroendefull atmosfär skapar
förutsättningar för samarbete mellan vårdnadshavarna och personalen också i
utmanande situationer, till exempel då det finns anledning till oro om barnets
välbefinnande” (Utbildningsstyrelsen, 2016, s.35).
GSP 2016 konstaterar vikten av att diskutera värderingar, mål och ansvar inom det
fostrande arbetet med både personalen och vårdnadshavarna. Frågor som gäller
vårdnad och föräldraskap ska betraktas. Av personalen förutsätts initiativtagande och
aktivitet gentemot samarbetet. Familjernas mångfald ska också uppmärksammas.
Enligt språklag 18 § (423/2003) och utlänningslag 203 § (301/2014) ska vid behov en
28

Lotta Österman
tolk användas för att säkerställa att alla parter blir förstådda. (Utbildningsstyrelsen,
2016, s.35)
”Det är viktigt att personalen och vårdnadshavarna utbyter information om barnens
dagliga upplevelser” (Utbildningsstyrelsen, 2016, s.35). Genom att dela iakttagelser
och diskussioner om barnets dag skapas trygghet och välbefinnande. Samarbetets vikt
poängteras

särskilt

vid

övergångsskedena,

t.ex.

då

barnet

börjar

i

förskoleundervisning. I GSP 2016 redovisas om vårdnadshavarnas rätt till att få delta
i planering och utveckling av målen för den småbarnspedagogiska verksamheten och
det fostrande arbetet tillsammans med personalen och barnen. (Utbildningsstyrelsen,
2016, s.35–36)

3.3.2 Föräldrasamverkan i Grunderna för planen för den grundläggande
utbildningen 2014
I styrdokumentet Grunderna för planen för den grundläggande utbildningen 2014, tas
samarbete mellan hem och skola upp i kapitel 5.2 Samarbete. Enligt lagen om
grundläggande utbildning 47 a § 1 mom. (1267/2013) ska undervisningen genomföras
i samarbete med hemmen. Målet med samarbete är att stöda undervisningen och
fostran så att varje elev får undervisning och stöd enligt sin utvecklingsnivå och sina
behov. Genom samarbete främjas elevernas välmående, trygghet och sunda
utveckling. Det anses som en central del i skolans verksamhetskultur att
vårdnadshavarna får möjlighet att vara delaktiga och utveckla skolarbetet.
(Utbildningsstyrelsen, 2014, s.36)
GLGU 2014 påpekar att huvudansvaret för barns fostran ligger hos vårdnadshavaren.
Det är även på vårdnadshavarens ansvar att se till att läroplikten fullgörs. ”Skolan ska
stödja hemmens fostrande uppgift och svara för elevens undervisning och fostran i
skolan” (Utbildningsstyrelsen, 2014, s.36).
Det är på utbildningsanordnarens ansvar att utveckla förutsättningar för samarbete
mellan hem och skola. Samarbetet ska utmärkas av förtroende, jämlikhet och
ömsesidig respekt. Familjernas mångfald och behov av information och stöd ska
29

Lotta Österman
uppmärksammas. Av personalen förväntas aktiv och personlig kontakt med
vårdnadshavarna. Interaktionen ska vara mångsidig. (Utbildningsstyrelsen, 2014, s.36)
För att kunna uppfylla sin fostrande uppgift, har vårdnadshavarna rätt till information
om hur deras barns lärande och växande framskrider. ” Centrala frågor som gäller
undervisningen, till exempel läroplanen, målen för lärandet, lärmiljöer och arbetssätt,
stöd för lärandet och elevvård, bedömning och betyg samt om val i samband med
studierna

och

om

olika

evenemang

under

läsåret

ska

diskuteras

med

vårdnadshavarna” (Utbildningsstyrelsen, 2014, s.37). GLGU 2014 påpekar att
vårdnadshavarna ska ges möjlighet att delta i planering, utvärdering och utveckling av
målen för skolans verksamhet och fostrande arbete tillsammans med skolans personal
och elever. Vårdnadshavarna får också bekanta sig med skolans vardag. Dessutom
påpekas att ”En gemensam diskussion om värderingar lägger grund för ett gemensamt
fostringsarbete” (Utbildningsstyrelsen, 2014, s.37).

3.4 Interkulturella förhållningssätt inom pedagogisk verksamhet
Lorentz (2013) introducerar begreppet interkulturell som en beskrivning av hur
personer integrerar och kommunicerar med varandra. I dagens skola bemöter lärare
elever från olika kulturer och därför är det viktigt att ha kunskap om interkulturell
pedagogik. Lorenz (2013) anser att lärare ska ha förståelse för elevers kulturella
identitetsformering och detta uppnås genom att erbjuda en mångsidig lärarutbildning
som uppmärksammar olika perspektiv på fenomen som lärandet, identitet, etnicitet,
medborgarskap och mångfald. Skolan har en stor betydelse för elevernas integration i
det mångkulturella samhället. (Lorentz, 2013, s.54)
”Ett interkulturellt förhållningssätt handlar om öppenhet mot den mångfald av språk
och kulturer som barn och föräldrar representerar” (Lorentz, 2013). Inom Wedin och
Warströms (2018) forskning iakttogs detta i pedagogernas nyfikenhet och vilja att lära
känna barnens hemkulturer och språk. Pedagogerna har vilja att samverka med
föräldrar och barn genom att värdesätta deras erfarenheter, åsikter och värderingar. I
studien konstaterade flera pedagoger att de gärna vill lära sig mera om olika kulturer.
För att motverka skadliga maktstrukturer mellan hem och daghem krävs interkulturell
medvetenhet. Pedagogens uppgift är att kritiskt granska och ifrågasätta sina egna
30

Lotta Österman
värderingar och vanor. Genom att inta ett interkulturellt förhållningssätt kan dessutom
fördomar, stereotypa antagande, diskriminering samt social orättvisa synliggöras.
(Wedin & Warström, 2018, s.119)
Lorentz (2013) hävdar att det är viktigt att ha kunskap om fördomar och förutfattade
meningar inom pedagogiken och det är därför interkulturella pedagogiska perspektiv
behövs. I dagens skola behövs ökad kulturförståelse och kulturkompetens hos eleverna
och lärarna, men också hos föräldrarna. Ett interkulturellt pedagogiskt perspektiv tar
hänsyn till dessa behov och borde enligt Lorentz (2013) sätta sin prägel på allt
skolarbete och alla läroämnen. Samma tendens kan ses i GSP 2016 och GLGU 2014
var kulturell mångfald och språkmedvetenhet värdesätts inom all verksamhet och inom
alla läroämnen (Utbildningsstyrelsen 2014, 2016). ”Ett praktiskt interkulturellt
pedagogiskt arbete kan förverkligas i arbetet med värdegrunden och grundläggande
värderingar i skolan och samhället” (Lorentz, 2013, s.72).
Interkulturalitet i skolan motverkar diskriminering och kränkande behandling och
skapar en vi-känsla. Välfungerande relationer är grunden för alla undervisnings- och
läroprocess och det interkulturella perspektivet bör känneteckna alla relationer i
skolvärlden. Enligt Lorentz (2013) är syftet med interkulturell pedagogik att diskutera
och förklara fenomen av kulturella möten och kulturkrockar. Ladberg (2004)
instämmer att interkulturell pedagogik innebär ett medel som sammanför och
uppmärksammar olika kulturer och minoriteter i skolan och på så sätt stärker
samhörigheten och förståelsen för varandra.

31

Lotta Österman

4 Metod
I detta kapitel beskrivs undersökningens metod och genomförande. Inledningsvis
beskrivs undersökningens syfte och forskningsfrågor. Därefter redogörs för materialet
som insamlats av projekt Språkpärla samt för datainsamlingsmetoderna som använts
i studien. Sedan beskrivs undersökningens genomförande och analys av data. Slutligen
diskuteras undersökningens trovärdighet, tillförlitlighet och etik.

4.1 Syfte och forskningsfrågor
Syftet med denna magisteravhandling är att undersöka, utgående från projekt
Språkpärlas material, hurudana synpunkter på föräldrasamverkan kommer fram i
pedagogernas diskussioner kring språkmedvetenhet samt att identifiera bra modeller
för föräldrasamverkan i flerspråkiga sammanhang för framtida pedagoger.
Utgående ifrån syftet har två forskningsfrågor utformats:
1. Hurudana synpunkter på föräldrasamverkan kommer fram i pedagogernas
diskussioner kring språkmedvetenhet?
2. Hurudana önskningar eller beröm gällande föräldrarna uttrycks i pedagogernas
diskussioner kring språkmedvetenhet?

4.2 Projekt Språkpärla
I detta kapitel beskrivs projekt Språkpärla och studien som utgör grunden för denna
magisteravhandling.
Språkmedvetenhet är ett nyckelbegrepp i GSP 2016 och GLGU 2014. Begreppet är
nyansrikt och betydelsen är beroende av den politiska kontexten och situationen där
det används. Sammanfattningsvis kan man säga att språkmedvetenhet är ett koncept
med många relaterade begrepp som bildar en sammanhängande helhet. (Bergroth &
Hansell, u.å.)

32

Lotta Österman
Projekt Språkpärla undersöker hur praktiserande pedagoger inom svenskspråkig
småbarnspedagogisk verksamhet i Finland reflekterar över språkmedvetna politiska
diskurser under fortbildningen. Deltagarna skulle reflektera över språkmedvetenhet
inom deras professionella verksamhet och lärande gemenskap. Med lärande
gemenskap anses den gemenskap som barnen och personalen bildar tillsammans.
Enligt GSP 2016 är en lärande gemenskap kärnan i verksamhetskulturen.
Gemenskapen uppmuntras till att lära sig med och av varandra (Utbildningsstyrelsen,
2016).

Materialinsamlingen

utfördes

under

andra

fortbildningstillfället.

Undersökningens forskare fungerar samtidigt som fortbildare inom projekt
Språkpärla. (Bergroth & Hansell, u.å.)
Forskarna inom projektet började med att identifiera sex språkpolitiska
samhällsdiskurser i nationella styrdokument gällande språkmedvetenhet. Det material
som forskarna gick igenom bestod av utbildnings- och språkrelaterade styrdokument
där bl.a. den nationella läroplanen GSP 2016, pressmeddelande gällande
språkmedvetenhet och Undervisnings- och Kulturministeriets, Justitieministeriets och
Utbildningsstyrelsens publikationer angående tidig språkinlärning för att identifiera
aktuella språkpolitiska samhällsdiskurser. (Bergroth & Hansell, u.å.)
Forskarna kom fram till följande sex språkpolitiska diskurser: språkutveckling,
tvåspråkig

utbildning,

finsk-svensk

tvåspråkighet,

tidig

språkundervisning,

mångkulturellt samhälle och nya flerspråkiga talare. Dessa diskurser identifierades ur
olika sammanhang där språkmedvetenhet nämns (Bergroth & Hansell, u.å.).
Diskurserna användes som utgångspunkt för pedagogernas reflektioner och SWOTanalysen som utgör grunden för gruppdiskussionen. SWOT-analyser diskuteras
utförligare i kapitel 4.3 Projektets datainsamlingsmetoder.
Referensramen för studien är etnografisk i form av aktionsforskning. Enligt Kullberg
(2004) kännetecknas etnografiska studier av forskarens önskan att försöka förstå
människors tankar och uppfattningar om fenomen i människans omvärld. Den
undersöker processer och kontexter.

Studien kan anses ha en etnografisk

forskningsansats eftersom pedagogerna på fält diskuterade och reflekterade kring de
sex språkpolitiska diskurserna inom sina arbetsgemenskaper och därmed samlade
studien in röster även från fältet. Forskningsprojekt Språkpärla placerar sig inom den
33

Lotta Österman
etnografiska ansatsen (Bergroth & Hansell, u.å.). Trots detta är analysmetoden i denna
avhandling en deskriptiv innehållsanalys.

4.2.1 Data och informanter
Detta kapitel baserar sig på Bergroth och Hansells (u.å.) opublicerade artikelmanus
eftersom fortbildningsprojektet och forskningen är fortfarande igång.
Fortbildningsprojekt

Språkpärla

är

finansierad

av

Undervisning-

och

Kulturministeriet och ordnades i tre olika tvåspråkiga städer i Finland. I artikelmanuset
beskriver Bergroth och Hansell (u.å.) att fortbildningens och forskningens
övergripande syfte var att undersöka begreppet språkmedvetenhet ur olika perspektiv.
Dessutom skulle fortbildningen erbjuda stöd för pedagoger så att barn och familjer
med svenska som första eller andraspråk kan skapa funktionell flerspråkighet.
Fungerande flerspråkighet medför att alla språk kan ses som resurser. Fortbildningen
innehöll fyra separata fortbildningshelheter.
Under första fortbildningstillfället deltog sammanlagt 90 småbarnspedagoger med
varierande utbildning- och språkbakgrund. Bergroth och Hansell (u.å.) beskriver att
under första tillfället introducerades och diskuterades begreppet språkmedvetenhet och
därtill presenterades och diskuterades de sex språkpolitiska samhällsdiskurserna
gällande språkmedvetenhet. Slutligen ombads deltagarna att fylla i en SWOT-analys
tillsammans med personalen inom deras professionella arbetsgemenskap.
Bergroth och Hansell (u.å.) beskriver att under andra fortbildningstillfället tre veckor
senare diskuterades dessa SWOT-analyser i blandade mindre grupper. Varje grupp
innehöll fyra till fem deltagare. Mindre fokusgrupper rekommenderas. Gruppstorleken
bör inte vara fler än sex deltagare för att underlätta möjligheten för alla att delta i
diskussionen. I en mindre grupp får deltagarna lättare en känsla av inflytande och
samhörighet (Dahlin-Ivanoff, 2015). Gruppdynamiken blir även mera personlig vilket
gör det lättare att berätta sina åsikter och erfarenheter (Wibeck, 2010). Bergroth och
Hansell (u.å.) delger att grupperna instruerades att diskutera alla sex diskurser. Varje
deltagare skulle dela med sig och återberätta vad de hade kommit fram till inom sina
arbetsplatser. Åsikter om styrkor, svagheter, möjligheter och hot gällande diskurserna
34

Lotta Österman
diskuterades sedan gemensamt ytterligare. Gruppdiskussionen pågick i en timme.
(Bergroth & Hansell, u.å.)
Gruppdiskussionerna genomfördes under andra fortbildningstillfället och alla
deltagare deltog i gruppdiskussionerna. Deltagarna hade möjlighet att avböja
deltagande i datainsamling om de så önskade. Nio av sammanlagt elva
gruppdiskussionen spelades in. Ljudinspelningarnas kvalitet var bra och diskussionen
hördes för det flesta tydligt. Enligt Wibeck (2010) är ljudspelning av diskussioner en
fungerande metod eftersom deltagarna för det mesta glömmer bort diktafonen.
Slutligen transkriberades gruppdiskussionerna av en forskningsassistent. Vid
transkriptionen

betonades

innehållet

av

samtalen

och

transkriptionerna

anonymiserades. (Bergroth & Hansell, u.å.)
Materialet inkluderade 41 primära deltagare och 165 sekundära deltagare. Primära
deltagarna diskuterade SWOT-analysen under andra fortbildningstillfället i
gruppdiskussionerna medan sekundära deltagare diskuterade SWOT-analysen inom
sina arbetsplatser tillsammans med kollegorna. Forskarna lyfter fram att genom att
inkludera sekundärdeltagarnas röster strävar de till att stärka resultatens trovärdighet.
(Bergroth & Hansell, u.å.)

4.3 Projektets datainsamlingsmetoder
Denna studie är kvalitativ. En kvalitativ studie är att föredra ifall syftet med
undersökningen är att skaffa djupare kunskap om ett ämne (Patel & Davidson, 2011).
Inom kvalitativ forskning stävar forskaren till att beskriva verkligheten med data som
är i form av ord. Syftet är att förstå det som analyseras. En kvalitativ forskning tillåter
forskaren ett tolkande arbetssätt på grund av närheten till datamaterialet och forskarens
intresse för att gå på djupet (Fejes & Thornberg, 2009).
Inom projekt Språkpärlas forskning har en kombination av två metoder använts för att
nå fram till det mest trovärdiga resultatet. Projektet har samlat in materialet med hjälp
av fokusgruppdiskussioner med en SWOT-analys som diskussionsunderlag.

35

Lotta Österman
Materialet inkluderar nio gruppdiskussioner. I varje gruppdiskussion har SWOTanalysen använts som diskussionsunderlag. (Bergroth & Hansell, u.å.)

4.3.1 SWOT-analys
Ordet SWOT på engelska står för strengths, weaknesses, opportunities och threats
(Vuorinen, 2013) och översatt till svenska står ordet för styrkor, svagheter, möjligheter
och hot. SWOT-analys är en metod som är användbar då förslag, idéer eller åsikter ska
analyseras. Genom att göra en SWOT-analys kan man få underlag för diskussioner om
hur hinder och svagheter ska vändas till styrkor och möjligheter. Metoden används
mycket inom företagsekonomi i samband med strategisk planering men kan tillämpas
även inom samhällsvetenskaperna och utbildningssektorn. (Vuorinen, 2013)
I denna studie användes SWOT-analysen som ett reflektionsverktyg för deltagarna (se
bilaga 1). Hur forskarna inom projekt Språkpärla formade SWOT-analysen diskuteras
utförligare i kapitel 4.2 Projekt Språkpärla. (Bergroth & Hansell, u.å.)
Deltagarnas uppgift var att reflektera över sin språkmedvetna verksamhetskultur inom
lärandegemenskapen. Deltagarna i fortbildningen tog med SWOT-analysen till deras
respektive arbetsgemenskap där den diskuterades gemensamt med personalen.
Personalen fick utföra anteckningar på analysen. Därefter togs SWOT-analysen med
till andra fortbildningstillfället där den diskuterades ytterligare med andra deltagare i
mindre fokusgrupper. SWOT-analysen har diskuterats med 41 primära deltagare under
fortbildningstillfället och 165 sekundära deltagare från varje primära deltagares
respektive arbetsgemenskap. (Bergroth & Hansell, u,å.)

4.3.2 Gruppdiskussion
Metoden som tillämpats för denna studie är gruppdiskussion. Gruppdiskussion som
forskningsmetod kan även kallas för fokusgruppdiskussion eller enbart för fokusgrupp
(Dahlin-Ivanoff, 2015; Wibeck, 2010). I denna avhandling används båda begreppen
synonymt. ”Fokusgrupper är en form av fokuserade gruppintervjuer där en mindre
grupp människor möts för att på en forskares uppmaning diskutera ett givet ämne med
36

Lotta Österman
varandra” (Wibeck, 2010, s.7). Ordet fokus står för diskussionens inriktning, d.v.s.
diskussionen ska handla om ett på förhand givet ämne. Syftet är att samla in data
genom gruppinteraktion. Den interaktiva diskussionen står i fokus. (Wibeck, 2010)
Med gruppdiskussion avses fokusgrupper som är arrangerade av forskaren och är
relativt strukturerade. Alla gruppdiskussioner i denna studie kan sägas vara
halvstrukturerade eftersom en SWOT-analys ligger som grund för diskussionen men
deltagarna får diskutera fritt och utan inblandning av en samtalsledare. (Wibeck, 2010,
s.28)
Gruppdiskussioner ger forskaren möjlighet att studera pågående diskussioner och
iaktta deltagarna. Gruppdiskussioner frambringar kvalitativdata och kan avslöja
underliggande åsikter, attityder eller beteendemönster hos diskussionsdeltagarna
(Byers & Wilcox, 1991, s.64). Syftet med metoden är att få insikt i andras upplevelser.
Metoden kan användas för att studera innehållet i samtalet eller själva interaktionen
(Wibeck, 2010, s.21–23). Projekt Språkpärlas studie fokuserar på innehållet i
gruppdiskussionerna (Bergroth & Hansell, u,å.).
Gruppdiskussioner kan också ledas av en samtalsledare som sätter igång eller
introducerar nya aspekter av ämnet i den utsträckning som det behövs. Wibeck (2010)
påpekar att samtalsledaren är ingen intervjuare eftersom syftet är att deltagarna ska
diskutera fritt med varandra (Wibeck, 2010, s.11). I denna studie användes ingen
samtalsledare utan grupperna samtalade fritt med varandra.
Gruppdiskussioner kan leda till spontana reaktioner och associationer till ämnet som
diskuteras. Gruppen kan stötta varandra och bygga på diskussionen tillsammans. Det
kan uppfattas mindre avskräckande att diskutera i grupp än att bli personligen
intervjuad. I en fokusgrupp kan också deltagarna ställa frågor till varandra. Deltagarna
kan ifrågasätta och uppmuntra varandra. (Wibeck, 2010)
Enligt Dahlin-Ivanoff (2015) utgår fokusgruppen ifrån en gemensamhet och delad
erfarenhet och detta är av intresse för forskaren när hen valt ut deltagarna i
fokusgruppen. De kollektiva erfarenheterna framhävas mera än det individuella
perspektivet. (Dahlin-Ivanoff, 2015)
37

Lotta Österman

Diskussionsfrågorna, i denna studie SWOT-analysen, är tänkta att diskuteras i en
tillåtande och icke-dömande miljö. Människor diskuterar utifrån gemensamma
erfarenheter, kunskaper och åsikter. I denna studie har inga diskussionsfrågor
utformats utan SWOT-analysen fungerar som diskussionsunderlag. Syftet med
diskussionsfrågorna är att uppmuntra och främja till diskussion bland deltagarna.
Frågorna bör vara tydliga, fokuserade, förståeliga och av intresse för målgruppen.
SWOT-analysen som diskussionsunderlag uppfyller dessa krav. (Dahlin-Ivanoff,
2015)
För att få igång en lyckad diskussion krävs ett för deltagarna bekant ämne. I denna
studie är alla deltagare yrkeskunniga och har erfarenhet inom småbarnspedagogisk
verksamhet eller inom nybörjarundervisning. Deltagarna är insatta i ämnet och delar
en gemensamma erfarenheter av diskussionsämnet, men de har även olika perspektiv
på det. (Dahlin-Ivanoff, 2015)
Wibeck (2010) påpekar att samtal i en fokusgrupp har oftast kännetecken av ett
argumentativt samtal. Deltagarna diskuterar sina åsikter och då uppstår en motsättning
av åsikter för och emot ett ämne. När deltagarna kommer till en fokusgrupp och börjar
samtala och diskutera kring ett ämne kan åsikterna omformas och omformuleras när
de möter andra argument. Interaktionen kan vara svår att följa med i när det handlar
om abstrakta ämnen som deltagarna kan dessutom vara obekanta med. I en fokusgrupp
kan ”[…] interaktion ses som samspel mellan olika tankegångar, idéer och argument
i en diskussion” (Wibeck, 2010, s.36). Det sker också en interaktion mellan
fokusgruppen och det större sociokulturella sammanhanget i vilket fokusgruppen äger
rum. (Wibeck, 2010, s.35–36)
Dahlin-Ivanoff (2015) påpekar att fokusgrupper skapar medvetenhet om saker som
deltagarna aldrig har tänkt på tidigare. Erfarenheter, åsikter och problem är inte bara
individuella utan allmänna och delas med andra. Liksom Wibeck (2010) anser också
Dahlin-Ivanoff (2015) att diskussionen kan bekräfta eller motsäga deltagarnas sätt att
tänka och samtidigt skapa nya sätt att tänka. ”Deltagarna lär sig av varandra och
omvärderar sin egen förståelse” (Dahlin-Ivanoff, 2015, s.84). Därför kan man anse
fokusgruppmetoden kännetecknas av en heuristisk process. ”En heuristisk process
38

Lotta Österman
innebär att man lär sig saker som kan användas som underlag för att fatta beslut och
hantera problem” (Dahlin-Ivanoff, 2015, s.84). I fokusgrupper lär sig både deltagare
och forskaren. (Dahlin-Ivanoff, 2015)
Wibeck (2010) påpekar vikten av att öka samhällets deltagande i forskningen. Detta
kan genomföras bl.a. genom att involvera olika samhällsaktörer i forskningsprocessen.
Genom att engagera pedagoger i forskningsprojekt samlas betydelsefullt data om
uppfattningar och erfarenheter. Dessutom kan deltagarna i projektet möjligen starta
nya tankeprocesser som utvecklar samhället. Deltagandeforskning sker i samverkan
mellan forskare och andra samhällsaktörer, i detta fall finansierades projektet av
Undervisnings- och Kulturministeriet. Syftet med deltagandeforskning är att väcka
medvetande kring ett visst ämne, strategier för att hantera det samt att uppmuntra till
kunskapsutbyte och lärande. Forskarens roll är att samarbeta med deltagarna. (Wibeck,
2010, s.37–39)
Forskaren bör vara medveten om att varje deltagare tar med sina egna förväntningar
och åsikter in i gruppen. Wibeck (2010) diskuterar interaktionen mellan deltagarna och
hur deltagarna kan påverkas av varandra. Om gruppmedlemmarna upplever en hög
önskan att bli medlemmar av gruppen och samhörighetskänslan är hög kan ett så kallat
grupptänkande inträda. Enligt Svedberg (1992) refererad i Wibeck (2010) innebär
detta att endast ett sätt att tänka anses acceptabelt och lämpligt. En sådan inställning i
fokusgruppen kan riskera resultatet men däremot kan detta även ses som ett resultat av
grupptänkande. Då kan forskaren ställa sig frågan: finns det normer för vad som i en
viss grupp är tillåtet att säga om ett visst ämne? Starka sociala normer kan påverka
deltagarna att agera eller diskutera på ett visst sätt. (Wibeck, 2010, s.31)
Wibeck (2010) påpekar också den problematik som uppstår ifall man blandar
människor från samma arbetsplats som har där olika positioner. Vissa
gruppmedlemmar kan upplevas ha mera expertis genom sin utbildning eller sina
erfarenheter och dessa tillskrivs högre status och social makt. I en lyckad
gruppdiskussion bör alla ha möjlighet att ta talarrollen. (Wibeck, 2010, s.31–34)

39

Lotta Österman

4.4 Databearbetning och analys
Inom kvalitativ forskning är dataanalys en systematisk process där forskaren går
igenom, undersöker och arrangerar sitt datamaterial för att uppnå ett resultat (Fejes &
Thornberg, 2009). I denna avhandling analyseras material som är insamlat av och
tillhör till projekt Språkpärla. I databearbetningen och analysen har jag granskat nio
färdigt transkriberade gruppdiskussioner. Materialet är rikligt och anses vara
tillräckligt för att uppnå ett resultat.
Analysen utfördes i många olika steg. Till att börja med läste jag alla transkriptioner
igenom för att få ett helhetsintryck av dess innehåll och markerade samtidigt alla
ställen där föräldrasamverkan diskuterades både direkt och indirekt. Under andra
läsomgången plockade jag ut återkommande teman och exempelcitat och började
kategorisera materialet. För att hitta svar på mina forskningsfrågor fokuserade jag på
att kategorisera materialet ytterligare i hurdana positiva förhållningssätt kunde
identifieras i pedagogernas gruppsamtal när det gäller föräldrasamverkan och hurdana
problematiska eller knepiga situationer pedagogerna beskriver i sina gruppsamtal.
Under dataanalysens gång har materialet lästs igenom ytterligare och noggrannare.
Slutligen resulterade analysen i 4 övergripande kategorier. Resultatet presenteras i
form av deskriptiv innehållsanalys.
Därefter finslipades kategorierna och materialet begränsades. Inom en kvalitativ studie
får forskaren mycket data men det är viktigt att begränsa materialet. Enligt Fejes och
Thornberg (2009) arbetar forskaren aktivt med sitt material genom att organisera, bryta
ner den till hanterbara enheter, avkoda och söka efter mönster. Det är en utmaning att
skilja mellan det betydelsefulla och det oviktiga samt att identifiera betydelsefulla
mönster (Fejes & Thornberg, 2009). Resultatredovisningen diskuterades tillsammans
med två andra studerande som skriver sin magisteravhandling inom projekt
Språkpärla och handledaren som också känner till materialet. De är bekanta med
materialet och tillför viktiga aspekter till databearbetningen.

40

Lotta Österman

4.5 Tillförlitlighet, trovärdighet och etiska överväganden
När man utgör en undersökning är det viktigt att fundera kring forskningsetiska frågor
som berör de individer som ska medverka i undersökningen och värna om deltagarnas
integritet. Enligt Wibeck (2010) är fokusgrupper mera etiskt tilltalande än exempelvis
i hög grad styrda intervjuer eftersom människor får diskutera på villkor som i högre
grad är deras egna. Deltagaren kan avstå från att uttala sig när ämnet känns för känsligt
även om det för forskningen inte är önskvärt. (Wibeck, 2010, s.139)
Enligt Wibeck (2010) betyder tillförlitlighet att olika forskare kan oberoende av
varandra komma fram till samma slutresultat genom att studera samma material.
Studiens reliabilitet kan ökas genom att låta flera forskare oberoende av varandra göra
översiktsanalyser som sedan jämförs och diskuteras. I denna studie har dataanalysen
diskuterats tillsammans med två andra magistersavhandlings skribenter som också
skriver sina avhandlingar inom projekt Språkpärla. Skribenterna är bekanta med data
eftersom de själv tar del av samma material. Det ökar också forskningens reliabilitet
att samma forskare har fått leda alla de fokusgrupper som ingår i studien. (Wibeck,
2010, s.143)
Enligt Patel och Davidson (2011) är målet med forskningen att få fram kunskap som
är så trovärdigt som möjligt. Enligt Dahlin-Ivanoff (2015) bygger forskningens
trovärdighet på ett systematiskt och noggrant forskningsarbete som forskaren kan
dessutom bevisa för läsaren. Forskaren bör vara väl insatt i projektet.
Enligt Dahlin-Ivanoff (2015) ökar det forskningens trovärdighet ifall det är olika
personer som utför insamlandet och själva tolkningen av det empiriska materialet. Om
det är samma person som utför studien och ansvara för det som ska studeras kan det
uppstå systematiska fel och resultatet kan påverkas. I denna studie hålls forskarna och
behandlaren isär eftersom materialet är insamlat under fortbildningstillfället av
forskarna (Bergroth & Hansell, u.å.) och bearbetas åtskilt i denna avhandling av mig.
Dahlin-Ivanoff, 2015, s.91–92)
Forskningens trovärdighet har att göra med tolkningen av materialet som samlats in
och att forskaren verkligen studera det som ska studeras. Enligt Wibeck (2010) är det
41

Lotta Österman
ett hot mot trovärdigheten i fokusgruppsstudier att deltagarna inte säger vad de tänker
på grund av grupptryck. Dessutom kan deltagarna göra sig skyldiga till överdrift för
att göra intryck eller övertyga de andra deltagarna om deras åsikt. Det uttalas som är
socialt acceptabelt och information som inte är socialt acceptabelt utelämnas. Wibeck
(2010) påpekar att även artighet eller rädsla gentemot andra deltagare kan påverka
diskussionen. Likaväl kan man se detta som ett resultat i sig ifall intresset ligger i att
studera vad som är socialt accepterat att säga i en viss grupp om ett specifikt ämne.
(Wibeck, 2010, s.144)
Deltagarna i studien bör också få information om konfidentialiteten i undersökningen.
Det är viktigt att klargöra på vilket sätt individens bidrag kommer att användas (Kvale
& Brinkman, 2014). Det centrala är att studien är välplanerad och utförs i en
förtroendefull miljö. Enligt Wibeck (2010) kan det vara att hot mot validiteten att
fokusgruppsessionen äger rum i en miljö där deltagarna känner sig främmande eller
osäkra.
Alla deltagare bör informeras om undersökningens syfte samt fullständig information
om studien och vad den ska användas till. Det bör betonas att allt som sägs i
fokusgrupperna är konfidentiellt, detta inkluderar även konfidentialitet emellan
deltagarna. Det som sägs inom fokusgruppen bör hållas hemligt och det är forskarens
uppgift att informera om detta. Forskaren och deltagarna kan utgöra ett muntligt eller
skriftligt avtal som bekräftar sekretessen (Dahlin-Ivanoff, 2015, s.92). Enligt Wibeck
(2010) är detta ett etiskt problem med fokusgrupper. Forskarna kan garantera
konfidentialitet från deras sida men de kan omöjligt ansvara för att de övriga deltagare
inte sprider information som de fått genom sin medverkan i fokusgrupp. (Wibeck,
2010)
Det är skäl att skydda noga information som gör det möjligt att identifiera deltagare i
undersökningen. Information samlas in och sparas men utelämnas aldrig åt
utomstående (Wibeck, 2010, s.139). Inga namn eller andra uppgifter som kan avslöja
deltagarnas identitet förekommer i transkriptionerna. Det är inte möjligt att identifiera
deltagarnas identitet utifrån transkriptionerna. Deltagarna har fått information om
forskningen och enligt eget omdöme medgett samtycke. Deltagarna som har angett
tillstånd har spelats in (Hansell & Bergroth, u,å.).
42

Lotta Österman

I denna studie har jag enbart analyserat transkriptionerna av gruppdiskussionerna och
inte lyssnat på ljudinspelningarna. Enligt Patel och Davidson (2011) är talspråk och
skriftspråk inte samma sak. I transkriptionerna försvinner olika gester, betoningar,
ironier och kroppsspråk och dessutom kan talspråket kännetecknas av ofullständiga
meningar. Det är viktigt för trovärdigheten att vara medveten om och reflektera över
detta. (Patel & Davidson, 2011, s.104–105)

43

Lotta Österman

5 Resultatredovisning
Undersökningens

resultat

bygger

på

analys

av

transkriptionerna

av

fokusgruppdiskussionerna. Detta kapitel presenterar resultatet som baserar sig på en
analys av data utgående från de två forskningsfrågorna ”Hurudana synpunkter på
föräldrasamverkan

kommer

fram

i

pedagogernas

diskussioner

kring

språkmedvetenhet?” och ” Hurudana önskningar eller beröm gällande föräldrarna
uttrycks i pedagogernas diskussioner kring språkmedvetenhet?”.

5.1. Pedagogernas synpunkter på föräldrasamverkan
Pedagogernas diskussioner har sammanfattats i fyra övergripande kategorier: finsksvensk tvåspråkighet i familjen, möte med föräldrar med invandrarbakgrund,
samarbete i ett flerspråkigt och mångkulturellt samhälle och hemmets och samhällets
digitalisering.

Utifrån

beskrivningskategorier

de
formats.

övergripande
Inom

kategorierna

har

beskrivningskategorierna

ytterligare
framkommer

pedagogernas synpunkter på föräldrasamverkan samt beröm eller önskemål gällande
föräldrarna. Med hjälp av citat från transkriptionerna framställs exempel som gör
kategorierna tydligare. Citaten från transkriptionerna har redigerats för att bli mera
läsvänliga exempel. Innehållet i citaten har bevarats, enbart skrivformen har ändrats.

5.1.1 Finsk-svensk tvåspråkighet i familjen
I deltagarnas diskussioner kommer de finsk-svensk tvåspråkiga familjerna mycket till
tals och därför har pedagogernas yttranden valts att sammanfattas i en övergripande
kategori. Pedagogerna diskuterar sina erfarenheter av tvåspråkiga familjer inom
småbarnspedagogisk verksamhet och nybörjarundervisning. Vissa pedagoger medger
att de själva identifierar sina familjer som finsk-svensk tvåspråkiga familjer.
Språkidentitet
Pedagogernas möten med finsk-svensk tvåspråkiga familjer är i överlag positiva. I
diskussionen lyfts språkidentiteten och nyttan av att man har två kulturer, den finska
och den finlandssvenska, fram. Inom en språkmedveten undervisning används och
beaktas barnets båda inhemska språk och båda språkidentiteterna bekräftas. Det anses
44

Lotta Österman
viktigt att beakta och bekräfta barnets båda språk eftersom det kan senare skapa
svårigheter i att identifiera sig språkmässigt. Om föräldrarna inte bekräftar båda
språken kan det resultera i problem med barnets språkliga identitet. Pedagogerna anser
att det finns en stor samhällelig nytta i att kunna tala de båda inhemska språken.
Språkstöd hemifrån
En intressant aspekt som lyfts fram i många diskussioner är föräldrarnas förmåga att
hjälpa och delta i barnets skolgång. Pedagogerna lyfter fram att ifall förälderns eget
modersmål är annat utöver skolspråket kan det medföra svårigheter i att engagera sig
i barnets skolgång eller hjälpa barnet t.ex. med läxorna. Tvåspråkiga familjers
engagemang i barnets dagvård eller skolgång kan försvåras ifall ett gemensamt språk
saknas.
Pedagogerna diskuterar föräldrarnas frihet att välja barnets skolspråk. De anser att
föräldrarnas avsikter är goda eftersom de vill att barnet ska lära sig båda språken och
väljer daghem eller skola enligt det. I exempel 1 diskuterar pedagogen med vilka
grunder hen anser att föräldrarna väljer dagvårdsplats för sitt barn. Enligt pedagogen
är det svagare språket som avgör vilket daghemsspråk föräldrarna väljer. Föräldrarna
vill att det svagare språket stöds i daghemmet.
Ex 1. Föräldrarna väljer ofta dagvårdsplatsen enligt de att vilket språk är svagare för
barnet. Så om svenska är svagare så väljer de svenskan för att förstärka dedär finskan
när man pratar hemma på båda språken så om de då e tvåspråkigt där i gruppen så

Ibland kan språkmiljön i daghemmet eller i skolan bli för svår, speciellt ifall tillräcklig
språkstöd hemifrån saknas. Stöd hemifrån för båda språken (i detta fall finska och
svenska) anses viktigt. Ifall språkmiljön blir för krävande för barnet och stöd hemifrån
saknas anser pedagogerna att deras arbete för att stöda språket blir mera
resurskrävande. I exempel 2 diskuterar pedagogerna föräldrarnas val av skolspråk och
det otillräckliga språkstödet hemifrån som det kan medföra. Pedagogen menar att det
svagare språket stöds avsiktligt genom valet av skolspråket.
Ex 2. Pedagog: Nå skolorna i Finland är ju enspråkiga, och därför behöver då
skolspråket vara barnets starkare språk och nu har vi ju då skolan placerad i ett
område där det är väldigt finskt (.) och då är ju många gånger finskan starkare hos de

45

Lotta Österman
här barnen som kommer då trots att de väljer svenskspråkig skola.
Pedagog: De väljer den svenskspråkiga skolan bara för att den är nära?
Pedagog: ((suckar)) nää-ä
Pedagog: Eller är det medvetet för att –
Pedagog: Det är nog medvetet för di vill ju att barnen –
Pedagog: Nåmen då är det ju enklare i alla fall
Pedagog: Jåå (.) Men hemmet är väldigt finskt, så hemmet kan inte hjälpa med läxor å
((personer instämmer))
Pedagog: Så de e resurskrävande då istället.

Pedagogen som avbryts mitt i meningen menar att föräldrarna vill att barnet ska öva
på det svagare språket i skolmiljön. I diskussionen framkommer också hemmets
bristande möjligheter till att hjälpa med läxorna ifall föräldrarnas modersmål är annat
utöver skolspråket.
Pedagogerna diskuterar att högläsning hemma har minskat. Mindre högläsning hemma
leder till mindre ordförråd och svagare språkkunskaper. Pedagogerna betvivlar ifall
barn får tillräckligt med stöd för språkinlärning och språkutveckling hemifrån. Det
poängteras att vikten av högläsning hemma diskuteras under utvecklingssamtalen och
föräldramöten. Pedagogerna menar att det finns flera familjer som inte överhuvudtaget
läser hemma och då anses språkstödet hemifrån bristfälligt. Sagostunderna anses
viktiga. Pedagogerna önskar att föräldrarna skulle ta sig tid att läsa för barnet.
Ex 3. Som hot har vi kanske okonsekventa föräldrar vilket bidrar till språket, att de
märker man att sagoläsningen hemma har minskat men vi har prata i
utvecklingssamtalen, de finns flera familjer som inte överhuvudtaget läser hemma. Och
då kanske pappan e den som ska sköta svenskan och läser int sagor hemma, så ni kan
ju veta vad resultatet blir. Att då blir de ett blandspråk […]

I exempel 3 lyfter pedagogen fram just denna oro för minskad högläsning hemma. Hen
anser att sagostunder i hemmen har minskat och detta kan leda till ett ofullständigt
ordförråd hos barnet.
Bristande språkkunskaper hos finsk-svensk tvåspråkiga
Pedagogerna oroar sig för bristande språkkunskaper hos finsk-svensk tvåspråkiga
barn. Barn som kommer från tvåspråkiga familjer anses blanda på språken eftersom
de har med sig båda språken hemifrån och dessutom blir vana att höra båda språken
46

Lotta Österman
omkring sig. En oro för att barnet blir ”svagt på två språk” delges bland pedagogerna.
I diskussionerna bekymras det för att barnen börjar tala blandspråk eller det andra
språket blir starkare.
Ex 3. Och svagheterna så där tänkte vi just på de att hos tvåspråkiga barn så finns ju en
risk att inget språk blir ett starkt språk. De när vi tänker på vår egen grupp att de va vi
ser där så blandar de väldigt mycket å de som har två språk hemma så syns, hos de
flesta märks de nog att de inte riktigt starkt någotdera. Sen de som har lätt för språk så
den kan just ändra helt sådär att de pratar svenska med dig å finska med dig men många
så blandar väldigt man märker ordföljd, de kommer svenska å finska ord blandat å.

I exempel 3 lyfter pedagogen fram just sådana rädslor om blandspråk. Hen menar att
finsk-svensk tvåspråkiga barn lätt blandar språken och riskerar att bli svaga i båda
språken. Pedagogen ser det som en svaghet att barnen saknar ett starkt språk.
Föräldrar som språkmodeller
Pedagogerna diskuterar hemspråket hos finsk-svensk tvåspråkiga familjer och påpekar
vikten av att satsa på modersmålet där hemma. Med modersmål avses förälderns
modersmål eller starkare språk. Pedagogerna anser att det är viktigt att föräldern talar
och använder sitt modersmål med barnet så att båda språken får stöd och kan utvecklas.
Pedagogerna menar att de fungerar som språkmodeller men poängterar också vikten
av föräldrar som viktiga språkliga förebilder för barnet. Det anses nyttigt att en
svenskspråkig förälder använder svenska och en finskspråkig förälder finska med
barnet i hemmiljön.
Ex 4. Men ja har skrivit här själv här att dedär föräldrar som anmäler barnet som ett
svenskspråkigt men att hemmaspråket är enbart finska att vi har ganska många föräldrar
som anmäler att de kan svenska men de använder nödvändigtvis inte det. Att de får inte
dedär stödet för språket hemma, dedär barnen som de skulle behöva. (G8 s.8)

I exempel 4 lyfter pedagogen fram bristen av språkstöd hemifrån. Hen anser att barn
behöver språkstöd hemifrån. Pedagogen lyfter fram vikten av föräldrar som
språkmodeller. Fastän föräldrarna medger att de kan svenska talar de ej språket
hemma, trots att barnet skulle behöva flera språkmodeller.

47

Lotta Österman
Föräldrarnas attityder mot finsk-svensk tvåspråkighet
Stöd hemifrån för båda språken anses viktigt. I diskussionerna framkommer att
föräldrarnas attityder gentemot olika språk kan påverka barnens attityder och lust att
verkligen lära sig. I de flesta finsk-svensk tvåspråkiga familjerna värderas båda
språken positivt. Ibland är även föräldrarna ivriga att lära sig nytt. Pedagogerna
diskuterar att en tillåtande attityd gentemot alla språk är en styrka hos finsk-svensk
tvåspråkiga familjer. Båda språken värderas och en positiv attityd leder till att också
föräldrarna vågar tala oberoende språk. Pedagogerna diskuterar möjligheter som
öppnas, dvs. vänskapsrelationer och intresse för andra språk och kulturer.
Även negativa attityder hos föräldrarna lyft fram i pedagogernas diskussioner.
Föräldrars negativa inställning gentemot språk lyfts fram och anses påverka barnet. En
negativ inställning hemifrån kan påverka barnets lust att lära sig. I diskussionerna lyfts
fram att vissa föräldrar anser att det svenska språket är onödigt i Finland. Liknande
inställningar kan ses hos deras barn. Pedagogerna diskuterar vikten av att arbeta
professionellt och ta hänsyn till familjens värden och önskemål. Trots det är det viktigt
att komma ihåg professionaliteten och kunna motivera daghemmets eller skolans val.
Det finns styrdokument och instruktioner som styr daghemmets och skolans arbete och
dessa ska följas.
I exempel 5 diskuteras de finskspråkigas språkattityder allmänt i samhället.
Pedagogerna menar att föräldrarnas språkattityder kan påverka barnets vilja att lära sig
Ex 5. Vi ha satt som svaghet att båda språken bör stödas hemifrån. Att om de
nedvärderar till exempel hemma nåndera språk, att det blir liksom negativ klang i dehär
hela så då vill man ju int lära sig heller. Föräldrarna tycker till exempel int gör du
nånting med dendär svenskan heller i Finland att int behöver du. Att den är onödig.

I exempel 5 lyfter pedagogen fram påverkan av dessa negativa attityder hemifrån.
Föräldrarnas nedvärderande attityd gentemot någotdera språk påverkar barnets lust att
lära sig. Språket får en negativ anknytning. Pedagogen konstaterar att ifall föräldern
anser att språket är onödigt kommer attityden högst sannolikt påverka barnets
inställning också.

48

Lotta Österman

5.1.2 Möte med föräldrar med invandrarbakgrund
I pedagogernas diskussioner lyfts många aspekter med invandrarföräldrar fram. I
resultatredovisningen har jag valt att skilja mellan tvåspråkighet i nationella språk och
invandrarspråk.

Deltagarna

diskuterar

sina

möten

med

föräldrar

med

invandrarbakgrund och därav har svaren sammanfattats till en egen kategori.
Möjligheter och positiva aspekter
I pedagogernas diskussioner framkommer det många styrkor och möjligheter
beträffande familjer med invandrarbakgrund. Pedagogerna påpekar att man kan lära
sig från varandras olikheter och kulturer. Det poängteras att man får bättre förståelse
för varandra och att man öppnar upp för olika kulturer på ett positivt sätt. Alla är vi
lika värda oavsett språk, utseende eller bakgrund. I exempel 6 diskuteras dessa styrkor
och möjligheter. Pedagogen anser att barnen vänjer sig vid olikheter och lär känna
varandras språk och kultur. Pedagogen understryker förmågan att känna empati mot
varandra trots att vi alla är olika.
Ex 6. Barnen blir vana vid olikheter och ser inget konstigt med det och sen att barnen
lär av varandra, lär känna varandras språk och kultur ((personer instämmer)). Kan
känna empati mot varandra trots olikheter.

Eftersom barnen ser och träffar många olika familjer lär de sig tolerans och får en
bredare världsbild. I exempel 7 nämns mångfald, tolerans och öppenhet för varandra
som styrkor. Som svagheter med nya minoriteter nämns brister i språkkunskaper,
missförstånd i kommunikation och kulturkrockar.
Ex 7. Styrkor, olika synsätt man får tolerans man får en bättre världsbild. Svagheter,
fortfarande så kommer dethär ofullständig språkanvändning. Möjligheter att de
mångfald som kan ena. Hot kan också vara mångfald som driver kulturer isär.
Oenigheter, krockar, kulturkrockar å språkmissar.

I diskussionerna jämförde pedagogerna ofta mellan möjligheter och svagheter på
grund av SWOT-schemat som uppmanade deltagarna att skilja mellan dem. Därav
nämner pedagogen i exempel 7 både positiva och negativa exempel. I alla diskussioner
nämns möjligheter och positiva aspekter.
49

Lotta Österman
Inkluderande av föräldrarna
Pedagogerna diskuterar möjligheter om att inkludera föräldrarna i daghemmets eller
skolans verksamhet. I diskussionerna framkommer lyckade exempel på aktiviteter där
föräldrar bjudits in på besök för att berätta om sin kultur eller undervisa i sitt
modersmål. Pedagogerna framhäver att de gärna vill ta vara på föräldrarnas kunskaper.
Föräldrarna kan vara till stor hjälp. Pedagogerna anser att det är viktig att vara
mottaglig för och nyfiken på olika kulturer.
Möten mellan olika kulturer
Pedagogerna menar att det är viktigt att bemöta föräldrarna med respekt oberoende av
olika kulturer eller språk. Föräldrarna ska känna sig trygga i att lämna barnen på
daghem eller skola. I diskussionerna nämns kulturkrockar upprepade gånger. Med
kulturkrockar anses missförstånd mellan två kulturer. Pedagogerna lyfter fram att
barnen har oftast lättare att anpassa sig till verksamhetskulturen medan barnens
föräldrar kan ha det svårare. Pedagogerna skulle gärna lära sig mera om olika kulturer,
seder och traditioner som familjerna har.
I exempel 8 diskuteras kulturkrockar som en möjlighet för ömsesidig reflektion kring
kulturen. Familjer med invandrarbakgrund kan ha svårigheter att finna en balans
mellan den egna kulturen och den nya rådande kulturen. Oftast kan pedagogerna
uppfatta kulturkrockar som negativa händelser som skapar missförstånd och knepiga
situationer.
Ex 8. Jag tänkte när du skrev dedär hot det kan bli kulturkrockar, så det skulle jag kunna
se som en möjlighet också, för att om det blir en kulturkrock så då får man ju sätta sig
ner å fundera tillsammans och reda upp och funderar ”jaha ditt e såhär å mitt e såhär
hur kan vi göra nu då så de blir en bra lösning”. Så de kan också vara en möjlighet om
man tänker så.

I exemplet ovan menar pedagogen att kulturkrockar kan medföra möjlighet till
gemensam reflektion över konflikten. Hen menar att man kan tillsammans med
föräldrarna lösa problematiska situationer och samtidigt skapa öppen diskussion.
Kulturkrockar kan ses som en möjlighet att lära av varandra.

50

Lotta Österman
Kommunikationssvårigheter och tillgång till tolk
Kommunikationssvårigheter på grund av saknad av ett gemensamt språk förekommer.
Missförstånd vid kommunikationen med föräldrar kan leda till tolkningssvårigheter
och tolkningsfel. I diskussionerna framkommer det att missförstånd från båda parterna
uppstår. Pedagogerna anser att det blir svårare att kommunicera när man inte har ett
gemensamt språk med föräldrarna. De anser dock att det är en stor fördel med att det
finns en stor språkreserv i vårt samhälle.
Vissa pedagoger menar att utvecklingssamtal kan vid möjlighet skötas på förälderns
språk. Detta gäller för det mesta finskspråkiga föräldrar ifall pedagogen känner sig
kunnig och bekväm i att tala finska. Pedagogerna poängterar att det blir lättare att
bemöta finsktalande föräldrar ifall man kan tala finska med dem.
Pedagogerna lyfter fram möjligheten till tolk vid behov. I diskussionerna framkommer
att det inte alltid är lätt att få tillgång till tolk på grund av resursbrist. Pedagogerna
påpekar att en släkting till familjen inte kan fungera som tolk för det kan leda till
missförstånd och fel men ibland finns det inget annat att ta till sig. I exempel 9
diskuteras svårigheterna att få tillgång till tolk på minde orter. I diskussionen
framkommer också erfarenheter av att familjen inte godkänner tolkarna som erbjuds.
Ex 9. Pedagog: Och så har vi ju det här problemet som man har på alla mindre ställen
och det är ju att då är nån släkt med nån, å nån känner nån, å de finns schismer här å
där, å tolken kanske e nästan halvt släkt med dem som hen ska tolka för så då säger hen
ju ingenting dåligt om de barnet till exempel.
Pedagog: Å vissa accepterar inte alla tolkar när man har en tolk så vill de inte, nä
godkänner hen inte och så vidare.
Pedagog: En gång hade vi problem. Det var flera stycken som vi erbjöd som att vi skulle
ha som tolk, nä inte den å inte den heller.

Pedagogerna i exempel 9 menar att problematik på mindre orter ka uppstå eftersom
alla känner alla. På grund av resursbrist saknas möjlighet att använda en sakkunnig
och neutral tolk. Pedagogen menar att ifall en släkting fungerar som tolk kan en del
information falla bort, oftast det som anses som negativa synpunkter.
För att bättre bli förstådda anser pedagogerna att de kan förenkla språket när de
kommunicerar med invandrarföräldrar. I nedanstående exempel 10 beskriver
51

Lotta Österman
pedagogerna hur de brukar göra för att kommunicera tydligare med föräldrarna.
Pedagogen berättar att hen försöker använda ett så korrekt språk som möjligt eftersom
föräldern använder ett översättningsprogram för meddelandet. Talspråk och dialektord
bortlämnas.
Ex 10. Pedagog: Och då jag ska skriva [namn]meddelanden åt föräldrarna som hamnar
att googla och använda google translate för att få veta vad jag menar så jag kan ju inte
skriva nå såndär talspråk eller dialektord eller nå utan man måst vara så korrekt och
använd så bra språk så att de förstår.

En annan pedagog medger i exempel 11 att hen förenklar talspråket genom att lämna
bort fyllnadsord och vänlighetsfraser när hen talar med föräldrar med
invandrarbakgrund. Hen menar att kommunikationen ska helst ske ansikte mot ansikte.
Ex 11. Pedagog: Jag tycker jag måste ha dem mellan fyra ögon å säga de kortast möjliga
’’du komma morgon nio, du’. Och då frågar de ’’bara pappa?’’. Och jag säger ’’nej
mamma pappa komma nio’’. Inte nå såndär fyllnadsord som vi ju använder i sånahär
vänlighetsfraser utan de nog bara komma morgon nio.

Tydlighet i kommunikationen poängteras. Oftast ges information och meddelanden
hem via olika digitala program men en pedagog konstaterar att vid avsaknad av ett
gemensamt språk med föräldrarna kan det vara skäl att sicka hem en pappersversion
och dessutom förklara ännu utöver. Missförstånd i kommunikationen mellan
pedagogen och familjen kan uppstå annars. Det anses viktigt att försäkra sig om att
föräldern verkligen förstått informationen. Vissa saker som kan anses självklara kan
behöva en mer ingående förklarning.
Föräldrarnas attityder och olika åskådningar
Det framkommer att föräldrarnas attityder och olika syn på saker och på
kulturskillnader kan uppfattas som ogynsamma. Kulturkrockarna kan handla om olika
syner på barnuppfostran. Pedagogerna diskuterar att det kan vara en svaghet att barnet
inte får delta i alla aktiviteter på grund av religiösa, kulturella eller etiska orsaker och
då kan barnet känna sig utanför i verksamheten. Barnet förstår inte nödvändigtvis
varför hen inte får delta.

52

Lotta Österman
I exempel 12 diskuterar pedagogerna att barnet kan uppleva att hen går miste om
någonting roligt och blir utanför. Ifall det finns andra elever som inte heller deltar kan
det bli lättare för barnen att acceptera. I nedanstående exempel menar pedagogen att
föräldrarna kanske inte alltid ser händelserna ur barnets synvinkel. Pedagogerna
betonar att de respekterar föräldrarnas önskan och respekterar olika kulturer och
åskådningar. Pedagogerna framhäver att de inte vill skapa dispyt mellan föräldrarna
och barnen utan de vill skapa et förtroendefullt förhållande med båda.
Ex 12. Och förstås så respekterar vi ju föräldrarna. Föräldrarna kanske inte ser
situationen där på daghemmet eller i skolan sen igen ur barnets synvinkel. För de
kanske bara är en rolig stund och man vill vara med sen med kompisar och de är inte
något annat. För där är det också enklare om de faktiskt några stycken från samma, om
de inte får delta i något sen. Om det är bara en så känns det för dehär barnet.

I exempel 13 diskuterar en pedagog sina upplevelser kring en familj som har ett annat
sätt att se på vardagen. Familjens önskan är att barnet inte deltar i all verksamhet. Detta
tas i beaktande på daghemmet. Pedagogen menar att barnet går miste om mycket av
det som resten av barnen tar del av bl.a. temahelheter. Detta i sin tur leder till att
språkutvecklingen haltar och ordförrådet blir ofullständigt. Andra pedagoger
instämmer med dessa tankar.
Ex 13. Vi har nämligen en familj som har ett annat sätt att se på vardagen och vi
upplever att barnet har inte samma möjligheter som de andra för att vi finlandssvenskar
vi lever ju ganska starkt i traditioner ((personer instämmer)) och vi har ibland faktiskt
väldigt svårt att få den här vardagen att vara okej och då tycker jag också språket i sig
själv haltar för att man måste sätta barnet åt sidan så ofta å dehär temahelheterna som
vi jobbar med så där kommer ju massor med ord och de tycker jag nog är en stor svaghet
eller rentav ett hot. ((personer instämmer)) För att sen har inte de bara med språket att
göra utan också med sammanhållningen av gruppen. Och när de finns tjugo som får
och en som inte får så att jag har lite svårt att hitta dendär rätta balansen.

Dessutom lyfter pedagogen fram gruppens sammanhållning som kan lida av att en elev
oftast inte kan delta. Pedagogen anser att det är svårt att hitta en fungerade balans
mellan familjens önskan och daghemmets finlandssvenska kultur.

53

Lotta Österman

5.1.3 Samarbete i ett flerspråkigt och mångkulturellt samhälle
I pedagogernas diskussioner kommer det flerspråkiga och mångkulturella samhället
mycket till tals och pedagogernas yttranden har valts att sammanfattas i en kategori. I
denna kategori fokuseras främst på större samhälleliga helheter som sammanhänger
med föräldrasamverkan inom daghem och skola.
Förståelse för andra kulturer
Familjerna reser nuförtiden mera och intresset för olika språk och kulturer väcks både
hos barnen men också hos daghemmets och skolans personal. Samhället globaliseras.
Pedagogerna anser att man kan dra nytta av varandras olikheter och kulturella
skillnader. De anser att det är lärorikt att ta del av olika kulturer och de är nyfikna på
seder och bruk i olika kulturer. Attityder blir mera toleranta, både hos barn och vuxna,
när man bekantar sig med flera kulturer. Föräldrarnas varierande språk hörs i
daghemmens och skolornas korridorer när de kommer. Barnen blir därmed bekanta
med olikheter och de blir mera fördomsfria. Pedagogerna anser att det är viktigt att
respektera olika kulturer, kulturtraditioner, åskådningar och religioner och därmed
fungera som goda modeller för barn.
Att uppmärksamma flerspråkigheten och mångkulturaliteten i lärmiljön
Pedagogerna diskuterar hur man kan uppmärksamma flerkulturella familjer och
minoritetsspråk samt hur man kan synliggöra dem i lärmiljön. I diskussionen
framkommer att pedagogerna ser det som en styrka att inkludera och uppmärksamma
flerkulturella familjer. I exempel 14 lyfter pedagogen fram olika sätt att
uppmärksamma flerspråkighet och mångkulturella familjer. Pedagogerna arbetar på
varierande sätt och många goda exempel uppges, bl.a. synliggörs olika språk och
länders flaggor i lärmiljön. Barnen uppmuntras till diskussioner om olika kulturer och
språk. Barnen uppmuntras också till att berätta om sina andra hemländer ifall sådana
finns.
Ex 14. Vi har tänkt här på styrkor att vi uppmärksammar våra flerkulturella familjer i
och med att vi har några och just dehär med text på väggen i tamburen och godmorgon
och hemlandets flagga. Och i samlingen så räknar vi på de olika språken och ibland så
kan barnen som har ett annat språk säga någonting och då får man ta fasta på det att
ahaa okej att på det språket är de så och så. Och så kan de ju berätta nånting också att

54

Lotta Österman
om de har besökt dedär andra hemlandet där de är från och då får man ju diskussioner
om det och såna saker.

I ovanstående exempel påpekar pedagogen att man kan ta fasta på barnets språk och
inleda en diskussion. Det är viktigt att bekräfta barnets språk. Pedagogen berättar
vidare att barnen jobbar med ett större projekt om olika länder och kulturer för att
uppmärksamma flerspråkighet och mångkulturalitet.
Dessutom kan flerkulturella familjer och minoritetsspråk uppmärksammas med
gemensamma trivselkvällar eller temaveckor. I många diskussioner framkommer det
att familjen kan delta i trivselkvällar och bidra med sin egen kultur i from av t.ex.
musik eller maträtter. I exempel 15 diskuterar pedagogerna om möjligheter till en
gemensam trivselkväll där familjerna får delta och berätta om sina kulturer. En annan
pedagog påpekar att en sådan lyckad trivselkväll med maträtter har ordnats på ett
daghem. Pedagogerna menar att det vore trevligt att ordna en gemensam lättsam träff
där man kunde få lära känna varandra bättre.
Ex 15. Pedagog: Där skulle det ju vara just det du sa om dehär att man skulle träffas
och delge sin egen kultur.
Pedagog: Trivsel för föräldrar också att man skulle mer sådär som vuxen få mer
positivt.
Pedagog: De hade vi ju i [kommun] hade de ju get-together med olika kulturer, där hade
de mat också.
Pedagog: Jag tror nog di brukar ha, men de ju på dagisnivå med de föräldrar man har
också.

Pedagogerna medger att de har en positiv inställning mot familjer från andra kulturer
och länder. De anser att man kan bekanta sig med flerspråkighet och flerkulturella
samhället på många olika sätt. Även temaveckor om olika språk nämns som ett
arbetssätt. Gemensamma aktiviteter som föräldrarna också får delta i uppskattas av
både pedagogerna och barnen. Enligt pedagogerna kan vi alltid lära av varandra.
Kunskap ökar tolerans.

55

Lotta Österman
Undervisning i eget modersmål
I ett flerspråkigt samhälle är det viktigt att alla språk får stöd för att utvecklas.
Pedagogerna diskuterar möjligheten till undervisning i eget modersmål som stöd för
barnets språkutveckling. I förskolan och grundskolan har barnen rättighet till
undervisning i eget modersmål men i diskussionen framkommer att resurserna inte
alltid räcker till. Pedagogerna ser det som en stor nackdel att barnets modersmål inte
får tillräckligt med språkstöd och därav försvagas. De anser det som ett hot att barnet
inte kan ”det egna språket”.
I exempel 16 diskuterar pedagogen situationen i sin kommun. Familjens önskan om
undervisning i barnets modersmål kunde inte uppfyllas på grund av resursbrist. Om
inte tillräckligt många familjer delta kan språkundervisning inte ordnas. Utöver måste
man hitta en lärare som kan hålla språkundervisningen. Familjernas önskan var att
stärka barnens modersmål genom språkundervisning.
Ex 16. Jag minns ifjol var det så besvärligt där i [kommun] för vi höll på och försökte
få, de va tre [språk] familjer som absolut ville ha sina barn i de sku få dedär [språk]
stark. Men det gick inte igenom då när de var för några, tre var för några.

I exempel 17 påpekas problematiken när invandrarföräldrar inte kan det nya
samhällspråket i landet (dvs. finska eller svenska). Då uppstår det svårigheter i att
hjälpa sina barn med skolgången. Liknande problematik kunde uppfattas hos finsksvensk tvåspråkiga familjer som redan tidigare diskuterats i kapitel 5.1.1. Detta anses
som ett hot mot ett välfungerande flerspråkigt samhälle eftersom föräldrarna inte kan
fungera som stöd för deras barns dagvård eller skolgång. Dessutom påpekar pedagogen
det som ett hot att barnet inte har ett starkt eget modersmål.
Ex 17. Hot är just att barnet inte kan eget språk. Och sedan att barnens föräldrar inte
kan nya språket i landet. Så då kan de inte hjälpa sina barn att i skolan.

Pedagogerna hävdar att barn med ett annat modersmål utöver finska eller svenska kan
väcka nyfikenhet och intresse hos de andra barnen. Pedagogerna diskuterar också att
barn med samma minoritetsspråk kan ha stöd av varandra.

56

Lotta Österman
Hinder i kommunikationen med familjen
Pedagogerna diskuterar olika hinder för kommunikationen med familjen som kan
uppstå i ett flerspråkigt och flerkulturellt samhälle. En pedagog påpekar att personalens
språkkunskaper och kunskap om andra kulturer inte alltid är tillräcklig och då kan det
uppstå kommunikationssvårigheter med familjen. Även föräldrarnas bristande
språkkunskaper kan medföra svårigheter. Pedagogerna anser att det är tidskrävande att
inhämta tillräckligt med kunskap om andra kulturer när det är så mycket annat som
ska göras också och tiden inte räcker till. Personalens resurser räcker inte alltid till.
Pedagogerna diskuterar även de egna språkkunskapen som ett hinder för
kommunikationen med familjer som har ett annat modersmål. Bland de
finlandssvenska pedagogerna framkommer det i diskussionen att kommunikation på
finska och engelska fungerar helt bra men andra språk, t.ex. arabiska, orsakar
svårigheter. I diskussionen framhävs att personalen inte behöver tala fullständigt språk
men viktigaste är att man har en positiv inställning och är nyfiken.
Pedagogerna menar att när man talar om ärenden som har med barn att göra är det
svårt att hitta de rätta orden om ett gemensamt språk saknas. Artighetsfraser och andra
fyllnadsord kan lämna bort och då blir det svårigheter att kommunicera med familjen
om barnet. Pedagogerna diskuterar i exempel 18 om att det kan lätt uppstå missförstånd
ifall man inte har samma kultur eller ett gemensamt språk. Det anses att samarbete och
kommunikation lider om pedagogen och föräldrarna saknar ett gemensamt språk.
Ex 18. Svagheter så det kan uppstå missförstånd när man inte har samma kulturer och
känner till olika kulturer hur de gör på olika ställen. Och samarbete och kommunikation
kan försvåras om två parter har helt olika språk. Om föräldrarna har ett språk och inte
ännu har lärt sig svenska eller finska så eller svenska finska eller engelska som kanske
pedagogerna kan på stället, så kan de vara svårt att kommunicera. Och ett hot så e ju
tiden, man vill så mycket men tiden räcker inte till för allt roligt man vill göra.

Även föräldrarnas bristande språkkunskaper i finska eller svenska språket diskuteras i
ovanstående exempel. Det kan lätt uppstå missförstånd när ett gemensamt språk saknas
eller som pedagogen i exempel 19 påpekar, det kan ske kulturkrockar även i hur man
pratar. Missförstånd i kommunikationen kan ske mellan pedagogen och familjen men
även mellan barn eller mellan barn och vuxna.
57

Lotta Österman

Ex 19. Pedagog: Ett hot som vi ser är att det lätt blir missförstånd mellan barn och
barn och barn och vuxen och vuxna och vuxna, att det blir mellan förälder och barn
Pedagog: Man pratar olika språk
Pedagog: Jaa eller att det misstolkas
Pedagog: Det kan lätt bli som att, ett missförstånd att det uppkommer något som inte
var menat så
Pedagog: Ja just, man har ju olika kulturer så det kan ju ske med kulturkrockar också
med hur man pratar

Kulturkrockar är inte nödvändigtvis enbart svagheter i kommunikationen. Man kan
tillsammans diskutera igenom missförstånd och lösa konflikter genom en gemensam
dialog som pedagogen i exempel 8 redan tidigare påpekar. Kulturkrockar som
möjlighet till en gemensam och öppen reflektion diskuterades mera utförligt i kapitel
5.1.2.

5.1.4 Hemmets och samhällets digitalisering
I pedagogernas diskussioner framkommer starkt samhällets och därmed hemmens
digitalisering. Digitala verktyg används i samarbete med hemmen. Föräldrarna kan
lättare bli delaktiga i daghemmets eller skolans vardag. Information sickas för det
mesta via digitala medier eller kommunikationsprogram. Olika datorprogram används
i undervisningen som hjälpmedel eller undervisningsprogram.
Möjligheter med digitala verktyg
I pedagogernas diskussioner framkommer att digitala verktyg ger stora möjligheter till
att bekanta sig med olika kulturer å språk. Digitala verktyg ger stora möjligheter för
undervisningen eftersom informationen finns lätt tillgänglig. Enligt pedagogerna finns
informationen lätt till hands, man kan bara ta sin pekplatta och kolla. Digitala verktyg
som hjälpmedel används också i hemmen. I diskussionerna framkommer att
föräldrarna som talar ett annat språk använder översättningsprogrammet google
translate för att översätta informationen som sickas hem.

58

Lotta Österman
Digitaliseringens påverkan på språkfärdigheter och kommunikationen hemma
En återkommande aspekt som pedagogerna oroar sig för är de försämrade
språkfärdigheterna
svårigheterna

i

hos

barnen.

Pedagogerna

språkutvecklingen.

diskuterar

Angående

orsakerna

språkutvecklingen

bakom
och

språkfärdigheterna upplever pedagogerna att bland barnen finns både språkligt straka
barn men också en hel del språkligt svaga barn. Pedagogerna diskuterar orsakerna
bakom och menar att en orsak kunde vara mindre diskussion och kommunikation med
familjen där hemma eftersom ”man sitter vid olika apparater och spelar”. Pedagogerna
är oroliga över svårigheter i språkförståelsen, bokstäver som saknas vid uttal och
bristen på fantasin. Tv program och spel påverkar ordförrådet och leken saknar
fantasin. Leken utvecklar barnens ordförråd och språkutveckling och anses därför
viktig.
I exempel 20 menar pedagogen att barnen saknar ordförråd för att kunna berätta vad
som händer i leken. Hen lyfter fram oron över barnens bristande språkkunskaper som
t.ex. försenat tal och svårigheter i språkförståelsen.
Ex 20. Pedagog: I år har vi många barn som går i talterapi, på grund av försenat tal.
Och svårigheter i språkförståelsen har nu ökat. Otroligt jag har aldrig varit med om ett
år som jag skulle ha så svårt att förstå förskolebarn vad de pratar. De har så många
bokstäver borta. Att de tycker jag är lite skrämmande och så skrev vi ner: diskuterar
man inte alls mera i familjerna utan sitter man vid olika apparater å spelar. Är det liksom
där som det är. Och sen så är barnen idag också mycket rastlösa och saknar fantasin i
leken som ju faktiskt påverkar denhär språkutvecklingen. Om de bara blir tjo och tjim
å sådär.

Pedagogerna i exempel 20 diskuterar ifall familjerna saknar kommunikation hemma.
De reflekterar ifall minskad diskussion hemma är en orsak bakom barnens bristande
språkkunskaper.
Vikten av närvarande vuxna
Pedagogerna menar att kommunikation och diskussion hemma mellan föräldrarna och
barnen har minskat. I exempel 21 påpekar pedagogerna att föräldrarna diskuterar bara
om det som händer i stunden istället för att också tala om allmänna saker. Föräldrarna

59

Lotta Österman
använder alltmera korta meningar och inlägg på engelska. Pedagogerna anser att
föräldrarna borde benämna saker och ting och verkligen föra en dialog med barnet.
Ex 21. Pedagog: Nu när vi fråga om dehär till farsdagen, frågor om pappa, att liksom
va tycker du om pappa och vad brukar pappa göra. ’’Spela’’. Och det är ju det som
papporna gör många gånger nu tror ja liksom att kommunikationen är denhär att spela
liksom, men de blir ju inte denhär, lyssna, prata diskussionen på det sättet dedär att man
fokuserar ((personer instämmer)).
Pedagog: Man diskuterar liksom bara det som händer där och inte sånahär liksom
allmänna saker ((personer instämmer)).
Pedagog: Nä och oftast inlägg på engelska. Men då tycker de att det är så roligt barnen
när de lär sig engelska genom dedär spelen men kommunikationen försvinner ju då.

I ovanstående exempel 21 diskuteras hur viktigt det anses med närvarande föräldrar.
Pedagogen menar att närvarande föräldrar som kommunicerar genom att lyssna och
tala hotas av datorspel (exempel 21) eller telefonen (exempel 22) som tar den mesta
uppmärksamheten. Pedagogerna medger en oro för försvinnandet av kommunikation
på grund av digitaliseringen.
Pedagogerna menar att språkstödet hemifrån kan vara bristfälligt ifall kommunikation
hemma saknas. I exempel 22 diskuteras vikten av att tala med varandra. I dagens
digitaliserade samhälle kan kommunikationen lätt lida av all teknik. Pedagogerna
menar att de måste påminna föräldrarna om deras roll som språkmodeller. I
diskussionen framkommer att föräldrarna kan uppfatta det som enbart pedagogernas
uppgift att främja barnets språkutveckling och ordförråd. Pedagogerna uppmuntrar till
högläsning hemma och menar att närvarande vuxna är viktiga för barnet. De menar att
det är viktigt att ta sig tid för barnet.
Ex 22. Pedagog: Vi har här kommit till att språkstödet hemifrån bristfälligt. Att ibland
så tänker kanske föräldrarna också att ni fixar dedär å. Men.
Pedagog: Ja, att de kanske inte heller förstår hur viktigt det är att komma ihåg att själv
också. Att också dehär just att om vi tänker på tekniken som vi (x) med att dehär med
att prata med varandra.
Pedagog: Kommunikationen, att prata med varandra.
Pedagog: Att de e, man ser väldigt många som går omkring med luren
Pedagog: Jå vi prata faktiskt här på föräldramötet om sånt här att läsa för barnen så

60

Lotta Österman
det var nog många föräldrar som börja titta i golvet när vi tog upp dehär frågan att hur
viktigt det är liksom att läsa, det tar fem tio minuter på kvällen att läsa.

Pedagogerna menar att barnen växer upp som en digital generation som lär sig
engelska på grund av datorspel och tv program men menar att kommunikationen inom
familjen minskar eller försvinner. I diskussionerna framkommer att pedagogerna
håller med om att närvarande vuxna är viktiga för barnen.
Högläsning och ljudböcker som stöd
Pedagogerna påpekar vikten av att läsa för barnet. Ifall föräldern inte själv har
möjlighet är ljudböcker ett bra alternativ. Enligt pedagogerna är det bra att barn får
höra uttal. En pedagog påpekar att de använder ljudböcker och uppmuntrar familjerna
till att använda dem också. Närvarande vuxna är trots allt viktiga. Pedagoger anser
närvarande vuxna och digitala hjälpmedel som styrkor. I exempel 23 berättar en
pedagog om hur hen läser varje dag för sin barngrupp men påpekar vikten av läsandet
hemma också. Pedagogen ger ljudböcker som ett alternativ ifall föräldrarna inte själva
har möjlighet att läsa.
Ex 23. Dedär läsandet just att hur att om man skulle få föräldrarna att förstå att hur
viktigt dedär läsandet är. Och sen om inte du kan själv så, en ljudbok.

Föräldrarnas delaktighet i barnens vardag med hjälp av digitala verktyg
De digitala verktygen kan också användas för att göra föräldrarna mera delaktiga i
barnens vardag. Daghemmet eller skolan kan dela med sig sin vardag för föräldrarna
genom bloggar eller instagramkonton som enligt diskussionen används på fältet.
I exempel 24 berättar en pedagog om daghemmets blogg som i huvudsak består av
bilder på grund av tidsbrist. Barnen kan där hemma tillsammans med föräldrarna se på
bloggbilderna och diskutera dagens händelser. Med hjälp av bilderna har barnet lättare
att komma ihåg och får samtidigt stöd för diskussionen. Pedagogen anser att med hjälp
av bildstöd har barnet lättare att dela med sig dagens händelser för föräldrarna. Det är
viktigt att föräldrarna ger tillstånd och enbart föräldrarna kan komma åt bloggen eller
instagramkontot.
Ex 24. Så kan föräldrarna där hemma då tillsammans med barnet se på, så har vi också
foton där då så kan de tillsammans diskutera där hemma med ett barn som inte har ett

61

Lotta Österman
starkt språk har lättare då att berätta vad vi har gjort på dagis när man kanske ((personer
instämmer)) ser dedär bilderna på oss eller från [plats] att man har lite bilder som stöd.
Att man har inte heller möjlighet att ha ett häfte enskilt åt var å en å varje dag så har
man de som stöd för att bildstöd är nog väldigt bra ((personer instämmer)) Att
föräldrarna ha kanske frågat och så har barnet lättare att dela med sig.

Pedagogerna anser att det är bra att de kan aktivera hemmet med hjälp av digitala
verktyg.

62

Lotta Österman

6 Diskussion
I detta kapitel kommer undersökningens resultat sammanfattas och jämföras med
tidigare forskning. Metoderna diskuteras ur ett kritiskt perspektiv och avslutningsvis
presenteras förslag till fortsatt diskussion. Kapitlet består av en resultatdiskussion, en
metoddiskussion och slutligen förslag till fortsatt diskussion.

6.1 Resultatdiskussion
Syftet med magisteravhandlingen var att undersöka, utgående från projekt Språkpärlas
material, hurudana synpunkter på föräldrasamverkan framkom i pedagogernas
diskussioner kring språkmedvetenhet samt att identifiera bra modeller för
föräldrasamverkan i flerspråkiga sammanhang för framtida pedagoger.
För att stöda barns inlärning och fostran inom daghem och inom den grundläggande
utbildning är det viktigt att skapa en fungerande och ömsesidig samverkan mellan
pedagogen och föräldrarna (Lahdenperä, 2004; Lorentz & Bergstedt, 2016; Wedin &
Warström, 2018; m.fl.). Vi kan konstatera att en fungerande föräldrasamverkan är
eftersträvansvärd genast från början av barnets skolgång. I gruppdiskussionerna
diskuterar varje pedagoggrupp aspekter rörande samarbetet med föräldrarna.
Goda relationer och trygghet
I pedagogernas gruppdiskussioner framkom vikten av att bemöta föräldrar med respekt
oberoende kultur eller språk. Pedagogerna uttrycker det som en självklarhet i arbetet.
Föräldrarna ska känna sig trygga i att lämna barnet på daghem eller skola, något som
även Wedin och Warström (2018) påpekar. Trygghet skapas genom samtal och goda
relationer med föräldrarna (Wedin & Warström, 2018). Även GSP 2016 påpekar att
trygghet skapas genom gott samarbete mellan vårdnadshavare och pedagoger
(Utbildningsstyrelsen 2016). Pedagogerna menar att genom ett gott samarbete
fungerar de också som goda modeller för barn. Enligt Ladberg (2000) är det just därför
av ytters stor vikt att skapa ett respektfullt och fungerade samarbete. Respekt och
förståelse är avgörande för ett gott samarbete.
63

Lotta Österman

Språkstöd hemifrån och föräldrar som språkliga modeller
I resultatet framkom det att pedagogerna ansåg språkstödet hemifrån vara ytterst
viktigt. De ansåg att otillräckligt språkstöd hemifrån kunde medföra språkliga
svårigheter för barnet bl.a. otillräckligt ordförråd eller blandspråk. Det framkom också
att pedagogerna ansåg sig själva vara viktiga språkmodeller och de var medvetna om
sin uppgift som en språklig förebild för barnen. Enligt GSP 2016 är det viktigt att
pedagoger fungerar som språkliga förebilder för barnen. Inom en språkmedveten
pedagogik är alla vuxna språkliga modeller. (Utbildningsstyrelsen, 2014;
Utbildningsstyrelsen, 2016)
Pedagogerna ansåg att också föräldrar bör fungera som språkliga modeller åt barnen.
Enligt Ladberg (2000) är det viktigt att barnen har flerspråkiga förebilder och
föräldrarna fungerar som viktiga förebilder för sina barn. Pedagogerna anser att
föräldrarna är viktiga språkmodeller och det är viktigt att det använder sitt eget
modersmål för barnet. Barn behöver språkmodeller. Enligt Cummins (2017) är det
högt sannolikt att minoritetsspråk ersätts av det dominerande språket ifall föräldrarna
inte använder minoritetsspråket konsekvent hemma med barnet. För en fortsatt
utveckling av muntliga och skriftliga färdigheter krävs det att minst en av föräldrarna
använder sitt modersmål med barnet hemma. Dessutom är det viktigt för barnens
framväxande identitet att pedagogerna i daghem och skola uppmuntrar barnen att se
förstaspråket som en positiv och viktig del av dem själva. (Cummins, 2017). Första
språket utgör en grund för barnets språkutveckling och identitet (Pesch, 2018). Att
satsa på barnets första språk lägger en begreppslig grund för senare kunskapsmässiga
framgångar på det språk som dominerar i samhället.
Att uppmärksamma flerspråkigheten och mångkulturaliteten i lärmiljön
Enligt Cummins (2017) kan pedagoger med ett inkluderande förhållningssätt till
barnens språk och kulturer inspirera och stärker lärandet för alla andra barn också.
Detta kunde uppmärksammas i undersökningens resultat eftersom pedagogerna ansåg
att barn med ett annat modersmål utöver finska eller svenska kunde väcka nyfikenhet
och intresse hos de andra barnen. Barnen kan lära sig ord och uttryck på främmande
språk samtidigt som de lär sig tolerans för olikheter som t.ex. andra språk och kulturer.
I diskussionerna

framkom

att

undervisningsmetoder
64

som

uppmärksammar

Lotta Österman
flerspråkighet och synliggör dem i lärmiljön uppskattades av pedagogerna. Barn
uppmuntrades till diskussioner om olika kulturer och språk. Pedagogerna menar att
mångfald, tolerans och öppenhet för varandra är styrkor med flerspråkiga och
mångkulturella barn.
Enligt Cummins (2017) är de också viktigt att barn får visa upp sina arbeten som de
gjort med hjälp av sin flerspråkighet. Pedagogerna menar att de försöker så gott som
möjligt synliggöra flerspråkigheten i lärmiljöerna t.ex. genom att placera elevarbeten
på väggarna eller jobba med större projekt. Barn bör uppmuntras till att använda sina
språk som tankeverktyg (Cummins, 2017). Enligt GLGU 2014 och GSP 2016 är
flerspråkighet en form av kulturell mångfald och pedagogernas viktiga uppgift är att
stöda denna flerspråkighet genom att uppmuntra barnen till att använda språken.
(Utbildningsstyrelsen, 2014; Utbildningsstyrelsen, 2016)
I studien framkom att pedagogerna ansåg det som en positiv möjlighet att inkludera
föräldrarna i daghemmets eller skolans verksamhet t.ex. genom gemensamma
trivselkvällar eller temaveckor. Enligt en pedagog har föräldrar bjudits in till skolan
för att hålla språkundervisning. Enligt Cummins (2017) omfattar en effektiv
undervisning av flerspråkiga elever strategier som involverar föräldrarna. Genom att
involvera föräldrarna i barnens utbildning bekräftas både föräldrarnas och barnens
språkliga- och kulturella identitet. Föräldrar har språkliga och kulturella tillgångar som
kan tas i beaktande i undervisningen. I enlighet med Cummins (2017) forskning
framkommer det i resultaten att pedagogerna strävar efter att jobba inkluderande också
med föräldrarna. Det är eftersträvansvärt att samarbeta med föräldrar i projekt som
fokuserar på att stärka deras barns språkutveckling, i alla språk. I Pesch (2018) studie
framkom liknande resultat. Pedagogerna påpekar att föräldrarnas delaktighet och
stolthet över den egna språkliga och kulturella bakgrunden är viktig. Flerspråkighet
ska synliggöras i daghem och skola eftersom det konkretiserar och visualiserar det
flerspråkiga samhället (Pesch, 2018).
Undervisning i eget modersmål
Förbättringsförslag nämns när det gäller tillgång till undervisning i eget modersmål.
Pedagogerna menar att resurserna inte alltid räcker till och att det kan uppstå andra
problem med att ordna språkundervisning t.ex. för få deltagare. Pedagogerna ser det
65

Lotta Österman
som en stor nackdel att barnets modersmål inte får tillräckligt med språkstöd. Enligt
Cummins (2017) är undervisning i barnets egna modersmål under förskolan och under
de tidiga skolåren viktigt. Undervisning i eget modersmål utgör en god grund för
utvecklingen av alla språk och skapar ett djupare begreppslig och språklig förmåga.
Undervisning i det egna modersmålet har ett starkt samband med positiv utveckling av
majoritetsspråket. Cummins (2017) hävdar att undervisning i ett minoritetsspråk inte
påverkar negativt på elevernas kunskapsutveckling på majoritetsspråket. (Cummins,
2017)
Kommunikationssvårigheter med föräldrar
En del pedagoger upplevde att det förekom kommunikationssvårigheter med
föräldrarna. Kommunikationssvårigheter kunde bero på avsaknad av ett gemensamt
språk och kunde leda till missförstånd och tolkningsfel. I resultatet framkommer att
pedagogerna strävar efter att anpassa sitt språk för att bli mer lättförstådda. De
bortlämnar talspråk och dialekt. I Wedin och Warströms (2018) studie uppfattades
liknande resultat. För att underlätta kommunikationen med föräldrar när ett gemensamt
språk saknades användes bl.a. bildstöd, kroppsspråk och digitala verktyg. Pedagogerna
undvek också att använda svåruppfattade ord. I enlighet med Wedin och Warströms
(2018) forskning anpassade pedagogerna sitt språk och talade långsammare.
Digitala verktyg som användes var kommunikationsprogram, översättningsprogram,
sociala

plattform

t.ex.

bloggar

och

översättningsprogram.

Pedagogerna

i

undersökningen anser att kommunikationen sker bäst ansikte mot ansikte men digitala
verktyg ger andra möjligheter för föräldrasamverkan och samtidigt kan man dra nytta
av dess språkutvecklande aspekter rörande barnen.
Utifrån resultatet konstaterade pedagogerna att hinder för kommunikationen kunde
bero

på

pedagogernas

eller

föräldrarnas

bristande

språkkunskaper.

Kommunikationssvårigheter kunde också bero på kulturskillnader. Pedagogerna
menar att de skulle gärna lära sig mera om andra kulturer, åskådningar, seder och språk
men tiden räcker inte till för allt. Kommunikationssvårigheter beroende på
språkbarriärer och missförstånd är ett återkommande tema inom flera tidigare
forskningar. Bouakaz (2006) menar att språkliga brister och kulturella faktorer kan
påverka föräldrasamverkan i negativ riktning i enlighet med Björk-Willén (2018) som
anser att problematik kan uppstå när språkkunskap i diskussionen inte räcker till. I
66

Lotta Österman
studien framkom att pedagogerna anser att samarbete och kommunikation lider om ett
gemensamt språk saknas.
Möten mellan olika kulturer
I diskussionen framkommer många möten mellan olika kulturer, för det flesta positiva.
Pedagogerna hävdar att de skulle gärna lära sig mera om olika kulturer, seder och
traditioner som familjerna har, liknande resultat presenterades i Wedin och Warströms
(2018) forskning. Pedagoger diskuterar även svårigheterna som familjer med
invandrarbakgrund kan finna vid anpassning av en ny kultur. Föräldrarna kan anse det
svårt att finna en balans mellan den egna kulturen och den nya rådande kulturen.
Kulturkrockar som skapar knepiga situationer diskuterades också. En fin poäng som
pedagogerna lyfte fram i diskussionen var att kulturkrockar kan medföra möjligheter
för gemensam reflektion över konflikten. Problematiska situationer kan lösas
tillsammans med föräldrarna genom att skapa en öppen dialog. Möten mellan olika
kulturer kan ses som en möjlighet att lära av varandra och för att motverka skadliga
maktstrukturer (Wedin & Warström, 2018). Från lärarnas sida krävs ett interkulturellt
pedagogiskt perspektiv som bygger välfungerande relationer och skapar diskussion om
kulturella

möten

och

kulturkrockar

(Lorentz,

2013).

”Ett

interkulturellt

förhållningssätt handlar om öppenhet mot den mångfald av språk och kulturer som
barn och föräldrar representerar” (Wedin & Warström, 2018, s.119, refererar till
Lorentz, 2013).
Tillgång till tolk
Pedagogerna uttrycker en oro angående möjligheter till tolk vid behov. De menar att
det kan vara svårt att få tag på tolktjänster, speciellt på mindre orter. Enligt Pirinen
(2015) anser de finska pedagogerna inom förskole- och grundläggande utbildning att
behovet av översättningsarbete är ganska stort. I enlighet med undersökningens
resultat konstaterar Pirinen (2015) att resurser för tolktjänster behövs. Inom
småbarnspedagogiken anser man att tolktjänster används rätt så bra, medan inom
grundläggande utbildning prioriteras tolktjänster inte lika högt. Skillnaden kan bero på
att rutinerna för när tolkar kan användas är otydligare för pedagogerna inom
grundläggande utbildning (Pirinen, 2015). Även i Wedin och Warströms (2018) studie

67

Lotta Österman
hävdar pedagogerna att översättningshjälp gällande information och tillgång till tolk
vid behov är viktigt för en fungerande samverkan.
Vikten av närvarande vuxna
Pedagogerna uttalar sin oro för barnens alltmer svagare språkkunskaper och mindre
ordförråd. Pedagogerna diskuterar ifall en orsak kunde vara att högläsning hemma har
minskat. Pedagogerna önskar att familjerna skulle läsa mera hemma. Ifall möjlighet
för högläsning inte finns kan familjen använda ljudböcker.
En annan möjlig orsak bakom bristande språkkunskaper diskuteras också.
Pedagogerna funderar ifall kommunikationen hemma har minskat. Språkstödet
hemifrån anses bristfälligt ifall kommunikation hemma saknas. En orsak bakom
mindre kommunikation kunde bero på ökad digitalisering. Enligt pedagogerna kan
kommunikationen lida av all teknik. Närvarande vuxna anses viktiga för barnen
(Lindberg, 2013).

6.2 Metoddiskussion
För insamling av data användes gruppdiskussion. Som diskussionsunderlag användes
en SWOT-analys. Materialet är insamlat av projekt Språkpärla och i denna
magistersavhandling har jag fått ta del av det insamlade materialet. Valet av metoden
fungerade bra eftersom den gav en bred inblick i pedagogernas uppfattningar och
åsikter. Pedagogerna deltog aktivt i gruppdiskussionerna.
Denna studie är kvalitativ. Transkriptionerna av gruppdiskussionerna har analyserats
med

hänsyn

till

avhandlingens

syfte

och

forskningsfrågor.

Analys

av

gruppdiskussionerna gjordes genom deskriptiv innehållsanalys. Jag anser att en
deskriptiv innehållsanalys fungerade bra eftersom den gav en tydlig överblick i
pedagogernas yttranden. Svaren kategoriserades i fyra övergripande kategorier med
mindre underkategorier. Under en gemensam granskning av data tillsammans med
handledaren och två andra avhandlings skribenter för projekt Språkpärla diskuterades
dataanalysen gemensamt. Genom en gemensam data session höjs resultatens
68

Lotta Österman
trovärdighet. Undersökningen är tillförlitlig och trovärdig och tar etiska överväganden
i beaktande.
En inställning i fokusgruppen som innebär att endast ett sätt att tänka anses acceptabelt
kan enlig Wibeck (2010) uppträda bland deltagare. Efter analysen av data anser jag att
pedagogerna har vågat diskutera sina egna synpunkter och åsikter eftersom det
förekommer en stor variation i diskussionerna. Det är dock svårt att säga säkert ifall
alla synpunkter och åsikter har kommit till uttryck genom att enbart läsa
transkriptionerna. Enligt Patel och Davidson (2011) är talspråk och skriftspråk inte
samma sak. I transkriptionerna försvinner olika gester, betoningar, ironier och
kroppsspråk och dessutom kan talspråket kännetecknas av ofullständiga meningar. Det
är viktigt för trovärdigheten att vara medveten om och reflektera över detta. Jag anser
att detta inte har påverkat mina analyser av data eftersom fokuset inom denna
avhandling ligger i en deskriptiv innehållsanalys. Jag har beaktat talspråk och
ofullständiga meningar i genomgången av materialet för att inte dra felaktiga
slutsatser.
Avhandlingen är skriven i samarbete med forsknings och fortbildningsprojekt
Språkpärla och materialet som analyserats i denna avhandling tillhör projektets
delstudie. Ur en lärarstuderandes perspektiv har det varit ytters intressant och lärorikt
att ta del av projektet genom att skriva min avhandling i samarbete. Flerspråkighet är
ett relevant ämne i samhället. Dessutom är aspekter rörande föräldrasamverkan högst
sannolikt alltid relevanta i samhället inom småbarnsfostran och skolvärlden, inte minst
sagt hos lärarstuderanden.

6.3 Förslag till fortsatt diskussion
I denna avhandling framkommer att föräldrasamverkan anses ytterst viktigt för en
fungerande vardag i daghem och skola. Eftersom denna undersökning utfördes från
pedagogernas synvinkel vore det intressant att göra en liknande undersökning från
föräldrarnas synpunkt. För att få bredare kunskap i föräldrasamverkan borde temat
uppmärksammas

mera

inom

lärarutbildningen.

Kunde

föräldrasamverkan

uppmärksammas mera inom lärarutbildningen och vad anser studerande?
69

Lotta Österman
Under denna projekts gång har jag lärt mig mycket nytt och nyttigt som jag gärna
önskade att också alla andra lärarstuderande kunde ta del av i något skede av sina
studier. Jag anser att det har varit lärorikt att skriva min avhandling i samarbete med
projekt Språkpärla. Jag har fått stöd av min handledare och andra avhandlings
skribenter som är bekanta med materialet. För att öka kunskap hos studerande kunde
liknande fortbildningstillfällen om språkmedvetenhet tillämpas för studerande. Det är
viktigt att uppmärksamma ämnet eftersom dagens samhälle inklusive daghem och
skolor blir alltmer flerspråkiga och mångkulturella. Dessutom anser jag att
lärarstuderande borde få mera chanser att jobba i samarbete med liknande projekt på
fältet.

70

Lotta Österman

Litteraturförteckning
Association

for

languege

awareness

(ALA),

(2017).

Tillgängligt

på:

https://lexically.net/ala/la_defined.htm
Bergroth, M. & Hansell, K. (u.å.). Reflecting policy discourses on language
awareness during in-service training in minority-medium ECEC.
Björk-Willén, P. (2018). Svenska som andraspråk i förskolan. Stockholm:
Författarna och Natur & Kultur.
Björk-Willén, P. (2013). Samtal i förskolans tambur: På skilda villkor. I BjörkWillén, P., Gruber, S. & Puskás, T. (Red.), Nationell förskola med mångkulturellt
uppdrag (s. 91–115). Stockholm: Liber.
Bouakaz, L. (2006). Föräldrasamverkan. I Lorentz, H. & Bergstedt, B. (Red.),
Interkulturella perspektiv: pedagogik i mångkulturella lärandemiljöer (s.99–127).
Lund: Studentlitteratur.
Byers, P. & Wilcox, J. (1991). Focus Groups: A Qualitative Opportunity for
Researchers. Journal of Business Communication, (28), 63—78.
Cummins, J. (2017). Flerspråkiga elever: Effektiv undervisning i en utmanande tid.
Stockholm: Natur & Kultur.
Dahlin-Ivanoff, S. (2015). Fokusgruppsdiskussioner. I: G. Ahrne & P. Svensson
(Red.) Handbok i kvalitativa metoder. (s. 81–92). Liber.
Fejes, A. & Thornberg, R. (2009). Handbok i kvalitativ analys. Liber: Stockholm.
Finlex.

Lag

om

grundläggande

utbildning.

https://www.finlex.fi/sv/laki/ajantasa/1998/19980628

71

Tillgängligt

på

Lotta Österman
Garcia, O. (2017). Critical multilingual awareness and teacher education. I J. Cenoz,
D. & Gorter, S. May (Red), Language awareness and multilingualism. Encyclopedia
of language and education. Berlin: Springer.
Kullberg, B. (2004). Etnografi i klassrummet. Lund: Studentlitteratur.
Kvale, S. & Brinkman, S. (2014). Den kvalitativa forskningsintervjun. Lund:
Studentlitteratur.
Lindberg,

I.

(2003).

Myter

om

tvåspråkighet.

I

Språk

i

norden,

Maahanmuuttajataustaiset oppijat suomalaisessa koulutusjärjestelmässä. Solna:
Libris.
Ladberg, G. (2000). Skolans språk och barnets – att undervisa barn från språkliga
minoriteter. Studentlitteratur, Lund.
Lahdenperä, P. (1997). Invandrarbakgrund eller skolsvårigheter? en textanalytisk
studie av åtgärdsprogram för elever med invandrarbakgrund. Stockholm: HLS.
Lahdenperä, P. (2004). Interkulturell pedagogik i teori och praktik. Lund:
Studentlitteratur.
Lorentz, H. (2013). Interkulturell pedagogisk kompetens: Integration i dagens skola.
Lund: Studentlitteratur.
Patel, R. & Davidson, B. (2011). Forskningsmetodikens grunder: Att planera,
genomföra och rapportera en undersökning (4., [uppdaterade] uppl.). Lund:
Studentlitteratur.
Pesch, A. (2018): Syn på flerspråklighet som diskursive vilkår for barnehagens
samarbeid med foreldre til flerspråklige barn.
Pirinen,

T.

(2015).

Maahanmuuttajataustaiset

oppijat

suomalaisessa

koulutusjärjestelmässä. Kansallinen koulutuksen arviointikeskus Julkaisut 17:2015
72

Lotta Österman

Projekt Språkpärla. (u.å). Tillgängligt på: https://www.abo.fi/centret-for-livslangtlarande/sprakparla (Hämtad 1.4.2019)
Puskás, T. (2018). Språkpolicy på samhällsnivå och i praktiken. I P. Björk-Willén
(Red.), Svenska som andraspråk i förskolan (s.142–155) Stockholm: Författarna och
Natur & Kultur.
Sopanen, P. (2019). Språkmedvetenhet i småbarnspedagogiskt arbete – Finländska
daghemspedagogers reflektioner. Tidskrift for nordisk barnehageforskning. 18(5), 1–
15.
Spolsky, B. (2004). Language policy. Cambridge: Cambridge University Press.
Undervisnings- och kulturministeriet. (u.å.). Specialunderstöd för utbildning jämställdhet, likabehandling och språkmedvetenhet inom småbarnspedagogiken, den
grundläggande utbildningen och den yrkesinriktade utbildningen. Hämtat 4.10.2019,
från

https://minedu.fi/avustukset/avustus/-/asset_publisher/erityisavustus-

koulutukseen-tasa-arvo-yhdenvertaisuus-ja-kielitietoisuus-varhaiskasvatuksessaperusopetuksessa-ja-ammatillisessa-koulutukses1?_101_INSTANCE_9GY9rOgrEM2b_languageId=sv_SE
Utbildningsstyrelsen. (2016). Grunderna för planen för småbarnspedagogik 2016.
Helsingfors: Utbildningsstyrelsen.
Utbildningsstyrelsen. (2014). Grunderna för läroplanen för den grundläggande
utbildningen 2014. Helsingfors: Utbildningsstyrelsen.
Vuorien, T. (2013). Strategiakirja: 20 työkalua. Helsinki: Talentum.
Warström, Å., & Wedin, J. (2018). De värdefulla tambursamtalen med nyanlända
föräldrar. I P. Björk-Willen (Red.), Svenska som andraspråk i förskolan (ss. 107-122).
Stockholm: Natur & Kultur.

73

Lotta Österman
West, S. (2016). Läroplansgrunderna i den flerspråkiga skolvärlden – granskning av
utvalda termer. VAKKI Publications 7. Vaasa, (376–387).
Wibeck, V. (2010). Fokusgrupper: Om fokuserade gruppintervjuer som
undersökningsmetod (Andra upplagan.). Lund: Studentlitteratur.

74

Lotta Österman

Bilagor
Bilaga 1: SWOT-analys

75

