Björklund Lina och Rahja Matilda

Klasslärares och vårdnadshavares digitala
kommunikation i Wilma
__________________________________________________
En kvalitativ intervjustudie av klasslärares och vårdnadshavares
upplevelser av att kommunicera digitalt i skoldatasystem

Lina Björklund & Matilda Rahja

Avhandling för magisterexamen
Fakulteten för pedagogik och välfärdsstudier
Åbo Akademi Vasa, 2020

Björklund Lina och Rahja Matilda

Abstrakt
Författare

Årtal

Björklund Lina, Rahja Matilda

2020

Arbetets titel

Klasslärares och vårdnadshavares digitala kommunikation i Wilma. En kvalitativ
intervjustudie av klasslärares och vårdnadshavares upplevelser av att kommunicera
digitalt i skoldatasystem
Opublicerad avhandling i pedagogik för pedagogie magisterexamen

Sidoantal

Vasa: Åbo Akademi: Fakulteten för pedagogik och välfärdsstudier

78 (89)

Referat

Då kommunikationen mellan hem och skola sker digitalt upplever klasslärare och
vårdnadshavare att kommunikationen är snabb och smidig (Borsh m.fl., 2017).
Wilma är det skoldatasystem som används mest i Svenskfinland då det kommer till
kommunikationen mellan hem och skola. Syftet med denna avhandling är att
undersöka vilka upplevelser klasslärare och vårdnadshavare har av att kommunicera
digitalt i Wilma. Utgående från avhandlingens syfte har följande forskningsfrågor
utformats:
1. Vilka upplevelser har klasslärare av att kommunicera med vårdnadshavare i
Wilma?
2. Hur upplever klasslärare användargränssnittet i Wilma?
3. Vilka upplevelser har vårdnadshavare av att kommunicera med klasslärare i
Wilma?
4. Vilka utvecklingsmöjligheter ser vårdnadshavare gällande kommunikationen
i Wilma?
Detta är frågan om en kvalitativ studie med hermeneutiska drag. För att ta reda på
ovanstående forskningsfrågor används intervju som datainsamlingsmetod.
Undersökningens respondenter består av verksamma klasslärare som undervisar
inom årskurserna F–6 i svenskspråkiga skolor i Svenskfinland. Respondenterna
består även av vårdnadshavare vars barn är i årskurserna F–6 i svenskspråkiga skolor
i Svenskfinland. Undersökningens totala antal respondenter är åtta, fyra klasslärare
och fyra vårdnadshavare har intervjuats.
Resultaten visar att både klasslärare och vårdnadshavare förhåller sig positiva till att
kommunicera i Wilma. Klasslärarna upplever att Wilma är en ändamålsenlig
kommunikationskanal i den vardagliga kommunikationen mellan hem och skola.
Klasslärarna och vårdnadshavarna upplever att stora fördelar med att kommunicera
digitalt är att kommunikationen då är snabb och smidig. I resultatet framkommer
även att klasslärarna och vårdnadshavarna upplever det som positivt att de kan
reglera sin nåbarhet i den digitala kommunikationen och att de själva kan välja när
de läser, skriver och svarar på meddelanden i Wilma.
Klasslärarna upplever att de kan använda Wilma på ett ändamålsenligt sätt med de
funktioner som användargränssnittet i Wilma erbjuder. Klasslärarna ser en viss
utvecklingsmöjlighet i sin egen användning av Wilma eftersom det finns funktioner

Björklund Lina och Rahja Matilda
de ännu inte använder sig av. Klasslärarna erfar ändå att det kan finnas eventuella
utmaningar med att kommunicera i Wilma. Misstolkningar och missuppfattningar
har en tendens att uppkomma då den icke verbala kommunikationen faller bort.
Även vårdnadshavarna erfar att det som kommuniceras om i Wilma kan vara
svårtolkat, exempelvis lektionsanteckningar, eftersom det inte finns möjlighet till
förklarningar och följdfrågor på samma sätt som när kommunikation förs ansikte
mot ansikte. Både klasslärarna och vårdnadshavarna erfar att känsliga elevärenden
inte ska kommuniceras om i Wilma utan istället ska sköts på alternativa sätt.
Vårdnadshavarna är överlag nöjda med kommunikationen som förs i Wilma och har
därför svårt att se utvecklingsmöjligheter gällande kommunikationen.
Sammanfattningsvis kan sägas att Wilma är ett fungerande skoldatasystem för att
upprätthålla den vardagliga kommunikationen mellan klasslärare och
vårdnadshavare. Eftersom kommunikationen förs digitalt i Wilma kan en del
utmaningar uppstå. För att förebygga dessa utmaningar behövs en mångsidig
kommunikation mellan hem och skola där ärenden tas upp på ett lämpligt sätt.
Sökord / indexord

digital kommunikation, skoldatasystem, vårdnadshavare, klasslärare
digitaalinen viestintä, koulun tietokonejärjestelmät, huoltajat, luokanopettaja
digital communication, school administration software, guardians, class teacher

Björklund Lina och Rahja Matilda

Innehåll
Abstrakt
1. Inledning .................................................................................................................. 1
1.1 Bakgrund och val av ämne ..................................................................................... 1
1.2 Centrala begrepp .................................................................................................... 3
1.3 Avhandlingens disposition ..................................................................................... 5

2. Den digitala skolan ................................................................................................... 7
2.1 Skolans digitalisering ............................................................................................. 7
2.2 Digital skolverksamhet........................................................................................... 8
2.3 Sammanfattning ................................................................................................... 10

3. Kommunikation mellan hem och skola ................................................................. 11
3.1 En god kommunikation mellan hem och skola .................................................... 11
3.2 Digital kommunikation mellan hem och skola .................................................... 14
3.3 Utmaningar i den digitala kommunikationen mellan hem och skola ................... 18
3.4 Sammanfattning ................................................................................................... 21

4. Wilma ..................................................................................................................... 22
4.1 Skoldatasystemet Wilma ...................................................................................... 22
4.2 Användargränssnittet i Wilma.............................................................................. 23
4.3 Olika kommunikationssätt i Wilma ..................................................................... 25
4.4 Föräldrabarometern .............................................................................................. 28
4.5 Sammanfattning ................................................................................................... 30

5. Metod och genomförande ...................................................................................... 31
5.1 Precisering av syfte och forskningsfrågor ............................................................ 31
5.2 Forskningsansats .................................................................................................. 32
5.3 Intervju som datainsamlingsmetod ...................................................................... 33
5.4 Respondenter ........................................................................................................ 35
5.5 Undersökningens genomförande och analys av data ........................................... 37

Björklund Lina och Rahja Matilda
5.6 Tillförlitlighet, trovärdighet och etik.................................................................... 38

6. Resultatredovisning ................................................................................................ 40
6.1 Klasslärares användning av Wilma ...................................................................... 40
6.2 Klasslärares upplevelser av kommunikationen i Wilma ...................................... 41
6.3 Klasslärares upplevelser av användargränssnittet i Wilma .................................. 50
6.4 Vårdnadshavares upplevelser av den digitala kommunikationen i Wilma .......... 53
6.5 Vårdnadshavares syn på utvecklingsmöjligheter i kommunikationen i Wilma ... 58

7. Sammanfattande diskussion ................................................................................... 60
7.1 Resultatdiskussion ................................................................................................ 60
7.2 Metoddiskussion .................................................................................................. 70
7.3 Implikationer och förslag på fortsatt forskning .................................................... 73

Litteraturförteckning .................................................................................................. 75
Bilagor
Bilaga 1: Informationsbrev till klasslärare
Bilaga 2: Informationsbrev till vårdnadshavare
Bilaga 3: Intervjufrågor (klasslärare)
Bilaga 4: Intervjufrågor (vårdnadshavare)

Figurer
Figur 1: Lärares möjliga funktioner i användargränssnittet i Wilma. …................. 24
Figur 2: Vårdnadshavares möjliga funktioner i användargränssnittet i Wilma …...25

Björklund Lina och Rahja Matilda

1. Inledning
I detta inledande kapitel presenteras bakgrunden till valet av forskningsämne. I kapitlet
presenteras även studiens syfte och forskningsfrågor. Slutligen förklaras centrala
begrepp och en redogörelse för studiens disposition presenteras.

1.1 Bakgrund och val av ämne
Vårdnadshavares och lärares gemensamma engagemang inverkar positivt på barnets
skolgång. Allt som barnet erfar och upplever, i både skolan och hemmet, påverkar
barnet och hens lärande. Av den orsaken är det viktigt att vårdnadshavare och lärare
skapar ett gott samarbete för att tillsammans kunna stödja barnet i dess lärande och
utveckling. (Rönnqvist, 2008, s. 4.) Det finns flera goda skäl till att jobba för ett gott
samarbete mellan hem och skola. Ett gott samarbete ska skapas för är att båda
partnerna tillsammans ska kunna stödja eleven i dess skolgång. (Epstein, 2009.)
Vårdnadshavaren är barnets främsta fostrare och har en viktig uppgift i att stödja sitt
barn. För att vårdnadshavaren ska kunna stödja sitt barn på bästa sätt är det viktigt att
de får tillräckligt med information från skolan gällande barnets lärande och utveckling.
(Eftring, 2016.)
Samhällets snabba digitalisering syns även i skolan. Inom utbildningen används den
digitala tekniken bland annat i undervisningen, i det administrativa arbetet och i
kommunikationen mellan hem och skola. (Korhonen, 2017, s. 15.) Digital
kommunikation används för att försöka förbättra kommunikationen mellan hem och
skola och göra den smidigare. Även i den finländska läroplanen (Utbildningsstyrelsen,
2014) uppmuntras användningen av informations- och kommunikationsteknik vid
kommunikationen mellan hem och skola. Wilma är namnet på ett skoldatasystem som
används inom den finländska utbildningen. Visma InCommunity Ab är en IT-koncern
som ligger bakom den webbaserade tjänsten Wilma. Wilma är i användning inom flera
olika skolstadier och används för att kommunicera digitalt mellan hem och skola.
(Visma, 2019a.)

1

Björklund Lina och Rahja Matilda
I Finland utför förbundet Hem och skola och Suomen Vanhempainliitto årligen en
enkätundersökning, Föräldrabarometern, som riktar sig till vårdnadshavare.
Föräldrabarometern undersöker vårdnadshavarnas syn på deras barns skolgång och
samarbetet mellan hem och skola. I undersökningens resultat från år 2018
framkommer det att de mest använda kanalerna, för att kommunicera digitalt mellan
hem och skola, är Wilma eller motsvarande. (Mertaniemi, 2018.) Utgående från
resultatet i Föräldrabarometern 2018 kan vi se att Wilma används flitigt bland
grundskolorna i Svenskfinland. Furman (2013) nämner i sin handbok Kommunicera
klokt med Wilma - Lärarens guide i elektronisk kommunikation mellan hem och skola
att det kan uppstå problem i den digitala kommunikationen och att det finns en del
risker med att kommunicera digitalt. I den digitala kommunikationen saknas den ickeverbala kommunikationen som består av exempelvis gester, miner och röstläge. Detta
kan leda till att elektroniska meddelanden kan misstolkas vilket i sin tur kan leda till
problem i kommunikationen mellan hem och skola. Furman poängterar att det därför
är viktigt att användaren som kommunicerar i Wilma fäster uppmärksamhet i den
digitala kommunikationen. (Furman, 2013.)
Ur ett internationellt perspektiv har det redan tidigare utförts studier som studerar den
digitala kommunikationen mellan hem och skola. Däremot har det ännu inte inom
Norden utförts tillräckligt med studier som studerar den digitala kommunikationen
mellan hem och skola. Av de redan utförda studierna är det dessutom få som utförts i
Finland. Enligt vår uppfattning finns det inte tillräckligt med studier som studerar den
digitala kommunikationen som förs mellan klasslärare och vårdnadshavare och som
dessutom fokuserar på stadiet F‒6. Förutom behovet av mera forskning har vi även ett
personligt intresse i att skapa djupare förståelse för den digitala kommunikationen som
förs mellan hem och skola. Som blivande klasslärare kommer vi i vårt framtida dagliga
arbete kommunicera med elevernas vårdnadshavare. Vi kommer antagligen att
kommunicera både verbalt och digitalt med vårdnadshavarna.
Eftersom Wilma används flitigt för att kommunicera mellan hem och skola gör att vi
upplever det som viktigt att fästa mera uppmärksamhet i den digitala
kommunikationen som förs i skoldatasystemet. Att det dessutom lätt kan uppstå
missförstånd och utmaningar i den digitala kommunikationen anser vi är en ytterligare
orsak till att fästa mera uppmärksamhet i hur den digitala kommunikationen upplevs
2

Björklund Lina och Rahja Matilda
av både klasslärare och vårdnadshavare. Med denna avhandling vill vi öka vår egen
och andra pedagogers förståelse för vilka upplevelser klasslärare och vårdnadshavare
har av att kommunicera digitalt i skoldatasystemet Wilma. Avhandlingens syfte är att
undersöka vilka upplevelser klasslärare och vårdnadshavare har av att kommunicera
digitalt i Wilma.
I Svenskfinland är Wilma det skoldatasystem som används mest vid kommunikationen
mellan hem och skola. Detta är en kvalitativ intervjustudie med syftet att undersöka
vilka upplevelser klasslärare och vårdnadshavare har av att kommunicera digitalt i
Wilma. För att ta reda på studiens syfte används följande forskningsfrågor:
1. Vilka upplevelser har klasslärare av att kommunicera med vårdnadshavare i
Wilma?
2. Hur upplever klasslärare användargränssnittet i Wilma?
3. Vilka upplevelser har vårdnadshavare av att kommunicera med klasslärare i
Wilma?
4. Vilka utvecklingsmöjligheter ser vårdnadshavare gällande kommunikationen i
Wilma?

1.2 Centrala begrepp
I denna avhandling används en del begrepp som kan vara svåra att förstå. Av den
orsaken är det viktigt att avhandlingen innehåller ett tydligt språk och att
återkommande begrepp förklaras och definieras.
Ett centralt begrepp i denna avhandling är digitalisering. Digitalisering kan innebära
att material av olika slag omformas för att istället bearbetas i dator
(Nationalencykopedin, u.å). Digitalisering av samhället innebär att samhället
utvecklas till att vara mera digitalt. I och med en digitalisering av samhället kan olika
uppgifter i samhället i fortsättningen skötas digitalt. Samhällets digitalisering
avspeglar sig även ofta i skolans utveckling. En digitalisering av skolan kan innebära
att skolans undervisning eller administrativa arbete blir mera digitalt. (Hylén, 2010;
Korhonen, 2017.)
3

Björklund Lina och Rahja Matilda
Ett annat viktigt begrepp i avhandlingen är digital teknik. I avhandlingen används
samlingsnamnet digital teknik för att beskriva olika föremål som används i samhället,
exempelvis i skolan, som har digitala funktioner. I avhandlingen används digital teknik
som samlingsnamn för exempelvis datorer, surfplattor och mobiltelefoner. Även
begreppet digital skolverksamhet är relevant. Samhällets digitala utveckling har även
fått sitt fotfäste i skolans verksamhet. En stor del av skolans verksamhet sköts med
hjälp av digital teknik, exempelvis undervisningen och kommunikationen mellan hem
och skola (Hylén, 2010; Kuusimäki m.fl., 2019).
Eftersom studien riktar sig in på att undersöka den digitala kommunikationen mellan
hem och skola är det relevant att definiera begreppen envägskommunikation och
tvåvägskommunikation. Med envägskommunikation avses att passivt ta emot olika
budskap

utan

att

ha

möjligheten

att

ge

någon

direkt

återkoppling.

Envägskommunikation kan exempelvis vara att lyssna på radio eller att titta på tv. Till
skillnad från envägskommunikationen är tvåvägskommunikationen en interaktiv
kommunikation. Tvåvägskommunikationen är exempelvis att människor deltar i en
gemensam diskussion och att mottagaren har möjligheten att ställa frågor till
avsändaren. Tvåvägskommunikation kan även innebära att chatta på nätet. (Dahlkwist,
2012.)
Ett annat centralt begrepp som förekommer i avhandlingen är asynkron. En fördröjd
elektronisk tvåvägskommunikation på nätet brukar kallas för asynkron. I en asynkron
kommunikation finns det tid för att reflektera och att inlägg och svar kommer först
efter en tid. Till skillnad från i en asynkron kommunikation innebär synkron att inlägg
och svar avlöser varandra omgående. (Dahlkwist, 2012.)
Avhandlingens syfte är att ta reda på klasslärares och vårdnadshavares upplevelser i
att kommunicera digitalt i Wilma. I avhandlingen har det därför valts att frekvent
använda ordet uppleva (upplever). Ordet uppleva används särskilt ofta i avhandlingens
resultatredovisning för att beskriva vilka upplevelser klasslärare och vårdnadshavare
har i att kommunicera digitalt.

4

Björklund Lina och Rahja Matilda

1.3 Avhandlingens disposition
Avhandlingen består av sju kapitel. I kapitel 1, Inledning, presenteras studiens
bakgrund och avhandlingens ämne presenteras och motiveras. Även vårt eget intresse
för ämnet beskrivs under denna rubrik. Studiens syfte och forskningsfrågor definieras.
Slutligen presenteras centrala begrepp och avhandlingens disposition.
I kapitel 2‒4 presenteras studiens teoretiska bakgrund. I kapitel 2, Den digitala skolan,
ges bakgrundskunskaper gällande skolornas digitalisering och digital skolverksamhet.
Kapitlet avslutas med en sammanfattning. I avhandlingens tredje kapitel,
Kommunikation mellan hem och skola, beskrivs kommunikationen mellan hem och
skola. I kapitlet presenteras även information om digital kommunikation mellan hem
och skola och även vilka utmaningar som kan finnas i digital kommunikation som förs
mellan hem och skola. Kapitlet avslutas med en sammanfattning. I kapitel 4, Wilma,
presenteras skoldatassystemet Wilma som används i flera finländska skolor. I kapitlet
presenteras bakgrundskunskaper gällande skoldatasystemet Wilma, exempelvis
användargränssnittet i Wilma och olika kommunikationssätt som finns i Wilma. I
kapitlet presenteras också tidigare forskningar som studerar den digitala
kommunikationen mellan hem och skola. Kapitlet avslutas med en sammanfattning.
I kapitel 5, Metod och genomförande, presenteras valet av studiens forskningsansats
och datainsamlingsmetod. Faktorer som påverkar valet av respondenter och
tillvägagångssättet för att få tag på respondenter presenteras också här. I kapitlet
beskrivs även undersökningens genomförande och analys av data. Slutligen
presenteras viktiga aspekter som ska tas i beaktande vid utförandet av en tillförlitlig
studie.
I kapitel 6, Resultatredovisning, sammanställs och redogörs undersökningens resultat.
Kapitlet är indelat utgående från avhandlingens forskningsfrågor och resultatet
presentera även utgående från forskningsfrågorna. I 6.2, presenteras klasslärares
upplevelser av kommunikationen i Wilma och i 6.3 presenteras klasslärares
upplevelser av användargränssnittet i Wilma. I 6.4 presenteras vårdnadshavares
upplevelser av kommunikationen i Wilma och slutligen i 6.5 presenteras
vårdnadshavares syn på utvecklingsmöjligheter gällande kommunikationen i Wilma.
5

Björklund Lina och Rahja Matilda

I kapitel 7, Sammanfattande diskussion, inleds med att studiens resultat diskuteras i
förhållande till avhandlingens teoretiska bakgrund och tidigare forskning inom
området. Avhandlingens metodval och genomförande diskuteras också. Vilka styrkor
och svagheter som finns i metoden lyfts upp och slutligen ges även förslag på fortsatt
forskning.

6

Björklund Lina och Rahja Matilda

2. Den digitala skolan
I studien undersöks klasslärares och vårdnadshavares upplevelser av att kommunicera
digitalt i Wilma. Eftersom Wilma är ett digitalt skoldatasystem gör att denna studie
innefattar en digital aspekt. I detta kapitel presenteras studiens bakgrundskunskaper
gällande skolans digitalisering och en digital skolverksamhet.

2.1 Skolans digitalisering
Den digitala tekniken utvecklas i snabb takt och den är allt mer tillgänglig i människors
vardag. Förutom användningen av digital teknik i vardagen så utförs även många
uppgifter i yrkeslivet med hjälp av någon form av digital teknik. (Korhonen, 2017, s.
18.) Den digitala tekniken har ofta framställts som något revolutionerande som inom
utbildningssektorn kan bidra till en nystart. Den digitala tekniken har genom åren
förändrat människans sätt att använda information och kunskap. I dagens läge är den
digitala tekniken redan en integrerad del av utbildningen. (Selwyn, 2017.)
Digitalisering av ett samhälle innebär stora förändringar. I och med digitaliseringen av
samhället förändras även skolans verksamhet. (Korhonen, 2017.) Den första stora
vågen av digitalisering inom den finländska skolan pågick under 1990-talet. Under
denna tid införskaffade de finländska skolorna nya datorer och lärarens uppgift var att
delta i fortbildning för att stärka sina kunskaper gällande datoranvändningen. Det har
konstaterats att 1990-talets digitalisering ändå inte lyckades fullt ut. Fastän skolans
agenda var att den digitala tekniken skulle användas inom utbildningen tog det ändå
inte länge innan datorerna lämnades orörda i klassrummen. (Mikkilä-Erdmann, 2017.)
Det fanns antagligen flera orsaker till att den första digitaliseringen inte lyckades.
Mikkilä-Erdmann (2017, s. 17) poängterar att denna historia borde tas i åtanke inför
den andra vågen av digitalisering i skolorna, vilket den finländska grundskolan och
gymnasieskolorna för tillfället genomgår. Även Selwyn (2017) är inne på samma spår
och konstaterar att det fortfarande behövs mera forskning gällande den digitala
tekniken och dess potential att påverka utbildningssektorn och förändra den.

7

Björklund Lina och Rahja Matilda
Enligt en svensk studie (Stockholm stad, 2016) identifieras faktorer som bidrar till en
digital utveckling i grundskolor. Dessa är: vision, riktning och prioritering från rektor,
dela-kultur och strukturerad kunskapsdelning och plan för utveckling och uppföljning.
För att en nå en stark digital utvecklingen är rektorns stöd viktigt och rektorns
pedagogiska ledarskap kan vara avgörande ifall den digitala utvecklingen prioriteras
eller inte på skolan. (Stockholm stad, 2016.)
I de skolor som haft en stark digital utveckling har det även funnits en tydlig delakultur där personalen har delat tips och råd för hur digitala hjälpmedel kan förbättra
undervisningen. Detta kunskapsutbyte sker ofta informellt men för att en skola ska
utvecklas till en digitalt mogen skola borde det finnas ett mer strukturerat
kunskapsutbyte. Med ett mera strukturerat kunskapsutbyte ökar lärarnas medvetenhet
om vilken digital kompetens det finns bland skolans personal. Plan för utveckling och
uppföljning innebär att skolan har en tydlig plan för hur den digitala utvecklingen ska
ske. Planen följs upp kontinuerligt av rektorn, arbetslaget eller av en IT-grupp. En
budget och en plan för större investeringar är också väsentligt för att nå en stark digital
utveckling. Sammanfattningsvis kan det nämnas att dessa utvecklingsfaktorer inte
endast är isolerade till skolans digitala utveckling utan att de är en del av den generella
skolutvecklingen. (Stockholm stad, 2016.)

2.2 Digital skolverksamhet
Den snabba digitala utvecklingen är synlig i dagens skolor. Den digitala tekniken har
fått en större plats i skolans administrativa arbete, i skolans undervisning och i
kommunikationen mellan hem och skola. Ett brett utbud av digital teknik finns att
använda och det är viktigt med engagemang från lärarens sida. (Kuusimäki m.fl.,
2019.) Det går med andra ord att säga att den digitala tekniken i viss mån har fått sitt
fotfäste inom alla delar av skolans verksamhet. (Hylén, 2010, s. 5.)
Trots att digitaliseringen medför nya möjligheter för skolans verksamhet kan det inom
ett lärarkollegium finnas en viss oro och en känsla av frustration då det kommer till
digitaliseringen av skolans verksamhet (Erstad, 2010). Lärarna behöver tillräckligt
med fortbildning och redskap för att på bästa sätt dra nytta av de möjligheter som
8

Björklund Lina och Rahja Matilda
digitaliseringen för med sig. Vid digitaliseringen av skolan behövs det även ett starkt
kollegialt samarbete för att lyckas. Enligt Erstad (2010) bör en skola uppfylla sex
kriterier för att identifiera sig som en digital kompetent skola. Dessa sex kriterier
beskriver han som: optimal infrastruktur, strategiarbete och ledning, användning av
läroplan som styrdokument, digitala inlärningsresurser, elever som ses som
kunskapsproducenter, lärares digitala pedagogiska kompetens och flexibel
inlärningsmiljö. (Erstad, 2010, s. 175‒176.) Med andra ord kan det konstateras att det
finns flera viktiga aspekter att ta i beaktande för att skolans digitalisering ska lyckas.
Den digitala tekniken används flitigt i undervisningssituationer i klassrummet (Hylén,
2010). Sedan 2018 har Skolverket i Sverige följt med de svenska skolornas
digitaliseringsprocess och vilka förändringar den digitala tekniken har fört med sig i
skolans verksamhet. Resultateten från uppföljningen år 2018 visar att sedan 2015 har
antalet datorer i grundskolan ökat. För tillfället finns det nästan en dator per elev.
(Skolverket, 2019.) I den internationella diskussionen kring digitalisering av skolan
har fokus i diskussionen förändrats genom åren. Tidigare diskuterades det om eller hur
digital teknik ska användas inom skolans verksamhet. Den digitala tekniken har nu
blivit en så självklar del av skolans verksamhet att diskussionerna nu har fokus på
annat. För tillfället handlar diskussionerna om på vilket sätt digital teknik borde
användas i lärandet. Dessutom diskuteras det nu mera vilka kunskaper som främjas
hos eleverna då den digital teknik används i undervisningen. (Hylén, 2010, s. 5.)
Även den finländska läroplanen behandlar skolans utveckling och digitalisering.
Enligt Grunderna för läroplanen för den grundläggande utbildningen (hädanefter
Glgu, 2014) är det skolans skyldighet att ta hänsyn till förändringar i omvärlden för att
hålla sig aktuella och att bidra till en hållbar framtid. Samtidigt som skolan är en
reflektion av samhället är också samhället en reflektion av skolan, eftersom skolan har
en central roll i att uppfostra nästa generations samhällsmedborgare. I dagens samhälle
ses digital kompetens som en del av allmänbildningen. Enligt Glgu ska den
grundläggande utbildningen sätta grunden för elevernas allmänbildning, vilket därför
också innefattar den digitala kompetensen. (Utbildningsstyrelsen, 2014, s. 9, 15.)
Digitaliseringen skapar många nya möjligheter men det finns även utmaningar i
digitaliseringsprocessen. 2000-talets digitalisering har, förutom att visat på nya
9

Björklund Lina och Rahja Matilda
möjligheter för lärandet, även visat hur den påverkat människorna på många andra sätt.
Korhonen (2017, s. 13) nämner att förutom att digitaliseringen fört med sig nya
förändringar i skolans verksamhet så har den också fört med sig utmaningar för både
skolans verksamhet och för vårdnadshavarna. Korhonen (2017) poängterar att
digitaliseringen har visat sig vara en av orsakerna till att lärare och vårdnadshavare
upplever en ökad stress och trötthet i deras arbetsliv. Arbetslivets ökade krav och stress
är en orsak till att både vårdnadshavare och lärare erfar att deras möjligheter att stötta
eleverna i deras uppfostran och utveckling har minskat. (Korhonen, 2017, s. 55.)
I dagens skolvärld finns det dessutom utmaningar gällande elevernas skoltrivsel,
mobbning och elevernas allmänna välmående. Då dessa problem diskuteras
poängteras ofta betydelsen av ett gott samarbete mellan hem och skola. Det är viktigt
att både vårdnadshavare och lärare engagerar sig för att skapa en god skolgång för
eleverna. Ett gott samarbetet mellan vårdnadshavare och lärare lyfts ofta upp som en
åtgärd för att arbeta emot problemen som berör elevernas välmående. (Korhonen,
2017, ref. Epstein m.fl., 2009.) Ett gott samarbete mellan hem och skola kräver en god
och välfungerande kommunikation. I dag sker inte all kommunikation mellan lärare
och vårdnadshavare genom en verbal kommunikation utan en stor del av
kommunikationen mellan lärare och vårdnadshavare sker digitalt genom digitala
kanaler. (Eftring m.fl., 2016.) I kapitel 3 presenteras bakgrundskunskaper gällande
digital kommunikation mellan hem och skola mera ingående.

2.3 Sammanfattning
Sammanfattningsvis kan det konstateras att samhällets digitalisering har satt sina spår
även i skolans verksamhet. Då skolan genomgår en digitalisering så behövs en tydlig
och välutarbetad plan. Tidigare diskuterades det om eller hur den digitala tekniken
skulle användas inom skolans undervisning. Numera är den digitala tekniken en
självklar del av skolans vardag och diskussionerna som förs nu handlar istället mera
om på vilket sätt den digitala tekniken kan användas vid elevernas lärande och vilka
nya kunskaper det medför. Förutom att skolans undervisning har integrerat den digitala
tekniken används den också vid administrativs arbete och vid kommunikationen
mellan hem och skola.
10

Björklund Lina och Rahja Matilda

3. Kommunikation mellan hem och skola
Syftet med avhandlingen är att studera klasslärares och vårdnadshavares upplevelser
av att kommunicera digitalt i skoldatasystemet Wilma. Utgående från studiens syfte
kommer det i detta kapitel ges en beskrivning av god kommunikation mellan hem och
skola. Vidare presenteras tidigare forskning gällande digital kommunikation mellan
hem och skola och vilka problematiska aspekter som är förknippade med digital
kommunikation mellan hem och skola.

3.1 En god kommunikation mellan hem och skola
Kommunikation kan ske på många olika sätt och en stor del av kommunikationen är
ofta annat än ord. Kommunikationen kan delas upp på följande sätt: 7 % ord, 23 %
röst, 35 % ansiktsuttryck och 35 % kroppsspråk. Förutom att kommunikationen består
av dessa aspekter så är även konsten att vara närvarande i ett samtal viktigt för att
upprätthålla en god kommunikation. (Rönnqvist, 2008.) Fred nämner i Handbok i
föräldrasamtal (2005) hur vi ständigt är i samverkan med varandra då
kommunikationen sker ansikte mot ansikte. Kommunikationen som sker ansikte mot
ansikte består av en kommunikation där den verbala och icke verbala
kommunikationen ständigt tolkas av alla parter. Kommunikationen sker då omöjligen
bara från en part till den andra utan det är att ständigt flöde av tolkningar och respons
av alla inblandade parter. (Fred, 2005.) Det är ofta det skrivna eller uttalade orden vi
tänker på då det kommer till kommunikation, det så kallade verbala budskapet. Det
icke verbala budskapet spelar, som tidigare nämnt, en stor roll i hur budskapet
uppfattas. Sammanfattningsvis kan sägas, att det inte går att undvika kommunikation
i mellanmänskliga relationer, eftersom kommunikation är all kontakt mellan
människor. Detta innefattar både det verbala och den icke verbala kommunikationen.
(Dahlkwist, 2012; Fred, 2005.)
Rönnqvist (2008) nämner att människor med ett arbete, som innefattar arbete
tillsammans med andra människor, ska sträva efter att vara professionella i sitt
bemötande av andra. Att ha ett professionellt bemötande handlar om att inte vara kylig
11

Björklund Lina och Rahja Matilda
och distanserad i sitt bemötande samt att ha ett personligt engagemang. Detta
professionella bemötande är viktigt i exempelvis läraryrket. Läraren ska bemöta elever
och deras vårdnadshavare på ett personligt sätt. Detta handlar ändå inte om att ha ett
privat engagemang. I läraryrket handlar den professionella hållningen om att sträva
efter att gynna elevens inlärning och skolans verksamhet. I det professionella samtalet
finns det även en maktstruktur. I samtalet med elever och vårdnadshavare är det läraren
som har den högre maktpositionen. Läraren har exempelvis möjligheten att kunna
bedöma elevens prestationer. Hur läraren, avsiktligt eller oavsiktligt, hanterar sin makt
har betydelse för hur samtalets resulterar blir. Det är viktigt att läraren är medveten om
sin möjlighet att kunna påverka samtalet med elever och vårdnadshavare. Samtalet
med elever och vårdnadshavare handlar inte bara om teknik, utan även om
förhållningssätt. (Rönnqvist, 2008, s. 7.)
Läraryrket innefattar möten med människor och är därför ett ständigt samarbete mellan
olika parter. Läraren ska inte bara samarbeta med kollegor och elever utan en viktig
del av lärarens arbete handlar också om att samarbeta med vårdnadshavare.
(Rönnqvist, 2008.) Rönnqvist betonar att kommunikationen spelar en central roll då
det kommer till ett skapa fungerande samarbete mellan hem och skola. Samarbete
mellan hem och skola är något som börjar redan då barnet börjar på daghem tills det
att barnet avslutar sin skolgång. (Rönnqvist, 2008.) Enligt lag om grundläggande
utbildning (1998) ska skolans undervisning ske i ett ständigt samarbete med hemmet.
Eftersom skolans uppgift är att skapa en trygg skolvardag för eleven och goda
förutsättningar för elevernas inlärning krävs det ett gott samarbete mellan lärare och
vårdnadshavare. (Finlex, 2019.)
Lärararbetet innefattar en kontakt med olika människor, exempelvis kontakten mellan
lärare, mellan vårdnadshavare och lärare samt mellan elev och lärare. (Rönnqvist,
2008.) I Glgu (Utbildningsstyrelsen, 2014, s. 36) framkommer att samarbetet mellan
hem och skola ska ske på såväl kollektiv som individnivå. En förutsättning för att
samarbetet skall fungera är att det finns en möjlighet, förmåga och en vilja till gott
samarbete hos båda partnerna (Rönnqvist, 2008). En viktig del av skolans
verksamhetskultur handlar om vårdnadshavarnas delaktighet och deras möjligheter att
vara en del av skolarbetet och utveckla det. För att samarbetet mellan läraren och
vårdnadshavaren ska lyckas, krävs det att skolans personal aktivt håller kontakten med
12

Björklund Lina och Rahja Matilda
vårdnadshavarna och att kommunikationen är mångsidig. Läraren ska se till att
vårdnadshavarna känner sig välkomna till att samverka och ta del av skolans
verksamhet. (Rönnqvist, 2008; Utbildningsstyrelsen, 2014.)
Det är vanligt att lärare använder sig av digitala tjänster för att dela med sig av
information till hemmen. Ofta använder lärare sig av någon form av veckobrev för att
sända ut skolrelaterad information till vårdnadshavare. I veckobreven skriver läraren
om exempelvis veckans program, övriga viktiga händelser och om läxor. Att använda
veckobrev för att sända ut information till vårdnadshavarna fungerar som en monolog,
där läraren är avsändaren och vårdnadshavaren är mottagaren. Fastän lärare sänder ut
information till vårdnadshavarna, exempelvis i ett veckobrev, kan det ändå vara svårt
för vårdnadshavarna att få den information de specifikt önskar att få. Veckobrev, som
sänds ut till alla, är alltså inte ändamålsenligt ifall vårdnadshavaren vill få någon
specifik information gällande sitt eget barn. (Eftring m.fl., 2016.)
Eftring m.fl. (2016) menar att det ofta inte finns en individualiserad kontakt mellan
läraren och vårdnadshavarna, men att det eventuellt skulle behövas. Det behövs även
tydliga riktlinjer för hur kommunikationen mellan hem och skola ska ske. Enligt
Rönnqvist (2008) ska skolan informera om telefontider eller andra sätt som
vårdnadshavare kan gå tillväga för att få kontakt med läraren.
I Glgu (2014, s. 36) nämns att samarbetet mellan hem och skola främjar elevens
utveckling och växande. Ett gott samarbete mellan hem och skola stödjer även
undervisning och fostran så att eleven kan få undervisning och handledning på sin egen
utvecklingsnivå och utgående från sina egna behov. Även enligt Rönnqvist (2008) är
föräldraengagemang och en god kontakt mellan hem och skola den största enskilda
orsaken som främjar elevens skolgång. Vårdnadshavaren är den som har det primära
ansvaret att fostra barnet. Det är därför viktigt att de får information från skolan
angående hur deras barns lärande och växande framskrider. Denna information behövs
för att vårdnadshavare i sin tur ska kunna uppfylla sin fostrande uppgift. Att
vårdnadshavaren får positiva meddelanden gällande sitt barns lärande kan hjälpa hen
att enklare involvera sig i och stödja sitt barns skolgång. (Utbildningsstyrelsen, 2014.)

13

Björklund Lina och Rahja Matilda
Dessutom understryker Glgu (2014) att elevens, klassens och hela skolans trygghet
och välbefinnande ökar genom hemmet och skolans gemensamma fostringsarbete. Det
är vårdnadshavarna som har huvudansvaret för barnets fostran. Skolan har i sin tur
som uppgift att stödja vårdnadshavarna i deras fostrande uppgift och även ansvara för
elevens undervisning och fostran i skolan. (Utbildningsstyrelsen, 2014, 36.) Då ett
gott samarbete uppnås mellan hem och skola kan dessa parter fungera som stöd för
varandra och skapa trygghet för eleven (Rönnqvist, 2008).

3.2 Digital kommunikation mellan hem och skola
Smarttelefoner, bärbara datorer och pekplattor har utvecklats mycket under de senaste
åren och de används flitigt inom skolans verksamhet. Den digitala utvecklingen har
även resulterat i att oerhört många mobila applikationer har utvecklats. Detta har lett
till att digitala tjänster är lättillgängliga eftersom användaren bär den med sig både i
smarttelefonen, i sin bärbara dator eller i sin pekplatta. (Setyawan m.fl., 2016.) Detta
har även bidragit till att det blivit enklare för vårdnadshavare och lärare att
kommunicera digitalt med varandra.
Enligt Korhonen och Lavonen (2014) kan mycket förbättras i relationen och
kommunikationen

mellan

hem

och

skola

med

hjälp

av

de

digitala

kommunikationsmöjligheterna. Nya möjligheter till samarbete mellan lärare och
vårdnadshavare växer fram genom användning av tekniken. Med hjälp av den digitala
tekniken får vårdnadshavare möjligheten att ta del av skolas vardag och läraren kan
söka stöd från hemmen i olika frågor gällande eleven. Även i Glgu lyfts det upp att i
samarbetet mellan hem och skola ska informations- och kommunikationsteknik
användas

för

att

kommunicera

(Utbildningsstyrelsen,

2014,

s.

37).

På

utbildningsstyrelsens webbsida (2019) skrivs att den digitala interaktionen kan ske i
realtid eftersom det gör att flexibiliteten ökar i samarbetet mellan hem och skola.
Kommunikationen mellan hem och skola i de finländska skolorna sker ofta digitalt
(Kuusimäki m.fl., 2019). Korhonen (2017, s. 13) nämner att i diskussioner kring
kommunikation mellan hem och skola brukar ofta digitala tjänster lyftas upp som goda
14

Björklund Lina och Rahja Matilda
möjligheter

för

att

förbättra

kommunikationen

mellan

hem

och

skola.

Tvåvägskommunikation är viktigt för att vårdnadshavare ska känna sig inkluderade i
skolans

verksamhet.

Tvåvägskommunikation

handlar

om

en

interaktiv

kommunikation. Det handlar exempelvis om att delta i en diskussion eller att
mottagaren kan och förväntas ställa frågor. (Epstein, 2009.) Dahlkwist (2012, s. 15)
nämner att tvåvägskommunikationen har en del fördelar i jämförelse med
envägskommunikationen. Envägskommunikationen är snabb och effektiv men
budskapet tas emot passivt utan vidare respons från mottagaren. I en fungerande
tvåvägskommunikation minskar risken för att missförstånd uppstår och dessutom kan
båda parterna känna sig mera delaktiga i eventuella beslut som fattas.
I elektroniska diskussioner på internet brukar tvåvägskommunikationen kallas
antingen asynkron diskussion eller synkron diskussion. Den asynkrona diskussionen
handlar om en diskussion där det finns tid att reflektera och själv välja när
meddelanden skickas och besvaras eftersom informationen är lagrad. Den synkrona
diskussionen handlar däremot om en diskussion där meddelanden och svar kommer
omgående och avlöser varandra i realtid. (Dahlkwist, 2012, s 15.) Korhonen och
Lavonen (2014) nämner att en effektiv digital tvåvägskommunikation kan exempelvis
uppnås genom telefonsamtal, e-post och textmeddelanden av olika slag. Ifall läraren
eller vårdnadshavaren upplever att det kan vara svårt att snabbt komma på ett svar, så
kan den asynkrona kommunikationen vara ett bra sätt att kommunicera på, dvs. att det
finns tid för att reflektera innan svar ges (Dahlkwist, 2012).
I artikeln, Parents’ and Teachers’ Views on Digital Communication in Finland,
presenteras en studie utförd av Kuusimäki m.fl. (2019). I studien undersöks det hur
digital kommunikation påverkar partnerskapet mellan lärare och vårdnadshavare. I
artikeln lyfts det upp att ett gott partnerskap mellan lärare och vårdnadshavare gynnar
elevens välmående, skolgång och holistiska utveckling. I studien framkommer det
även att både vårdnadshavarna och lärarna ansåg att digital kommunikation förbättrade
deras partnerskap. Vårdnadshavare ansåg att digital kommunikation är ett användbart
verktyg då lärare vill förmedla positiv respons angående barnet. Det framkommer även
att positiv respons uppskattades av vårdnadshavarna. Vårdnadshavarna ansåg
dessutom att digitala meddelanden var enkla att förstå och att digital kommunikation

15

Björklund Lina och Rahja Matilda
gav en smidighet i kommunikationen som inte tidigare existerade. (Kuusimäki m.fl.,
2019.)
Resultaten från studien överensstämmer med Epsteins (2009) teori om att effektiv
tvåvägskommunikation är nödvändigt för att bibehålla ett fungerade partnerskap
mellan läraren och vårdnadshavare. Epstein nämner även att ett gott partnerskap kan
kännas igen genom att båda parterna känner ett gemensamt ansvar och intresse i att ge
barnet bästa möjliga förutsättningar. Vårdnadshavare vill i allmänhet hjälpa och stöda
sitt barn i hens skolgång. För att kunna göra detta på ett ändamålsenligt sätt så måste
det finnas möjlighet att kommunicera med läraren och följa upp vad barnet gör i
skolan. (Epstein, 2009.)
I Korhonens (2017) doktorsavhandling Kodin ja koulun digitaalinen kumppanuus
studeras vårdnadshavares och lärares syn på vilka möjligheter den digitala tekniken
kan erbjuda gällande samarbetet mellan hem och skola. I resultatet framkommer att
lärare, vårdnadshavare och elever upplever att den digitala tekniken är användbar för
att sända ut information till varandra. Lärare, elever och vårdnadshavare anser att
snabbmeddelanden är en funktion som kan användas för att sända ut information från
skolan till hemmet eller från hemmet till skolan. Resultatet visar att vårdnadshavare,
lärare och elever anser att snabbmeddelanden är användbart för att meddela
exempelvis om en elevs frånvaro. Snabbmeddelande kan exempelvis vara att ringa ett
samtal, sända ett textmeddelande eller skicka ett e-post. Snabbmeddelande är
användbart både för att kontakta en enskild vårdnadshavare eller för att sända ut
samma e-post till flera vårdnadshavare.
I resultatet framkommer också (Korhonen, 2017) att läraren, eleven, vårdnadshavaren
och rektorn upplever att den digitala tekniken kan förbättra de olika parternas
deltagande i skolans verksamhetskultur. Deltagande handlar exempelvis om
vardagliga händelser och möten. Med vardagliga händelser avses de olika parternas
möjligheter att delta i skolan och hemmets dagliga händelser genom användningen av
digital teknik. De betonar möjligheten att delta i dagliga händelse både på klassnivå
och skolnivå. Dessutom uppskattar både lärare och vårdnadshavare möjligheten att
kunna använda foton och videor för att dela med sig av dagliga händelser. Lärare och
vårdnadshavare nämner att, vårdnadshavare med hjälp av foton och videor, får en
16

Björklund Lina och Rahja Matilda
tydlig bild av skolans verksamhet. Med möten avses möjligheten för de olika parterna
att mötas genom digitala tjänster, både i realtid och inte-realtid. Lärare och
vårdnadshavare uppskattar att, ifall behovet finns, kan möten mellan lärare och
vårdnadshavare ske med hjälp av den digitala tekniken. En idé som förs fram är att
vårdnadshavare som inte kan delta t.ex. i föräldramöten kan följa med föräldramötet
digitalt istället. (Korhonen, 2017, s. 129‒131.) I dessa digitala diskussionskanaler
kunde vårdnadshavare få möjligheten att diskutera med andra vårdnadshavare om
exempelvis frågor som berör skolans verksamhet. Diskussionskanalerna kan tänkas
fungera som ett sätt att engagera vårdnadshavare som tidigare inte, av olika orsaker,
aktivt velat delta. (Korhonen, 2017, s. 131‒132.) Slutligen kan det sägas att Korhonens
(2017) studie visar att den digitala tekniken kan användas på mångsidiga sätt för öka
och förbättra deltagandet, lärandet och informationen i samarbetet mellan hem och
skola. Både lärare och vårdnadshavare ser möjligheter med att använda digital teknik
för att kommunicera.
Enligt en annan studie, utförd av Borsh m.fl. (2017), kommunicerar vårdnadshavare
digitalt gällande oklarheter med läxor och andra vardagliga skolärenden. I resultatet
framkommer det att vårdnadshavare var öppna för att föra en dialog digitalt och delta
i

diskussioner

med

andra

vårdnadshavare

på

plattformar

som

erbjuds.

Kommunikationen sker snabbt och smidigt eftersom vårdnadshavarna omedelbart kan
få en notifikation i sin telefon då de får ett meddelande. I resultaten av Korhonens och
Lavonens (2014) studie framkommer det att den digitala tekniken har betydelse för
bedömningen. Läraren kan med hjälp av digital teknik lättare utforma en kontinuerlig
och regelbunden formativ bedömning av eleven. Denna formativa bedömning kan
exempelvis göras genom att kontinuerliga skriva in digitala lektionsanteckningar.
Prov, förhör och andra uppgifter kan lätt sparas och ses över på ett överskådligt sätt
med hjälp av digital teknik.
Vidare framkommer det i Korhonens och Lavonens studie (2014) att digital teknik och
digital kommunikation har en central roll i att förena lärarna, vårdnadshavarna och
eleverna i att se gemensamma mål. Alla dessa tre parter kan ha sin egen syn på skola
och utbildning. Lärarnas fokus är ofta på att stöda elevens skolgång och utveckling i
enlighet med de mål som finns i den nationella och lokala läroplanen.
Vårdnadshavarna däremot har oftast inte någon förankring i dessa styrdokument, men
17

Björklund Lina och Rahja Matilda
har också som mål att stöda elevens skolgång och utveckling. Optimalt sätt har även
eleven en målbild om sitt lärande och jobbar för att nå detta. Digital teknik och
kommunikation kan spela en central roll i att förena läraren, vårdnadshavaren och
eleven och deras synsätt. God formativ och informationsrik bedömning ska stöda
elever och vårdnadshavare i att kännas igen och nå de gemensamma målen. (Korhonen
& Lavonen, 2014.)

3.3 Utmaningar i den digitala kommunikationen mellan hem och skola
Hittills har framkommit att användning av digital teknik vid kommunikationen mellan
hem och skola har många goda aspekter som kan vara användbara för att öka
flexibiliteten i kommunikationen (Korhonen, 2017; Kuusimäki m.fl., 2019). Fastän
digital kommunikation erbjuder nya möjligheter i samarbetet mellan hem och skola är
det viktigt att komma ihåg att den ändå inte kan ersätta kommunikationen som förs
ansikte mot ansikte (Korhonen, 2017). Förutom att Glgu (Utbildningsstyrelsen, 2014)
nämner att digital teknik ska användas vid kommunikationen mellan hem och skola så
ska även personliga och kollektiva möten anordnas mellan hem och skola för att bygga
upp ett gott samarbete.
Förutom positiva aspekter med digital kommunikation mellan hem och skola finns
även studier som synliggör utmaningar med digital kommunikation inom skolvärlden
(Borsh m.fl., 2017; Dahlkwist, 2012; Kuusimäki m.fl., 2019). Enligt Kuusimäki m.fl.
(2019) har lärarna inte fått tillräcklig fortbildning i att kommunicera digitalt med
vårdnadshavare. I dagens skola är digitala kommunikationsfärdigheter en
nödvändighet. Kuusimäki m.fl. (2019) poängterar att en brist på kunskap gällande
digital kommunikation hos lärarna kan leda till att missuppfattningar uppstår i den
digitala kommunikationen mellan hem och skola.
klasslärarstuderande

få

redskap

för

att

Därför borde klasslärare och
hantera

olika

sorters

kommunikationssituationer och kommunikationskanaler på bästa möjliga sätt.
I den finländska grundskolan ger lärare nästintill dagligen digital respons på elevers
uppförande och inlärning. I en finländsk studie utförd av Oinas m.fl. (2018) undersöker
18

Björklund Lina och Rahja Matilda
forskarna ifall elever blir jämlikt stöttade i den digitala responsen som dagligen ges av
lärare, exempelvis i form av lektionsanteckningar. Denna studie inkluderar 211 003
olika respons noteringar, gjorda i digitala plattformar, av 704 olika lärare till 7811
elever. I resultatet framkommer att lärarna ger mera negativ och neutral respons än
positiv respons åt eleverna. I studien synliggörs även att negativ respons ofta innefattar
glömda läxor och andra mindre lektionsanteckningar. Resultatet från denna studie
visar även att positiv digital respons oftast ges till högpresterande elever utan
specialpedagogiska behov. Vidare visar Oinas m.fl. studie att negativ respons ofta ges
till elever med specialpedagogiska behov. (Oinas m.fl., 2018.)
I Oinas m.fl. studie framkommer det också att vårdnadshavare upplever att de har fått
mindre positiv respons än vad läraren själv upplever att hen gett. Dessutom framhålls
att läraren inte fått några pedagogiska riktlinjer gällande att ge respons digitalt åt
eleverna. Därför är det upp till läraren själv att välja vad hen tycker är passande respons
att ge och i vilken mån hen ger den. Läraren kan även uppfatta denna respons som
dokumentation av lektionen utan att reflektera kring hur det påverkar individen som
tar emot denna respons. (Oinas m.fl., 2018.) Furman (2013) nämner att positiv respons
som eleverna får underlättar och inverkar på kommunikationen mellan lärare och
vårdnadshavare. Responsen som eleverna får har en god inverkan på elevens
familjerelationer och inverkan även på relationen mellan hem och skola. Ifall läraren
ger positiv respons, byggs tillit mellan hem och skola, vilket minskar risken för
framtida konflikter mellan vårdnadshavarna och ifall eleven har problem av något slag.
(Furman, 2013, s. 8.)
Eftring m.fl. (2016) lyfter också upp att vårdnadshavare kan ha specifika önskningar
om hur de vill emotta information. Enligt Eftring m.fl. kan detta upplevas som en
negativ aspekt av läraren. Läraren kan få svårt att komma ihåg de olika
vårdnadshavarnas önskningar om hur de vill upprätthålla kontakten. Eftersom
formerna för kommunikation hela tiden ändras, ändras även sätten vi kommunicerar
på. (Eftring m.fl., 2016.) Idag är människor uppkopplade och kontaktbara stora delar
av dygnet. Detta medförs en smidighet i kommunikationen som inte funnits tidigare.
Nåbarheten kan även upplevas som en utmaning. Att hela tiden vara uppkopplad kan
tänkas leda till en ökad press och en större stress. (Dahlkwist, 2012, s, 187, 206‒207.)

19

Björklund Lina och Rahja Matilda
Det kan även finnas vårdnadshavare som inte har tillgång till eller förmåga att använda
det digitala alternativet för kommunikation. I Borsh m.fl. (2017) studie finns det
vårdnadshavare som inte vill sköta skolärenden digitalt. Orsaker till detta är
exempelvis att vårdnadshavaren vill ha kontakt ansikte mot ansikte med läraren,
vårdnadshavaren har inte en smartphone (som behövs för vissa appar) eller att
vårdnadshavaren inte har tillgång till internet. Däremot nämner Eftring m.fl. (2016) att
det kan finnas vårdnadshavare, med exempelvis funktionsnedsättningar, som har ett
behov av olika tillvägagångssätt för att emotta information från skolan. Enligt Eftring
m.fl. (2016) kan det finns behov av alternativa metoder för att sköta kommunikationen
mellan hem och skola och här har den digitala tekniken en viktig roll.
Det finns många olika praktiska faktorer som är kopplade till barnets skolgång,
exempelvis

föräldramöten,

läxläsning

och

gymnastikkläder.

Samtidigt

har

vårdnadshavarna också en vilja att stödja sitt barn i skolarbetet. Vårdnadshavare
upplever ofta att deras vardag känns stressig med allt de måste uträtta. (Eftring m.fl.,
2016, s. 111). Digital kommunikation och ständig uppkoppling kan ofta upplevas
stressande. Enligt Dahlkwist (2012, s. 206‒207) kan digital kommunikation leda till
att människor oavbrutet går på högvarv av alla intryck och all information. Det
moderna sättet att kommunicera kan bidra till det som kallas informations- eller
kommunikationsstress. En känsla av att ständigt behöva finnas i sammanhanget och i
samtalet kan skapa oro över att hamna utanför och sålunda bidra till stress för såväl
vårdnadshavare som för lärare.
I Söderlunds (2019) artikel framkommer det att i Danmark upplevs skolplattformar
som stressande eftersom det är så lättillgängligt och informationsflödet blir enormt.
Denna ständiga uppkoppling upplevs stressande och har vidare en effekt på
vårdnadshavares mentala hälsa. Därför föreslår den danska regeringen att reglera dessa
plattformar och att stänga ner vissa delar. Även enligt Borsh m.fl. (2017) och
Dahlkwist (2012) uttrycker vårdnadshavare en oro över den stress och rastlöshet som
ständig uppkoppling kan bidra till. Svårigheter med att släppa taget och känslan av att
missa något är vanliga negativa konsekvenser av att ständigt vara uppkopplad. (Borsh
m.fl., 2017; Dahlkwist, 2012.)

20

Björklund Lina och Rahja Matilda

3.4 Sammanfattning
En central del i att skapa ett gott samarbete mellan hem och skola är en god
kommunikation. Det skall finnas möjligheter för vårdnadshavare att få en inblick i vad
som sker i skolan och ta del av detta. Tvåvägskommunikation bidrar även till en trygg
relation mellan hem och skola där båda parterna kan ge stöd åt varandra vid behov. I
och med att gränserna för kommunikation idag håller på att ändras skapas flera
möjligheter för samarbete mellan hem och skola. Digital teknik kan användas i
bedömningen och för att förena olika parter för gemensamma mål gällande eleven.
Stora fördelar med att skola och hem idag kan kommunicera digitalt är att det kan ske
snabbt och smidigt, men den konstanta uppkopplingen kan även bidra till stress och
rastlöshet. Utmanande situationer kan uppstå där vårdnadshavarna önskar specifika
kommunikationssätt eller inte har tillgång till t.ex. internet eller smartphone. Läraren
kan ha bristande kunskap i att kommunicera digitalt och missuppfattningar kan uppstå.
Kommunikationen måste vara mångsidig och den digitala kommunikationen bör inte
ersätta den verbala kommunikationen utan fungera som ett komplement.

21

Björklund Lina och Rahja Matilda

4. Wilma
Syftet i avhandlingen är att studera klasslärarens och vårdnadshavarens upplevelser av
att kommunicera digitalt i skoldatasystemet Wilma. I detta kapitel kommer relevanta
bakgrundskunskaper om Wilma att presenteras. I kapitlet presenteras det
användargränssnitt som finns i Wilma, olika kommunikationsformer som
skoldatasystemet Wilma erbjuder och även resultaten från enkätundersökningen
Föräldrabarometern 2018.

4.1 Skoldatasystemet Wilma
Visma InCommunity Ab är en IT-koncern som ligger bakom skoldatasystemet Visma.
I Visma finns den webbaserade tjänsten Wilma som används flitigt inom den
finländska utbildningen. Syftet med Wilma är att erbjuda en komplett lösning för olika
behov i skolvardagen. I Wilma kan exempelvis scheman ses över och övriga uppgifter
gällande skoldagen. Visma InCommunity Ab vill med hjälp av webbtjänsten Wilma
öka smidigheten i det vardagliga skolarbetet. Wilma kan användas oberoende var
användaren befinner sig så länge det finns uppkoppling till internet. (Visma, 2019a.)
Skoldatasystemet Wilma är numera i användning i flera olika skolstadier och används
för att kommunicera digitalt mellan hem och skola. Wilma används i
småbarnspedagogiken, grundskolan, gymnasiet, yrkesutbildningen och inom
yrkeshögskolor. (Visma, 2019a.) Numera hittas informationen som skolan sänder ut
till vårdnadshavarna elektroniskt, i Wilma. Det är mindre vanligt idag att skolan sänder
ut informationen i pappersformat (Visma, 2019c). Att Wilma används flitigt
framkommer i Förbundet Hem och Skola i Finland och Suomen Vanhempainliittos
gemensamma enkätundersökning, Föräldrabarometern. I Föräldrabarometerns
resultat från 2018 framkommer det att skoldatasystemen Wilma, Helmi eller
motsvarande används mest för att kommunicera digitalt i kontakten mellan hem och
skola. (Mertaniemi, 2018.)
Fastän Wilma används flitigt bland olika skolstadier har det ändå nyligen framkommit
att Helsingfors stad småningom kommer sluta använda Wilma. Blomqvist (2019)
22

Björklund Lina och Rahja Matilda
skriver i Svenska Yle:s artikel att Helsingfors stad meddelar att det nya skolsystemet
ska vara användarvänligare både för vårdnadshavare och skolpersonal. Dessutom
kommer det nya skolsystemet erbjuda nya tjänster. Målet med det nya skolsystemet är
också att det ska kunna användas på flera olika skolstadier, ända från daghem till
gymnasiet och yrkeshögskolor. Det kommer dröja flera år att bygga upp det nya
skolsystemet. I artikeln nämns det att Liisa Pohjalainen, som är sektorchef för fostran
och utbildning, har meddelat att både personal och vårdnadshavare kommer vara
delaktiga i planeringen och utvecklingen av det nya skolsystemet. (Blomqvist, 2019.)
I följande kapitel presenteras användargränssnittet som finns i Wilma.

4.2 Användargränssnittet i Wilma
Både lärare, vårdnadshavare och elever kan alla använda Wilma och sköta ärenden i
Wilma. Användargränssnittet är olika beroende på vilken position användaren har i
Wilma. Det finns alltså skillnader i vilka möjligheter Wilma ger läraren,
vårdnadshavaren och eleven. Baserat på avhandlingens tema kommer endast lärarens
och vårdnadshavarens användargränssnitt att presenteras.
Då lärares och vårdnadshavares användargränssnitt jämförs kan det konstateras att
användargränssnittet är större för läraren. Lärare och vårdnadshavare har olika roller
då de använder Wilma. Lärare använder Wilma som ett arbetsredskap i deras dagliga
arbete. I Wilma kan läraren registrera elevernas frånvaro, elevernas vitsord och ge den
dagliga responsen åt vårdnadshavare eller eleverna. Läraren kan i Wilma hålla
kontakten med elever, vårdnadshavare och medarbetare på skolan. Läraren kan sända
ut information till vårdnadshavare, exempelvis i form av intern post eller genom att
göra lektionsanteckningar. I Wilma lagras också alla uppgifter som läraren för in,
exempelvis elevernas prestationer och tidigare vitsord. Läraren kan i Wilma se sitt
schema och göra vissa ändringar i det. Förutom att läraren kan hålla kontakten med
elevernas vårdnadshavare genom intern post kan hen också sända ut enkäter.
Enkäterna kan användas för att få reda på elevernas och vårdnadshavares åsikter kring
olika aspekter som rör skolan, exempelvis gällande skoltrivseln. (Visma, 2019b.)

23

Björklund Lina och Rahja Matilda
I figuren synliggörs ett exempel på hur det ser ut då lärare är inloggade i Wilma. I
figuren åskådliggörs en del av lärares möjliga funktioner i användargränssnittet i
Wilma.

Figur 1. Lärares möjliga funktioner i användargränssnittet i Wilma.

Vårdnadshavarens användargränssnitt i Wilma är mindre än lärarens. För
vårdnadshavaren är Wilma främst en kommunikationskanal mellan hem och skola.
Vårdnadshavaren kan i Wilma hålla sig uppdaterad om sådant som rör barnets skoldag
och skolgång. I Wilma kan vårdnadshavaren också se sitt barns schema och
anteckningar som läraren gjort, exempelvis angående provdatum och skoluppgifter.
Om läraren fört anteckningar, exempelvis angående barnets frånvaro, syns det genast
efteråt i vårdnadshavarens Wilma. Vårdnadshavaren kan i sin tur välja om hen vill
meddela orsaken till barnets frånvaro med mobilen eller e-post. Vårdnadshavaren kan
i Wilma också ta kontakt med sitt barns lärare gällande olika skolärenden. Från Wilma
kan också vårdnadshavaren få tillgång till eventuella pedagogiska dokument som
gäller barnets stöd vid lärandet. (Visma, 2019c.)
I figuren synliggörs ett exempel på hur det ser ut då vårdnadshavare är inloggade i
Wilma.

I

figuren

åskådliggörs

vårdnadshavares

användargränssnittet i Wilma.

24

möjliga

funktioner

i

Björklund Lina och Rahja Matilda

Figur 2. Vårdnadshavares möjliga funktioner i användargränssnittet i Wilma.

4.3 Olika kommunikationssätt i Wilma
Visma InCommunity Ab har tillsammans med lärare, vårdnadshavare och andra
sakkunniga reflekterat över hur den elektroniska kommunikationen mellan hem och
skola borde förbättras, nämner psykiatern Ben Furman (2013, s. 3) i Kommunicera
klokt med Wilma - Lärarens guide i elektronisk kommunikation mellan hem och skola.
Enligt Furman finns det risker med alla former av elektronisk kommunikation. Det
som den elektroniska kommunikationen i Wilma inte innehåller är bland annat den
icke verbala kommunikationen, som består av exempelvis miner, gester och röstläge.
Att den icke-verbala kommunikationen uteblir kan leda till att budskapet misstolkas,
vilket i sin tur kan leda till problem i kommunikationen mellan hem och skola. Som
exempel kan nämnas att ifall läraren gör en lektionsanteckning om att “läxorna är
ogjorda” kan det hända att vårdnadshavaren uppfattar budskapet som kritik, fastän det
egentligen bara handlar om en neutral observation. En eventuell orsak till denna typ
av missuppfattning är delvis att den icke-verbala kommunikationen har uteblivit.
(Furman, 2013.)
Ifall vårdnadshavarna sedan tidigare har utvecklat ett problematiskt förhållningssätt
till skolsystemet kan missuppfattningarna i den digitala kommunikationen förvärras.
25

Björklund Lina och Rahja Matilda
Ifall vårdnadshavarna upplever kritik i meddelanden i Wilma, kan detta leda till de
börjar agera defensivt, exempelvis genom att börja kritisera läraren eller genom att ta
avstånd från skolan (Furman, s. 3). Furman nämner att denna typ av
kommunikationsproblem är vanliga, inte bara i Wilma, utan överallt i världen. Furman
nämner att problemen kan undvikas ifall man försöker fästa uppmärksamhet på
kommunikationen.
Läraren och vårdnadshavaren använder Wilma mest för att göra lektionsanteckningar
och sända intern post. Till en början hade lektionsanteckningarna i Wilma som syfte
att fungera som en typ av kalender där lärarna bara kunde anteckna elevernas frånvaro
och förseningar. Vårdnadshavarna kunde i sin tur se lektionsanteckningen och skriva
in en orsak till frånvaron eller förseningen. Lektionsanteckningsfunktionen har i ett
senare skede utvecklats och nu kan läraren även fylla i anteckningar gällande elevernas
uppförande. Det skiljer sig bland skolorna för vilka syften lektionsanteckningarna
används. I en del skolor antecknas bara elevernas frånvaro och försening medan andra
skolor har valt att även göra anteckningar gällande elevernas uppmärksamhet och
uppförande på lektionerna. (Furman, 2013, s. 3.) På sociala medier har man kunnat
läsa om vårdnadshavarnas kritik gällande de meddelanden som de fått i Wilma av
läraren (Furman, 2013, s. 4). Den största delen av kritiken gäller lektionsanteckningar
som handlar om deras barns uppförande och uppmärksamhet. Enligt Furman är det
därför viktigt att lärare är medvetna om att lektionsanteckningarna kan väcka negativa
känslor hos mottagaren, vårdnadshavarna.
Den interna posten i Wilma används av både klasslärare och vårdnadshavare för att
kommunicera med varandra. Enligt Furman är den interna posten bättre då läraren vill
informera vårdnadshavarna om något som gäller elevens uppförande eller
uppmärksamhet. Furman lyfter också upp betydelsen av en bra formulering i
meddelandena till vårdnadshavarna. Det är viktigt att läraren inte bara informerar om
problemet i den interna posten utan att de också nämner vad som önskas av eleven i
fortsättningen och varför. Furman nämner som exempel att det är viktigt att inte bara
påpeka att elevens läxböcker, tredje dagen i rad, glömdes hemma. Det är viktigt att
också påpeka vilka positiva följder det skulle ha om böckerna togs med till skolan,
exempelvis att det underlättar elevens skolarbete under lektionerna. (Furman, 2013, s.
4‒5.)
26

Björklund Lina och Rahja Matilda

I den interna kommunikationen är det viktigt att läraren visar för vårdnadshavarna att
läraren faktiskt vill samarbeta. Läraren kan genom att be om hjälp eller råd av
vårdnadshavaren visa att vårdnadshavarens åsikter och erfarenheter är av betydelse.
(Furman, 2013, s. 5.) Att läraren ber om vårdnadshavarens råd visar att läraren vill lösa
problemet tillsammans. Läraren kan exempelvis skriva till vårdnadshavaren: ”Jag
skulle gärna höra din åsikt innan jag tar itu med saken.” Det är viktigt att läraren
genom att be om vårdnadshavarnas hjälp visar att det är vårdnadshavaren som känner
barnet bäst. Detta kan läraren visa genom att skriva till vårdnadshavaren: ”Du känner
henne bättre än jag, vad föreslår du?” Då läraren samarbetar med vårdnadshavaren är
det viktigt att hen kommer ihåg betydelsen av att lyssna. (Furman, 2013, s. 7.)
Furman (2013, s. 10) poängterar att oavsett hur respektfullt en lärare kommunicerar
elektroniskt med vårdnadshavaren kommer det ändå ibland uppstå situationer då
vårdnadshavaren kontaktar läraren på ett hetsigt eller fientligt sätt. Ifall en sådan
situation uppstår är det bättre att avbryta den elektroniska kommunikationen och
istället fortsätta diskutera ansikte mot ansikte. I artikeln Wilma används på fel sätt på
Svenska Yle skriver Lucas Dahlström (2015) om hur Wilma ofta används på fel sätt,
både av lärare och vårdnadshavare. I artikeln refereras det till en lärare som skrivit i
insändarspalten i Helsingin Sanomat att hen anser att vårdnadshavare ofta kontaktar
lärare om irrelevanta ämnen som inte berör lärarens arbete. Denna lärare upplever
också att vårdnadshavare endast kommunicerar med skolan via nätet och hoppas att de
istället skulle komma till skolan och diskutera eller be läraren att ringa.
Dahlström (2015) skriver att insändaren i Helsingin Sanomat fick svar av
vårdnadshavare som istället hävdar att det är lärare som använder Wilma på fel sätt.
Dessa vårdnadshavare påpekar att det är lärare som kommenterar med negativ ton om
onödiga ärenden gällande barnet, exempelvis att eleverna glömt att tvätta händerna.
Dahlström konstaterar utgående från detta att det är flera som använder Wilma på fel
sätt. Vidare har Dahlström intervjuat Laila Andersson, som är rektor i en
finlandssvensk grundskola. Andersson nämner att Wilma är ett bra redskap då det
gäller att sända ut information men det är inte ett användbart kommunikationsmedel
om behövs en längre diskussion. Andersson menar även att det är viktigt att skolan har

27

Björklund Lina och Rahja Matilda
klara riktlinjer för hurdan diskussion som kan ske över nätet och vad som bör diskutera
ansikte mot ansikte. (Dahlström, 2015.)

4.4 Föräldrabarometern
Förbundet Hem och Skola i Finland och Suomen Vanhempainliitto bedriver
regelbundet enkätundersökningen Föräldrabarometern (Mertaniemi, 2018, s. 3).
Denna undersökning har som syfte att kartlägga vårdnadshavares åsikter angående
deras barns skolgång och deras åsikter gällande samarbetet mellan hem och skola. År
2018 var enkätundersökningens fokus på teman gällande elevernas välmående,
skolgång,

samarbete

mellan

hem

och

skola

och

den

nya

läroplanen.

Enkätundersökningens tyngdpunkt är att jämföra svaren av vårdnadshavare som har
barn i årskurs 1‒6 med svaren av vårdnadshavare som har barn i årskurs 7‒9. I
Föräldrabarometern 2018 vill man synliggöra hur elevernas skolstadium påverkar
föräldrarnas åsikter. I Föräldraberometerns rapport skrivs det också att samarbetet
mellan hem och skola ska grundas på jämlikhet, förtroende och ömsesidig respekt.
(Mertaniemi, 2018.)
I Föräldrabarometern framkommer det att det i största allmänhet är elevernas mammor
som sköter kontakten till barnets skola (cirka 75 %). Av föräldrarna med barn i årskurs
1‒6 svarade nästan 23 % att det är båda föräldrarna som sköter kontakten lika mycket.
I Föräldrabarometern frågades det även ifall vårdnadshavare var nöjda med samarbetet
mellan hem och skola. I resultatet framkommer det att de flesta vårdnadshavare verkar
vara nöjda med samarbetet mellan hem och skola. Nästan 90 % av föräldrarna som
svarade upplevde att skolan ser samarbetet mellan hem och skola som viktigt. Nästan
80 % av vårdnadshavarna svarade att skolan uppmuntrar vårdnadshavarna att hålla
kontakt med skolan.
I Föräldrabarometern svarade vårdnadshavarna även på frågan vad de anser om
mängden information som skolan sänder ut till hemmen. Majoriteten av
vårdnadshavarna var nöjda med den respons och information som skolan ger. Ungefär
70 % av de vårdnadshavare som deltog upplevde att läraren gav tillräckligt med
information angående barnets skolgång. Vidare upplevde nästan 80 % av
28

Björklund Lina och Rahja Matilda
vårdnadshavarna att de får positiv respons av läraren angående deras barns skolgång.
Över 80 % av de som svarade känner ett förtroende för skolan och lärarna på skolan.
I Föräldrabarometern skrivs det att genom öppna frågorna har man även fått reda på
att en del vårdnadshavare efterlyser mera samarbete mellan hem och skola. Därutöver
anser en del vårdnadshavare också att det finns för mycket samarbete mellan hem och
skola. (Mertaniemi, 2018.)
I Föräldrabarometern synliggörs även vårdnadshavarnas uppfattningar angående
kommunikationen mellan hem och skola. I Föräldrabarometern skrivs det att
ömsesidig kommunikation mellan hem och skola är viktigt. I Föräldraberometern
framkommer det att den överlägset mest använda kanalen för att kommunicera mellan
hem och skola är skoldatasystemet Wilma, Helmi eller motsvarande. Nästan alla av de
svarade berättade att skolan använder en av kanalerna för att informera hemmet om
skolans verksamhet. I Föräldrabarometern framkommer det att 83,4 % av
vårdnadshavarna med barn i årskurs 1‒6 svarade att Wilma, Helmi eller motsvarande
används för att kommunikationen mellan hem och skola. Bland vårdnadshavarna med
barn i årskurs 7‒9 var det 84,7 % som svarade att Wilma, Helmi eller motsvarande
används för att kommunicera mellan hem och skola.
Vårdnadshavarna fick även frågan om de anser att skoldatassystemet Wilma eller
motsvarande kanal används tillräckligt. Bland vårdnadshavarna som svarade är det 75
% som upplever att Wilma eller motsvarande kanal används i tillräckligt stor
utsträckning. Omkring 15 % av vårdnadshavarna upplever att Wilma används för lite
och cirka 6 % upplever att Wilma används för mycket. I Föräldrabarometern tas det
även reda på hur ofta vårdnadshavare loggar in på Wilma (eller motsvarande). Det
framkommer att över 60 % av vårdnadshavarna med barn i årskurs 1‒6 loggar in på
Wilma genast då meddelandet kommer. Cirka 20 % av vårdnadshavarna med barn i
årskurs 1‒6 svarade att de läser meddelanden en gång per vecka. Dessutom
framkommer det i resultatet att några procent av vårdnadshavarna läser meddelanden
några gånger i månaden. Även 0,4 % av vårdnadshavarna med barn i årskurs 1‒6
loggar aldrig in på Wilma på grund av inaktiva koder. (Mertaniemi, 2018, s. 33‒35.)

29

Björklund Lina och Rahja Matilda

4.5 Sammanfattning
Både lärare och vårdnadshavare använder sig av Wilma. Användargränssnittet ser
olika ut beroende på vem det är som sköter ärendet i Wilma. Lärare har större
användargränssnitt i Wilma i jämförelse med vårdnadshavare. Läraren kan bland annat
föra in uppgifter i Wilma angående elevernas skolgång, se sitt eget schema i Wilma,
göra lektionsanteckningar

och sända ut

intern post

till

vårdnadshavare.

Vårdnadshavaren kan i Wilma följa med sitt barns skolgång och skoldag.
Vårdnadshavaren kan se sitt barns schema, se vilka anteckningar läraren gjort, få
tillgång till dokument gällande barnets skolgång och sända meddelanden till läraren.
Det är viktigt att komma ihåg att den digitala kommunikationen i Wilma inte innehåller
den verbala kommunikationen, vilket kan leda till att missförstånd och andra
utmaningar i kommunikationen kan uppstå. Meddelanden som läraren sänder till
vårdnadshavaren kan upplevas som kritik fastän det inte är lärarens avsikt. För att
undvika utmaningar i kommunikationen är det viktigt att läraren aktivt arbetar för att
skapa ett gott samarbete mellan hem och skola.

30

Björklund Lina och Rahja Matilda

5. Metod och genomförande
I detta kapitel presenteras avhandlingens metodval. I kapitlet presenteras studiens syfte
och forskningsfrågor, forskningsansats och intervju som datainsamlingsmetod. I
kapitlet presenteras också studiens respondenter, hur studien är genomförd och hur
data har analyserats och bearbetats. Slutligen presenteras också aspekter som är viktiga
att beakta då en studie utförs, exempelvis reliabilitet, validitet och etiska aspekter.

5.1 Precisering av syfte och forskningsfrågor
Med denna studie vill vi ta reda på vilka upplevelser klasslärare och vårdnadshavare
har av att kommunicera digitalt i skoldatasystemet Wilma. Detta är en kvalitativ
intervjustudie med syftet att undersöka vilka upplevelser klasslärare och
vårdnadshavare har av att kommunicera digitalt i Wilma. För att ta reda på studiens
syfte används följande forskningsfrågor:
1. Vilka upplevelser har klasslärare av att kommunicera med vårdnadshavare i
Wilma?
2. Hur upplever klasslärare användargränssnittet i Wilma?
3. Vilka upplevelser har vårdnadshavare av att kommunicera med klasslärare i
Wilma?
4. Vilka utvecklingsmöjligheter ser vårdnadshavare gällande kommunikationen i
Wilma?
Vid den första planeringen av studiens forskningsfrågor hade vi tänkt använda
likadana forskningsfrågor till klasslärare och vårdnadshavare. Efter att vi fått en
tydligare uppfattning om vad vi faktiskt vill undersöka, och fått mera kunskap om
skoldatasystemet Wilma, tog vi beslutet att inte använda likadana forskningsfrågor till
klasslärare och vårdnadshavare. Vi vill ta reda på vilka upplevelser klasslärare har av
att kommunicera digitalt i Wilma. Vi har förstått att klasslärares användargränssnitt i
Wilma är större än vårdnadshavares. Vi har också insett att det oftast är klassläraren
som inleder kommunikationen i Wilma och är den som sänder ut viktig information
gällande barnets skolgång. Det är med andra ord klassläraren som oftast leder
31

Björklund Lina och Rahja Matilda
kommunikationen i Wilma. Av den orsaken vill vi ta reda på hur de upplever sitt
användargränssnitt i Wilma.
Vårdnadshavaren använder oftast Wilma för att emotta meddelanden från klassläraren
och för att själv kontakta klassläraren. Vårdnadshavare har därför erfarenheter av att
kommunicera digitalt i Wilma. Av den orsaken vill vi ta reda på hur de upplever
kommunikationen i Wilma och ifall de upplever att det finns utvecklingsmöjligheter i
kommunikationen.

5.2 Forskningsansats
Då en studie ska utföras ställs forskaren inför frågan om studien ska vara av kvalitativ
eller kvantitativ ansats. Vilket syfte en studie har är det som är avgörande för vilken
metod som är lämplig att använda. (Stukát, 2011, s. 36; Trost, 1993, s. 12.) Det
kvantitativa synsättet har växt fram ur naturvetenskapen. Inom kvantitativa studier har
objektiva- och empiriskt kvantifierbara observationer och mätningar en betydande roll.
Den fakta som forskaren samlar in analyseras för att finna mönster som kan antas gälla
generellt. (Stukát, 2011, s. 35.) Den kvalitativa forskningsansatsen anses vara mera
djupgående än den kvantitativa ansatsen. Den kvalitativa forskningsansatsen har växt
fram ur den humanistiska vetenskapen. Inom det kvalitativa synsättet läggs fokus på
holistisk information, dvs. att uppfattningen av helheten är mer än summan av delarna.
Det centrala inom det kvalitativa synsättet är att tolka och förstå resultatet och skapa
en djupare uppfattning om det som undersöks. (Denscombe, 2016; Kvale &
Brinkmann, 2009.)
Enligt Arnolds-Granlund (2009, s. 26‒27) är begreppet forskningsansats inte ett klart
begrepp. Begreppet forskningsansats har olika betydelser beroende på i vilken
vetenskaplig text som begreppet förekommer. “Forskningsansats” kan exempelvis
användas som begrepp för en viss typ av forskning. Då används begreppet för att skilja
på kvalitativ forskningsansats och kvantitativ forskningsansats. Den kvalitativa
forskningen kan bestå av olika metoder. Begreppet “forskningsansats” brukar också
användas som begrepp för metoder inom den kvalitativa forskningen. (ArnoldsGranlund, 2009.) Vilken forskningsansats och datainsamlingsmetod som används
32

Björklund Lina och Rahja Matilda
styrs av studiens syfte och forskningsfrågor (Nyberg & Tidström, 2012, s. 116‒117).
Hermeneutik är ett exempel på en vetenskaplig forskningsmetod som ofta används
inom den kvalitativa forskningsansatsen.
Eftersom vi undersöker klasslärare och vårdnadshavares upplevelser av att
kommunicera digitalt i Wilma är denna studie av kvalitativ ansats. Den hermeneutiska
forskningsmetoden är ändamålsenlig då forskaren vill undersöka människornas
upplevelser. Eftersom denna studie undersöker människors upplevelser av en
företeelse gör att studien har drag av den hermeneutiska forskningsmetoden. Inom
hermeneutiken är syftet att förstå, tolka och förmedla respondenternas upplevelser av
olika företeelser. (Westerlund, 2015; Ödman 2007.) I vår studie vill vi ta reda på
klasslärares och vårdnadshavares upplevelser av att kommunicera digitalt i Wilma,
vilket är en motivering till att studiens forskningsansats har drag av den hermeneutiska
forskningsmetoden. En annan motivering till att vi ser att studiens ansats har drag av
den hermeneutiska forskningsmetoden är att respondenterna som deltar i vår studie får
utrymme att själva styra vad de vill tala om i intervjusituationen (Westerlund, 2015).

5.3 Intervju som datainsamlingsmetod
För att forskaren ska få material till sin studie ska forskaren först välja en
datasamlingsmetod.

Beroende

på

studiens

forskningsämne

kan

en

datainsamlingsmetod väljas. Datasamlingsmetoder som kan användas är exempelvis
att göra intervjuer eller att skicka ut enkäter. (Kvale & Brinkmann, 2009; Trost, 2010.)
Intervju är ett användbart instrument inom kvalitativa studier för att försöka beskriva
och förstå det enskilda fallet. Denscombe (2016, s. 265) anser att intervju är en lämplig
metod för insamling av data då det rör sig om ett mindre forskningsprojekt där avsikten
är att utforska komplexa fenomen.

Forskningsintervjuer är en datainsamlingsmetod då människors svar används som
källa till de ställda intervjufrågorna. Undersökningens data kommer från det svar
respondenten ger till forskarens ställda frågor. (Stukát. 2011, s. 36.) Intervju passar bra
då forskaren vill ta reda på åsikter, uppfattningar, känslor och erfarenheter. Då är
forskarens syfte att försöka förstå dem på djupet. Det kan också handla om att studera
33

Björklund Lina och Rahja Matilda
komplexa frågor som kräver en mera ingående förståelse av hur saker fungerar eller
hur faktorer är sammanlänkade. Dessutom kan det röra sig om att ta reda på
priviligierad information som kan fås genom att tala med nyckelpersoner som besitter
värdefulla insikter, kunskaper eller erfarenheter. (Denscombe, 2016, s. 263–265.)

Intervjudata samlas in vid ett eller några planerade möten som har blivit planerade
tillsammans av intervjuaren och den intervjuade. Under intervjusituationen tas en rad
frågor och svar upp som intresserar forskaren. Det varierar i vilken utsträckning
frågorna och svaren håller sig till en strikt uppgjord agenda. Intervjuer brukar
klassificeras som strukturerade, semitstrukturerade eller ostrukturerade beroende på
hur stor flexibilitet det finns i intervjusituationen. (Denscombe, 2016, s. 266.)
Strukturerad brukar användas som term i de fall då intervjufrågorna eller frågorna i ett
formulär har fasta svarsalternativ. Ifall svarsmöjligheterna däremot är öppna så brukar
termen ostrukturerad användas. (Trost, 2010.)

I studien vill vi ta reda på klasslärares och vårdnadshavares upplevelser av att
kommunicera digitalt i Wilma. Vi har valt att använda semistrukturerade intervjuer. I
semistrukturerade intervjuer är svaren öppna och det är viktigt att respondenten får
utveckla sina synpunkter vid intervjun. Vi vill att diskussionen i intervjun formas
utgående från färdigt bestämda ämnen och frågor. Samtidigt vill vi att det också finns
rum för respondenterna att utveckla sina svar så att vi kan skapa en förståelse för
respondenternas upplevelser av att kommunicera digitalt i Wilma. Denscombe (2016)
nämner att vid semistrukturerade intervjuer har forskaren en färdig sammanställd lista
med ämnen som ska behandlas och frågor som ska besvaras under intervjun. Forskaren
har ändå en inställning om att intervjuerna får vara flexibla när det gäller ämnenas
ordningsföljd och att respondenten får utveckla sina idéer och utförligt prata om
ämnen. (Denscombe, 2016, s. 266.)
I denna studie där klasslärare och vårdnadshavare ska intervjuas har personliga
intervjuer gjorts. Enligt Denscombe (2016, s. 267) är bland annat personliga intervjuer
enkla att arrangera då endast forskaren och respondenten behöver vara närvarande vid
intervjusituationen. En annan fördel är att de åsikter och upplevelser som kommer upp

34

Björklund Lina och Rahja Matilda
vid intervjun bara kan härstamma från en person, vilket gör det enklare för forskaren
att lokalisera vilka tankar som kommer från vilken person. (Denscombe, 2016, s. 167.)

5.4 Respondenter
Då en studie ska genomföras behöver forskarna reflektera över vilken större helhet
respondenterna ingår i och representerar. En viktig aspekt att ta i beaktande är att det
finns en jämn representation och variation bland respondenterna. (Trost, 2010.) För att
säkerställa att intervjusvaren blir möjligast innehållsrika behöver respondenterna
också möjligast väl representera det område som studeras. Klasslärare och
vårdnadshavare som deltar i studien behöver ha erfarenhet av att kommunicera digitalt
i Wilma. Klasslärarna behöver ha erfarenhet av att undervisa inom årskurserna F‒6
och för vårdnadshavarna gäller det att de har åtminstone ett barn i årskurs F‒6.
Något som forskare behöver vara medvetna om är att det kan finnas en tendens att
styra sitt urval för mycket och ta fasta på ytterligheter. Resultaten kan i så fall bli
missvisande ifall det finns en för ojämn representation av det avvikande och det
normala. (Trost, 2010.) För att minska på likartade svarsalternativ så valde vi att söka
respondenter från olika kommuner i Svenskfinland. Vi bestämde på förhand att
intervjua klasslärare som jobbar i olika lågstadieskolor. Dessutom ville vi också
intervjua vårdnadshavare från olika kommuner så att inte alla av vårdnadshavarna har
erfarenhet av att kommunicera med klasslärare som jobbar i en och samma skola.
Enligt Kvale & Brinkmann (2009) är det viktigt intervjua tillräckligt många personer
för att kunna ta reda på studiens syfte. Om antalet däremot är för stort blir det svårare
att göra ingående tolkningar av intervjuerna. (Kvale & Brinkmann, 2009.) Eftersom
denna avhandling är ett mindre forskningsprojekt är vi medvetna om att resultatet inte
kommer att kunna generaliseras. Istället kan vi synliggöra några klasslärares och
vårdnadshavares upplevelser av att kommunicera digitalt i Wilma. Vi har även
reflekterat över ifall vi kommer nå en variation bland vårdnadshavarna. Vi tror
nämligen att det är “samma” typ av vårdnadshavare som vill delta i studien, d.v.s.
vårdnadshavare som är engagerade i barnets skolgång och intresserade av skolans
verksamhet. Ifall denna hypotes stämmer är det ännu svårare att kunna nå en variation
35

Björklund Lina och Rahja Matilda
bland respondenterna. De vårdnadshavare som är mindre engagerade i barnets
skolgång och inte använder Wilma lika aktivt kanske då uteblir från undersökningen.
I vår studie valdes informanterna delvist slumpvist, delvis selektivt. Respondenterna
valdes slumpvist eftersom vi sedan tidigare inte hade någon nära relation till dessa
klasslärare och vårdnadshavare. Klasslärarna valdes slumpvist genom att vi sände ut
e-post till olika rektorer med en förfrågan om klasslärare i skolan vill delta i studien.
Respondenterna valdes även delvis selektivt eftersom vi främst valde att kontakta
skolor som vi känner till från tidigare. Av denna orsak deltog några klasslärare som vi
från tidigare mött i ett skolsammanhang. Respondenterna valdes även selektivt genom
att vi frågade av personer i vår omgivning ifall de känner till någon vårdnadshavare
eller klasslärare som passar in på de uppställda kriterierna.
Vi valde att kontakta sex olika rektorer genom att sända ut ett e-post. I mejlet
informerade vi om studien och bifogade ett informationsbrev. Av dessa sex skolor var
det två rektorer som svarade att de skulle vidarebefordra mejlet till klasslärarna. Av
dessa klasslärare var det en klasslärare som tog kontakt med oss och ville delta i
studien. I fortsättningen valde vi istället att handplocka respondenter. Vårt urval av
klasslärare består av fyra klasslärare, tre kvinnliga klasslärare och en manlig
klasslärare. Dessa klasslärare jobbar inom årskurserna F–6 i olika skolor i
Svenskfinland.
Vår ursprungliga plan var att kontakta klasslärare för att skaffa vårdnadshavare till
studien. Vi hade planerat att fråga rektorerna om deras tillåtelse angående detta.
Eftersom det var svårt att komma i kontakt med rektorer så ändrade vi vårt
tillvägagångssätt. Vi valde att istället kontakta fyra föräldraföreningar i Österbotten.
Vi frågade ifall det finns vårdnadshavare inom föreningen som vill delta i studien. Inga
vårdnadshavare från föräldraföreningarna deltog i studien. Eftersom det var en
utdragen process att få tag på vårdnadshavare valde vi istället att handplocka dem. Vi
frågade personer i vår omgivning om de känner till vårdnadshavare som uppfyller
kriterierna för att kunna delta i studien. Vi kontaktade fyra vårdnadshavare och alla
svarade att de ville delta i studien. 3 kvinnliga vårdnadshavare och en manlig
vårdnadshavare deltog i studien. Dessa vårdnadshavare har barn inom årskurserna F–
6 i olika skolor i Svenskfinland.
36

Björklund Lina och Rahja Matilda

Till alla respondenter meddelade vi att intervjun kan utföras ansikte mot ansikte,
genom ett telefonsamtal eller genom videosamtal i Skype. Tre av fyra klasslärare
intervjuades ansikte mot ansikte vid deras arbetsplatser. Klassläraren som var bosatt i
Södra Finland intervjuades genom ett telefonsamtal. Tre av vårdnadshavarna ville
träffas för att utföra intervjun. Dessa intervjuer utfördes vid Åbo Akademi i Vasa. Två
av vårdnadshavarna intervjuades genom telefonsamtal.

5.5 Undersökningens genomförande och analys av data
Jan Trost (2010) skriver i sin bok Kvalitativa intervjuer hur det går att särskilja tre
olika steg då det kommer till genomförandet av en studie. Det första steget är att samla
in data. I detta skede överväger forskare ifall en kvalitativ eller kvantitativ
datainsamlingsmetod är lämplig. Eftersom vi vill ta reda på klasslärares och
vårdnadshavares upplevelser av att kommunicera digitalt i Wilma är det en kvalitativ
datainsamlingsmetod som lämpar sig bäst. Data har därför valts att samlas in genom
kvalitativa intervjuer.
Det andra steget som Trost (2010) beskriver är analysen. I analysen ska insamlade data
analyseras på ett ändamålsenligt sätt. Inom kvalitativa studier bör forskaren vara
kreativ och reflektera till vilken analysmetod som är mest lämplig för den specifika
studien. Eftersom vi utfört kvalitativa intervjuer har den första delen av vår analys
bestått av att transkribera, dvs omvandla talad text till skriven, de inspelade
intervjuerna. Efter att alla utsagorna har transkriberats har vi i analysfasens första
skede kategoriserat det insamlade data. För att få en helhetsbild bör forskaren först läsa
igenom hela intervjun som transkriberats. Vi har urskilt likheter och skillnader bland
svaren av respondenterna som sedan har vi bildat olika kategorier.
Analysmetoden som vi har använt är meningskoncentration. Meningskoncentration
innebär att forskaren koncentrerar svaren till endast det väsentliga och huvudsakliga.
Genom meningskoncentrering formulerar forskaren koncisa meningar som
intervjupersonen sagt. Forskaren drar samman svaren till korta formuleringar som
svarar på forskningsfrågorna. Långa uttalanden pressas samman till kortare uttalanden
37

Björklund Lina och Rahja Matilda
där det väsentliga kommer fram. (Kvale & Brinkmann, 2009.) Det tredje skedet är
enligt Trost (2010) tolkningen av resultaten. I detta skede bedöms vilka faktorer som
har orsakat specifika konsekvensen och är ett viktigt skede i forskningsprocessen.
Forskaren måste i detta skede vara medveten om betydelsen av att förhålla sig objektivt
till resultatet och hur hens egna erfarenheter och personliga åsikter kan ha en inverkan
på tolkningen av resultatet.

5.6 Tillförlitlighet, trovärdighet och etik
Då en studie utförs är det viktigt att forskaren granskar studiens trovärdighet
(validitet), tillförlitlighet (reliabilitet) och etik. För att kvaliteten på en undersökning
ska vara god bör hög trovärdighet och tillförlitlighet finnas. Enligt Fejes och
Thornberg (2015) ska begreppen trovärdighet och tillförlitlighet användas i
bedömningen av validitet och reliabilitet då det kommer till kvalitativ forskning.
Därför har vi valt att i bedömningen av kvaliteten i undersökningens resultat använda
begreppen trovärdighet och tillförlitlighet. Trovärdighet och tillförlitlighet härstammar
from kvantitativ metodologi. Därför kan det bli problematiskt att säkerställa dessa i
samband med kvalitativa studier. (Trost, 2010.)
Trovärdigheten hänvisar till studiens giltighet, riktighet och styrka i ett yttrande.
Vidare hänför begreppet till studiens framgång i att undersöka det som ska undersökas.
(Denscombe, 2016, s. 411–412; Kvale & Brinkmann, 2014, s. 296.) Ett stort problem
i kvalitativ forskning är att säkerställa trovärdigheten. Forskaren måste kunna visa att
det insamlade data och analysen är trovärdig, exempelvis genom att bevisa att data är
insamlat på ett seriöst och relevant sätt för den aktuella problemställningen.
Trovärdighet kan exempelvis säkerställas genom att granska sina intervjufrågor med
kritiska ögon. Intervjufrågorna ska vara konstruerade på ett sätt som får svar på
forskningsfrågorna och som inte styr svaren på något sätt. (Trost, 2010.)
Undersökningens tillförlitlighet betyder huruvida undersökningen skulle ge samma
resultat vid olika tidpunkter av olika forskare (Denscombe, 2016, s. 411–412; Kvale
& Brinkmann, 2014, s. 295). I kvalitativ forskning kan specifika informanters åsikter
och upplevelser undersökas vid en specifik tidpunkt. Svaren kan vara personliga och
38

Björklund Lina och Rahja Matilda
inte representera en större helhet. Det är även svårt att veta hur resultaten av samma
undersökning skulle se ut i framtiden. Även forskarens eget intresse och engagemang
kan ha en inverkan på studiens tillförlitlighet. Forskaren kan bli en integrerad del av
exempelvis datasamlingstekniken om hen fungerar som observatör eller intervjuare.
Därför går det även att reflektera kring ifall samma resultat skulle nås om studien
utfördes av en annan forskare. (Denscombe, 2016.) Objektivitet är alltid viktigt då det
kommer till forskning. Objektivitet innebär i vilken mån forskning kan producera fynd
som är opåverkade av forskaren som genomför undersökningen. Vi kan ändå
konstatera att en undersökning alltid kommer vara påverkad av den som utför den i
någon mån. Resultaten är en produkt av en tolkningsprocess som genomförts av
forskaren och detta påverkar möjligheterna för objektivitet. (Denscombe, 2016, s 413–
414.)
Med forskningsetik avses etiska principer som bör tas i beaktande vid utförandet av en
forskning. Forskare ska beakta olika forskningsetiska principer då en forskning
planeras och utförs. De respondenter som medverkar i studien ska frivilligt medverka
och ha möjligheten att dra sig ur projektet om de vill. Respondenterna ska vara
medvetna om vad svaren från intervjun kommer användas till och deras samtycke ska
etableras redan i ett tidigt skede. Respondenterna blir även informerade om hur deras
uppgifter angående identitet, anonymitet och konfidentialitet kommer att behandlas,
vilket i bästa fall bidrar till en känsla av trygghet hos respondenterna. (Trost, 2010.)
Ifall det saknas en etisk reflektion i anslutning till datainsamlingen kan det finnas
frågetecken gällande studiens trovärdighet.

39

Björklund Lina och Rahja Matilda

6. Resultatredovisning
I detta kapitel presenteras resultaten från denna studies forskningsintervjuer. I det
första kapitlet ges en beskrivning av klasslärares användning av Wilma för att läsaren
ska få en tydligare helhetsbild av kommunikationen i Wilma. Resultaten i de följande
två kapitlen, 6.2 och 6.3, presenteras resultatet i enlighet med studiens
forskningsfrågor. I kapitel 6.2 behandlas resultatet för den första forskningsfrågan och
centrala teman som framkommit fungerar som kapitlets underrubriker. Kapitel 6.3 är
uppbyggt på samma sätt och behandlar den andra forskningsfrågan och de centrala
teman som framkommit fungerar som kapitlets underrubriker. I kapitel 6.4 behandlar
resultatet för den tredje forskningsfrågan och som underrubriker fungerar de centrala
teman som framkommit i intervjuerna. Även kapitel 6.5 följer samma mönster och
behandlar resultatet för den fjärde forskningsfrågan och centrala teman verkar som
kapitlets underrubriker.
För att stärka resultatets tillförlitlighet kommer direkta citat från intervjuerna läggas
fram. För att underlätta läsningen har små justeringar gjorts i citaten utan att det har
förändrat innebörden. För att inte avslöja respondenternas identitet används fingerade
namn.

6.1 Klasslärares användning av Wilma
De klasslärare som vi intervjuade använder dagligen sig av Wilma för att
kommunicera. Fastän de dagligen är inloggade på Wilma för att sköta skolärenden
används Wilma i olika utsträckningar bland klasslärarna. Tre av klasslärarna använder
Wilma flitigt för att kommunicera med vårdnadshavarna, exempelvis genom att skicka
ut veckobrevet, skicka och ta emot meddelanden och för att föra lektionsanteckningar.
Martin berättar att han egentligen bara använder Wilma för att kommunicerar med
vårdnadshavarna och att han ytterst sällan kommunicerar med vårdnadshavarna via
telefon. Han använder sig av olika funktioner i Wilma, exempelvis enkätfunktionen,
för att smidigt kommunicera med vårdnadshavarna på varierande sätt. Martin använder
sig också flitigt av lektionsanteckningar för att dokumentera och meddela
vårdnadshavarna om elevernas frånvaro, ogjorda läxor och förseningar.
40

Björklund Lina och Rahja Matilda

Även Kerstin kommunicerar främst via Wilma med vårdnadshavarna. Hon skickar ut
veckobrev varannan vecka och använder lektionsanteckningar till att anteckna elevers
frånvaro. Kerstin håller även telefonkontakt och samtal ansikte mot ansikte med
vårdnadshavarna vid behov.

Även Monika upplever att Wilma är ett lämpligt

kommunikationsverktyg för att kommunicera om vardagliga skolärenden till
vårdnadshavarna. Monika använder Wilma för att sända veckobrev, meddela om läxor
och

prov

samt

för

att

göra

lektionsanteckningar.

Monika

använder

lektionsanteckningar för att anteckna elevers frånvaro och för att ge positiv respons.
Eva är den av klasslärarna som använder Wilma minst. Eva använder Wilma i den
bemärkelsen att hon tar emot frånvaroanmälningar och en del meddelande av
vårdnadshavarna. Eva dokumenterar även själv elevernas frånvaro i Wilma för att ha
det samlat på ett ställe. Då Eva får meddelanden av vårdnadshavarna i Wilma svarar
hon dem genom att ringa. Skolan där Eva arbetar har beslutat att inga elevärenden
sköts i Wilma och detta innebär att kommunikationen med vårdnadshavarna främst
sker via telefon.

6.2 Klasslärares upplevelser av kommunikationen i Wilma
I detta kapitel presenteras resultatet i relation till den första forskningsfrågan som
gäller klasslärares upplevelser av kommunikationen i Wilma. Här synliggörs de
upplevelser som klasslärarna har av att kommunicera med vårdnadshavarna digitalt i
Wilma. Utgående från de aspekter som framkommit i intervjuerna presenteras de som
följande kategorier: upplevelser av effektiv tvåvägskommunikation, upplevelser av
självstyrd nåbarhet och upplevelser av utmanande kommunikation och behov av
tydliga kommunikationsstrukturer.
Upplevelser av effektiv tvåvägskommunikation
I allmänhet upplever alla klasslärare att Wilma är en behändig kanal för att sköta
skolärenden. Klasslärarna berättar att Wilma är en snabb och effektiv
kommunikationskanal för att kommunicera med vårdnadshavarna. Monika berättar att
41

Björklund Lina och Rahja Matilda
hon sköter den vardagliga kontakten med vårdnadshavarna i Wilma och poängterar att
ifall det inte är frågan om ett akut ärende är Wilma det bästa verktyget för att
kommunicera med vårdnadshavarna.

Då Monika kommunicerar i Wilma med

vårdnadshavarna upplever hon att det går snabbt och smidigt och att hon får snabba
svar av dem. Monika ger även exempel på ärenden som passar bra att föra i Wilma:
“Exempelvis angående läkarbesök och tandläkarbesök så går det smidigt och snabbt att
kommunicera i Wilma, så att alla vet om det.” (Monika)

Även Martin och Kerstin uttrycker samma som Monika. De anser att det är effektivt
att alla skolärenden finns på en och samma kanal. Martin ser det som positivt att alla
meddelanden av vårdnadshavarna samlas i Wilma och att han vet var han på morgonen
ska kontrollera ifall det kommit sjukanmälningar. Klasslärarna ser det som positivt att
skolärenden är styrda till en och samma kanal, vilket underlättar klasslärarens arbete.
Kerstin är inne på samma spår och berättar att det är bra att hennes privata e-post blir
fri från jobbärenden och att det kommer färre telefonsamtal från vårdnadshavare.
Kerstin beskriver den digitala kommunikationen i Wilma som behändig och upplever
att det är enklare att skriva ett meddelande i Wilma än att boka in en telefontid med
vårdnadshavarna. Fastän Eva primärt inte kommunicerar med vårdnadshavarna i
Wilma, så håller hon ändå med om att det skulle vara bra att alla skolärenden förs i en
och samma kanal.
“Det som är skönt är att det endast är en kanal. Kontakten sker inte via meddelanden, samtal
och e-post. Man vet att allt som berör jobbet finns i Wilma.” (Eva)
“Många gånger är det lättare att skriva ett meddelande istället för att ringa som man gjorde
förut. Många har ju inte möjlighet att svara på dagtid och man vill ju inte gärna jobba kvällstid
och göra jobbärenden på kvällarna. Här hjälper det digitala till.” (Kerstin)

Monika, Kerstin och Martin använder Wilma som verktyg för att upprätthålla en
tvåvägskommunikation med vårdnadshavarna. Kerstin erfar att en fungerande
tvåvägskommunikation mellan vårdnadshavarna och klassläraren kan uppnås i Wilma
eftersom det är en effektiv och snabb kommunikationskanal. Den klass som Kerstin
undervisar i detta läsår är ny för henne och därför har hon ännu inte lärt känna
vårdnadshavarna så bra. Ändå upplever hon att kommunikationen fungerat bra
42

Björklund Lina och Rahja Matilda
eftersom både hon själv och vårdnadshavarna upprätthåller en regelbunden kontakt
med varandra i Wilma. Även Martin upplever att kommunikationen med
vårdnadshavarna fungerar bra i Wilma och att Wilma öppnar upp för en regelbunden
kontakt mellan vårdnadshavarna och klassläraren. Detta bidrar till en mer öppen dialog
och till att ett förtroende till varandra byggs upp. Martin berättar följande om den
digitala kommunikationen med vårdnadshavarna:
“En stor positiv sak som jag upplever på vår skola är att vårdnadshavarna är jätte öppna och
vill höra om vad som händer i skolan. Om det rör sig om någon jobbig sak så känns det inte
svårt att skicka om det heller. Föräldrarna har överlag en positiv inställning och vill höra.
Även om det skulle vara något negativt också.” (Martin)

Monika erfar också att hon kan kommunicera med vårdnadshavarna på ett smidigt sätt
i Wilma. Hon uppmanar dem att ta kontakt med henne genast de funderar över något
istället för att vänta för länge. Monika upplever att det är bäst att de tar kontakt med
henne även gällande små bekymmer att ärendet genast kan redas upp. Hon poängterar
vikten av en fungerande kommunikation med vårdnadshavarna och har därför vid
behov bjudit in vårdnadshavarna till skolan för att hjälpa dem i användningen av
Wilma. Monika förstår att ifall inte vårdnadshavarna kan använda det digitala
skoldatasystemet så kan det uppstå ett hinder i kommunikationen.
“Att bjuda in föräldrarna till att ta kontakt ifall de behöver hjälp är bra. Så att ingen känner
sig dum och inte förstår hur man ska göra. Då förstår jag att de inte vill läsa och svara
eftersom de inte vet hur man ska göra.” (Monika)

Monika berättar att hon tycker om att kommunicera mycket med vårdnadshavarna
eftersom det leder till att ett förtroende utvecklas mellan dem. Monika upplever att,
genom att etablera en relation och ett förtroende med vårdnadshavarna, är det enklare
för henne att i ett senare skede kommunicera med dem ifall eventuella utmaningar
uppstår. Hon erfar ändå inte att hon stött på större utmaningar i kommunikationen med
vårdnadshavarna eftersom hon reder upp saker och ting genast istället för att låta det
vänta för länge. Hon nämner att hon i kommunikationen med vårdnadshavarna
försöker lyfta upp positiva aspekter kring klassen och skolvardagen för att skapa en
balans i kommunikationen.

43

Björklund Lina och Rahja Matilda
“Jag tar alltid upp någonting som har varit bra under veckan. Ibland måste man förstås ta upp
vad som har gått sämre. Men alltid försöker jag hitta någonting som har varit bra också.”
(Monika)

Martin poängterar betydelsen av att regelbundet informera vårdnadshavarna om vad
som händer i skolan. Förutom att bara informera dem om scheman och teman i klassen
brukar Martin även skriva med fria ord vad som är på gång i klassen, vad klassen haft
för viktiga diskussioner och på vilket sätt de lärt sig olika saker. Detta gör han för att
synliggöra stämningen i klassen för vårdnadshavarna. Förutom att skicka veckobrev
och meddelanden använder sig Martin flitigt av lektionsanteckningar i Wilma. Martin
berättar att han förklarat för vårdnadshavarna att han inte ser lektionsanteckningar som
ett

sätt

att

framföra

negativ

respons

till

hemmet.

Han

ser

istället

lektionsanteckningarna som ett verktyg som han tillsammans med vårdnadshavarna
använder för att följa med elevens skolgång. Martin förklarar detta på följande sätt:
“Jag har förklarat för elevernas föräldrar på föräldramötet att jag ser Wilma och
lektionsanteckningar som ett verktyg och att det är viktigt att sätta in alla ogjorda läxor för
att se om det blir ett mönster. Som exempelvis ifall en elev varje fredag morgon har en ogjord
läxa så kan man börja ta reda på vad det beror på. Fast det kanske som förälder är jobbigt att
se, att det nu igen är ogjorda läxor, så har jag försökt säga att jag inte ser det som ett
brottsregister. Istället mera som ett verktyg för att tillsammans märka något mönster.”
(Martin)

Eva, tillskillnad från resterande klasslärare som deltar i studien, använder inte Wilma
som ett verktyg för att upprätthålla tvåvägskommunikation med vårdnadshavarna. Hon
sköter inte några elevärenden i Wilma. Vårdnadshavarna kan kontakta Eva i Wilma
men då ringer Eva upp för att vidare diskutera de enskilda elevärendena. Eva upplever
och tror att hon och vårdnadshavarna har ett förtroende för varandra där de tar kontakt
med Eva vid behov, via Wilma eller telefonsamtal. De vet också att hon kontaktar dem
via ett telefonsamtal ifall hon har ett ärende.
Upplevelser av självstyrd nåbarhet
Martin, Kerstin och Monika upplever sig vara väldigt nåbara i Wilma. Martin och
Monika upplever att det dock är väldigt viktigt som klasslärare att begränsa sin
44

Björklund Lina och Rahja Matilda
nåbarhet i Wilma, exempelvis genom utsatta tider. Att som klasslärare ständigt vara
nåbar och uppkopplad kan bidra till att arbetsrelaterade ärenden ständigt är i åtanke.
Monika beskriver hur saker kan lämna och snurra i huvudet då hon på kvällen läser
meddelanden i Wilma och hon ser därför fördelar med att begränsa sin nåbarhet som
lärare. Vidare beskriver hon att detta dock är svårt eftersom nyfikenheten tar över.
Tillskillnad från de tre andra klasslärarna har Eva begränsat sin nåbarhet i Wilma
genom att välja att inte sköta elevärenden där. Vårdnadshavarna får ta kontakt med
henne i Wilma med hon tar kontakt via telefon under arbetstid.
“Vårdnadshavarna vet att dom får kontakt med mig mellan åtta och halv fyra via Wilma.
Annars får man inte kontakt med mig på det sättet.” (Martin)
“Jag är jättenåbar men det är lite dumt ibland då det kan plinga till vid tio tiden på kvällen.
Då blir man nyfiken och läser meddelandet.” (Monika)

Genom att klasslärarna kommunicerar i Wilma ger det dem möjligheten att
upprätthålla en asynkron kommunikation med vårdnadshavarna. Då handlar den
asynkrona kommunikationen om att klasslärarna och vårdnadshavarna har tid att
reflektera över meddelandet och att svaren kan komma först efter en tid. Martin
nämner att han ser positiva aspekter med att det finns möjlighet till betänketid i
kommunikationen med vårdnadshavarna då den sker i Wilma. Martin förklarar det på
följande sätt:
“Det jag tycker är bra med att skicka meddelanden i Wilma är att om någon skickar någonting
som man inte genast har ett svar på har man åtminstone tid att fundera över vad man ska
svara. Om man rings hinner man inte fundera.” (Martin)

Även Eva ser fördelar med att klassläraren väntar, tänker igenom och sedan kontaktar
vårdnadshavaren ifall de eventuellt skickat ett upprört meddelande. Eva poängterar att
det kan vara bra att vänta till nästa dag för att kontakta dem eftersom de då, i bästa fall,
har hunnit lugna ner sig och kan diskutera för att komma till roten av problemet istället
för att ha ett frustrerat samtal som inte leder någonstans. Även Kerstin och Monika
nämner positiva aspekter med att meddelandena lagras i Wilma och att de själva kan
avgöra när de svarar på meddelandena. Monika berättar att hon upplever det som

45

Björklund Lina och Rahja Matilda
positivt att själv kunna välja när hon vill kontakta vårdnadshavarna. Monika förklarar
det på följande sätt:
“Jag skriver då jag hinner och har tid [...] Var och en svarar när man hinner.” (Monika)

Martin upplever att det är viktigt att begränsa sin nåbarhet som lärare och speciellt som
en nyutexaminerad lärare. Som ny lärare kan det vara svårt att sätta gränser för sitt
arbete och inte vara nåbar hela tiden. Kerstin upplever också det som viktigt som
klasslärare att begränsa sin nåbarhet. Att sätta upp spelregler för hur kommunikationen
mellan klassläraren och vårdnadshavarna ska ske är något som är viktigt enligt
samtliga klasslärare. Dessa spelregler ska vara tydliga för båda parterna och sättas upp
i ett tidigt skede. Det är klassläraren som ska sätta gränser och informera
vårdnadshavarna om spelreglerna, som exempelvis kan vara utsatta tider och en
specifik kommunikationskanal.
“Att begränsa sin nåbarhet är en viktig sak. Speciellt som ung och ny lärare kan man inte
vara nåbar hela tiden.” (Martin)
“Det beror väldigt mycket på vilken grupp man har och vilka föräldrar man har. De föräldrar
jag har nu kan urskilja på rätt och fel. Även om de skickar på kvällen förväntar de inte sig att
jag svarar på kvällen.” (Kerstin)

Upplevelser

av

utmanande

kommunikation

och

behov

av

tydliga

kommunikationsstrukturer
Alla klasslärare erfar att finns en del begränsningar och utmaningar då
kommunikationen sker digitalt med vårdnadshavarna i Wilma. Klasslärarna nämner
att det behövs tydliga kommunikationsstrukturer för att undvika problem i
kommunikationen. Samtliga klasslärare upplever att de måste välja sina ord väl då de
kommunicerar i Wilma eftersom det inte finns kroppsspråk, tonläge och ansiktsuttryck
som inverkar på hur diskussionen uppfattas. Misstolkningar och missuppfattningar har
en tendens att uppkomma då det inte finns en möjlighet att korrigera och förklara sig.
För att undvika misstolkningar och missuppfattningar upplever samtliga lärare att
ordval är något som bör reflekteras kring. Genom att välja sina ord rätt kan budskapet
46

Björklund Lina och Rahja Matilda
föras fram på ett så tydligt sätt som möjligt och speciellt i känsliga ärenden ska ordvalet
reflekteras kring.
“Om man kommer in på något känsligt ämne får man vara noga med hur man väljer sina ord
för dom finns där svart på vitt och folk kan tolka dem hur dom vill. Om man bara har det
skrivna ordet och inte har möjlighet att korrigera sig, förklara och förtydliga måste man vara
extra noga hur man formulerar sig för att det inte ska bli missförstånd.” (Kerstin)

Kerstin upplever att det som klasslärare är viktigt att reflektera över hur meddelanden
formuleras för att undvika missförstånd i kommunikationen. Eftersom Kerstin sköter
känsliga elevärenden via telefonsamtal har hon ändå inte stött på större utmaningar i
kommunikationen. Eva sköter alla elevärenden via telefon och upplever att det i
skriven text kan verka som att vårdnadshavarna är mer upprörda och ilskna än de
egentligen är. Samtliga klasslärare erfar att det finns ärenden som är lämpliga att sköta
i Wilma och ärenden som inte ska skötas i Wilma. Ärenden som är lämpliga att sköta
i Wilma enligt klasslärarna är vardagliga skolärenden, som exempelvis
sjukanmälningar och att skicka ut information. Det som berör känsliga elevärenden
ska enligt klasslärarna inte skötas i Wilma.
“Man kan uttrycka sig klumpigt eller man uppfattar saker på olika sätt. Där missar man
möjligheten att förklara och förtydliga. Röstläge och kroppsspråk finns inte med.” (Kerstin)
“Skriven text kan lätt misstolkas. Man märker ibland då föräldrarna skriver ett ganska upprört
meddelande till mig via Wilma på eftermiddagen och jag läser det på morgonen och ringer
upp. Då märker man att det inte var någonting. Det är ofta så, att dom i ilska skriver någonting
och sedan lugnar ner sig. Om jag skulle ha läst det på eftermiddagen kan jag svara i ilska jag
också, eller inta försvarsposition. Istället ringer jag upp och reder ut det.” (Eva)

En förutsättning för att kommunikationen ska fungera smidigt är att alla
vårdnadshavare använder Wilma och läser meddelandena som klassläraren skickar ut.
Klasslärarna berättar att det finns vårdnadshavare som inte använder Wilma och att det
kan öka arbetsbördan för dem. Eva, som använder Wilma sparsamt, har en elev i sin
klass vars vårdnadshavare inte använder Wilma. Hon har valt att istället printa ut
information som rektorn skickar ut på Wilma och ge papperskopian till dem. I andra
fall sköter hon ärenden via telefon och tycker att det har fungerat bra. Martin, Kerstin
och Monika har styrt alla ärenden till Wilma och förväntar sig att vårdnadshavarna
47

Björklund Lina och Rahja Matilda
läser meddelandena där. Monika har bjudit in vårdnadshavare till skolan för att hjälpa
dem komma igång med Wilma, men efter det tycker hon att det kan förväntas av
vårdnadshavarna att själva ta ansvar och läsa meddelanden i Wilma.
“Jag tänker att det är deras barn som går i skola och de har också ett ansvar att se till att de
vet vad som händer i skolan. Om jag har meddelat att Wilma är sättet jag använder så får de
vänja sig vid det. Jag börjar inte skicka e-post eller något.” (Martin)

Monika och Kerstin har Wilma applikationen i sina privata mobiler och
notifikationerna på, vilket betyder att det kommer en ljudlig notis i deras mobiler då
de får ett meddelande i Wilma. Båda erfar att det finns utmaningar med att ständigt
vara uppkopplad i Wilma. Eftersom Wilma är så tillgängligt för klasslärarna kan det
bli svårt för dem att dra gräns mellan arbetstid och fritid. Ändå upplever Kerstin att
det är svårt att låta bli att läsa meddelanden ifall hon vet att de finns där. Även Monika
säger att det kan vara svårt att begränsa sig själv då hon på kvällen blir nyfiken om vad
som står i meddelandet som telefonen har visat en notifikation på.
“För detta jobb är sådant att du aldrig riktigt släpper det. Det snurrar alltid i huvudet. Om du
har något meddelande som kommer sent på kvällen kanske din nattsömn lider.” (Monika)
“Jag har ibland funderat på att ta bort notifikationerna för att lättare kunna koppla bort. Men
om jag vet att det finns ett meddelande där så stör det mig att jag vet att det finns där men att
jag inte läst det.” (Kerstin)

Bland klasslärarna är det Martin som tydligast lyfter fram att det är väldigt viktigt att
kunna koppla bort arbetet under sin lediga tid som klasslärare. Att ha utsatta tider för
när han kontrollerar Wilma hjälper honom med detta och han har inte Wilma
applikationen i sin privata mobil.
“Om man har skickat ett jobbigt meddelande så ska man kunna vänta till nästa dag för att se
om man fått något svar istället för att hemma titta om man fått något meddelande.” (Martin)

Samtliga klasslärare upplever att spelregler är viktiga att etablera för att ha en
fungerande kommunikation med vårdnadshavarna i Wilma. Mellan vårdnadshavarna
och klasslärare ska det finnas en ömsesidig förståelse för vilka ärenden som sköts i
Wilma och vilka ärenden som behandlas på annat sätt. Även vad som kan förväntas av
48

Björklund Lina och Rahja Matilda
båda parterna ska diskuteras i ett tidigt skede, exempelvis genom vilka kanaler
kommunikationen ska ske och vilka tider svar kan förväntas. Genom att sätta gränser
kan kommunikationen i Wilma bli fungerande och en betydande faktor i relationen
mellan vårdnadshavaren och klassläraren.
“Om det blir ett problem med någon förälder, att dom tar kontakt sent på kvällarna, så då
måste jag ta det med den föräldern och berätta att det här är mitt jobb så ta inte kontakt efter
fyra ifall det inte är akut. Men det har aldrig hänt.” (Eva)

Martin erfar att klasslärare kan förebygga utmaningar i kommunikationen genom att
informera om så mycket som möjligt till vårdnadshavarna. På så sätt följer
vårdnadshavarna med i skolgången och problem kan förebyggas i ett tidigt skede. Före
vårdnadshavarna frågar ska han redan ha berättat. Martin skickar hellre ut för mycket
information till vårdnadshavarna än för lite. Fastän Martin upplever att det är viktigt
att vårdnadshavare får mycket information ska ändå inte onödig eller allt för detaljerad
information skickas ut.
“Informera om allting. Skriv så mycket som du kan om det som händer. Inte behöver man
skriva något onödigt eller jätte detaljerat men före föräldrarna hunnit fråga så har man redan
hunnit berätta.” (Martin)

Kerstin upplever att regelbundenheten i kontakten med vårdnadshavarna i Wilma är
viktigt. Då vårdnadshavarna vet att information skickas ut i Wilma blir det också en
vana för dem att logga in och läsa meddelandena. Hon upplever också att det måste
finnas en balans i mängden information som skickas ut i Wilma. Ifall det blir för
mycket information kan det viktiga tappas bort eftersom vårdnadshavarna inte alltid
orkar läsa allting. Om det å andra sidan skickas ut för lite information och allt för sällan
finns det en risk att vårdnadshavarna struntar i att logga in på Wilma och läsa
meddelandena.
“Att hålla regelbunden kontakt är viktigt. Om det blir för långt emellan kommer föräldrarna
inte kontrollera Wilma. Om de blir en vana med att det kommer meddelanden på Wilma så
läser de dem.” (Kerstin)

49

Björklund Lina och Rahja Matilda

6.3 Klasslärares upplevelser av användargränssnittet i Wilma
I detta kapitel presenteras resultatet i relation till studiens andra forskningsfråga som
behandlar klasslärares upplevelser av användargränssnittet i Wilma. Kapitlet är indelat
enligt följande kategorier: positiva upplevelser gällande användargränssnittet i
Wilma, upplevelser av vikten av hänsyns till sekretessfrågor i Wilma och upplevelser
av utvecklingsmöjligheter gällande användargränssnittet i Wilma.
Positiva upplevelser gällande användargränssnittet i Wilma

Klasslärarna är nöjda med användargränssnittet i Wilma med tanke på hur de i dagens
läge använder Wilma. Martin, Monika och Kerstin erfar att användargränssnittet i
Wilma är bra med tanke på de ärenden som de sköter i Wilma, exempelvis
kommunikationen med vårdnadshavarna. Monika berättar att hon är positivt inställd
till de möjligheter som erbjuds i Wilma och att de finns de verktyg som behövs för att
hon ska kunna kommunicera med vårdnadshavarna. Monika upplever att hon i Wilma
kan upprätthålla kontakten med alla vårdnadshavare på en gång men även med
enskilda vårdnadshavare. Även Martin och Kerstin berättar att de är nöjda med de
verktyg som erbjuds i Wilma. Martin och Kerstin sänder regelbundet ut meddelanden
till vårdnadshavarna i Wilma och de upplever också att det fungerar bra. Dessa tre
klasslärare sänder också regelbundet ut veckobrev till alla vårdnadshavare i Wilma.
Även Eva berättar att det finns en del funktioner och verktyg som hon erfar att fungerar
bra i Wilma. Eva berättar att det har fungerat väldigt smidigt då vårdnadshavarna har
bokat tid för lärandesamtal i Wilma och hon enkelt då har kunnat se vilka tider
vårdnadshavarna har bokat. Även frånvaroanmälningar anser Eva att fungerar bra att
föra in i Wilma. Martin berättar att lektionsanteckningar är ett fungerande verktyg i
Wilma och han påpekar flera gånger att han flitigt använder sig av dessa. Martin
upplever det som behändigt att han kan sätta in en anteckning ifall en elev är borta från
skolan så att de övriga berörda lärarna på det sättet blir informerade om elevens
frånvaro. På detta sätt har han det bokfört och senare kan både han och andra berörda
parter gå tillbaka för att se eventuella mönster.

50

Björklund Lina och Rahja Matilda
“Lektionsanteckningar är ett fungerande verktyg. Om någon är borta kan man färglägga vissa
block med en viss färg, så ser andra lärare också som håller lektioner i min klass att eleven
är borta.” (Martin)

Alla klasslärare berättar om att det finns en applikation för Wilma som gör att ärenden
kan skötas smidigt i den privata mobilen. Några av klasslärarna berättar om att de kan
själva bestämma ifall Wilma ger notifikationer i mobilen och ifall det ska komma epost då ett nytt meddelande kommer. Exempelvis Monika berättar att hon använder
sig av applikationen i mobilen och att hon får ett e-post då hon får meddelanden i
Wilma. Kerstin berättar att hon får notifikationer direkt i mobilen då hon får
meddelanden i Wilma. Monika berättar att en annan positiv aspekt med att använda
Wilma är att meddelandena sparas. Monika upplever att detta kan vara något positiv
eftersom det då finns sparat vad som kommunicerats om med vårdnadshavarna. Då
finns detta svart på vitt ifall det i ett senare skede skulle uppkomma problem.
“Det är bra att kommunicera digitalt också för då sparas det svart på vitt om det blir strul.
Man kan bokföra så att säga.” (Monika)

Upplevelser av vikten av hänsyn till sekretessfrågor i Wilma
Förutom att klasslärarna har en generellt positiv inställning till användargränssnittet i
Wilma så lyfter de upp några frågor gällande sekretessen. Två klasslärare nämner att
det är viktigt att vara försiktig med att skicka om känsliga ärenden till vårdnadshavarna
i Wilma. Förutom att Monika poängterar fördelen med att alla meddelanden lagras så
ser både hon och Kerstin utmaningar gällande den frågan. Kerstin påpekar att det är
viktigt att välja rätt ord eftersom det sen finns lagrat svart på vitt i Wilma. Både Kerstin
och Monika ger som exempel att de försöker vara försiktig med att nämna enskilda
elevers namn i meddelanden i Wilma. Kerstin känner ibland att hon inte riktigt kan ta
tag i problemet utan snurrar runt det då hon kommunicerar om det eftersom hon inte
vill nämna några namn. Även i kommunikationen med elevvårdspersonal kan
sekretessen bli ett hinderenligt Monika.
“Man måste vara försiktig med att använda namn så ibland går man lite som katten runt het
gröt. Man säger inte riktigt som det är gällande alla saker eftersom det sedan finns skrivet.”
(Kerstin)

51

Björklund Lina och Rahja Matilda

“Ifall jag kommunicerar med kurator eller hälsovårdare måste jag vara anonym vem jag
skriver om. Om det är ett känsligt ärende kan jag inte sätta ut hela namn. Kom ihåg att allt
som är på nätet är på nätet.” (Monika)

Monika spinner vidare och berättar att det också är viktigt att vara försiktig då
meddelanden skickas ut till enskilda vårdnadshavare. Hon berättar om en händelse då
hon skulle berömma en elev i Wilma och i misstag råkade sända ut meddelandet till
alla vårdnadshavare, fastän meddelandet var ämnat bara för en specifik elevs
vårdnadshavare. I detta fall var det positiv respons som skulle förmedlas, vilket var
tur.
“En gång berömde jag en elev för att han hade varit snäll och råkade skicka meddelandet till
alla vårdnadshavare istället för en. Sånt måste man vara försiktig med.” (Monika)

Upplevelser av utvecklingsmöjligheter gällande användargränssnittet i Wilma
Tre av klasslärarna var överlag nöjda med användargränssnittet i Wilma. Det som de
vill göra i Wilma kan de göra med de verktyg som finns. Ändå nämner klasslärarna
eventuella utvecklingsmöjligheter gällande användargränssnittet i Wilma. Eva
använder Wilma sparsamt eftersom hon upplever att en del funktioner saknas för att
hon ska kunna använda skoldatasystemet på ett ändamålsenligt sätt. En funktion som
Eva gärna skulle se är funktionen att kunna bifoga en fil i ett meddelande.
“Det som saknas är att kunna bifoga någonting i ett meddelande. Den skulle jag vilja ha innan
jag skulle börja använda Wilma.” (Eva)

Martin upplever att det är svårt att sätta fingret på vilka utvecklingsmöjligheter som
finns i användargränssnittet i Wilma. Han upplever att användargränssnittet i Wilma
kunde vara mera användarvänligt, speciellt ur vårdnadshavarnas perspektiv.
Vårdnadshavarna brukar kontakta honom och fråga var de hittar olika funktioner i
Wilma, t.ex. formativ bedömning. Ändå erfar han inte att detta är ett stort problem
eftersom det oftast är frågan om funktioner som inte används i den vardagliga
kommunikationen.

52

Björklund Lina och Rahja Matilda
“Svårt att sätta fingret på exakt vad som går att utveckla, men på något sätt mer
användarvänligt. Speciellt med tanke på föräldrarna. [...] Vissa saker är kanske lite otydliga.”
(Martin)

Kerstin har inte tänkt så mycket på utvecklingsmöjligheter i användargränssnittet
eftersom hon upplever att hon kan göra det hon vill i Wilma. Även Monika har en
känsla av att användargränssnitt uppfyller hennes behov och ser därför inga direkta
utvecklingsmöjligheter. Monika är medveten om att hon skulle kunna utveckla sin
egen användning av Wilma eftersom det finns funktioner som hon inte använder till
sin fulla potential. Det enda Monika kan tänka sig att hon skulle ha användning för
utöver de funktioner som redan finns i användargränssnittet är en fotofunktion så att
hon kan ladda upp foton åt vårdnadshavarna eller bifoga foton i meddelanden.
“Det finns säkert funktioner jag skulle kunna använda men inte gör.” (Monika)

6.4 Vårdnadshavares upplevelser av den digitala kommunikationen i
Wilma
I detta kapitel behandlar vi den tredje forskningsfrågan om vårdnadshavarnas
upplevelser av den digitala kommunikationen i Wilma. Resultatet presenteras i
följande kategorier: positiva upplevelser gällande kommunikationen i Wilma,
upplevelser av utmaningar gällande kommunikationen i Wilma och upplevelser av
behov av respekt för känsliga ärenden i Wilma.
Positiva upplevelser gällande kommunikationen i Wilma
Veronica och Robert upplever att Wilma används i tillräckligt stor utsträckning då det
kommer till kommunikationen mellan klassläraren och vårdnadshavarna. De får
information om vad som händer i skolan via Wilma och veckobreven skickas även ut
i Wilma. Vårdnadshavarna använder Wilma då de sjukanmäler eller frånvaro anmäler
sina barn. De flesta av vårdnadshavarna nämner att de alltid läser lektionsanteckningar
som klassläraren skriver in i Wilma och får på så sätt tar del av skolvardagen. Veronica
brukar även skicka meddelanden till klassläraren i Wilma ifall hon vill ha mera
53

Björklund Lina och Rahja Matilda
information eller uppföljning av ett specifikt ärende. Detta upplever hon att har
fungerar bra att göra i Wilma. Ifall det däremot skulle uppkomma ett känsligt ärende
som hon vill diskutera mera kring skulle hon ringa, men något sånt ärende har
Veronica inte ännu upplevt.
“Wilma är ett enkelt sätt att kommunicera. Om man har någonting att diskutera så går det
smidigt att kommunicera den vägen.” (Robert)

Till skillnad från Robert och Veronica så erfar Nina att Wilma åtminstone inte används
för mycket utan trodde att det skulle användas mera av klasslärarna.
“Wilma används inte för mycket i alla fall. Jag tänkte att det skulle vara mera än det är.”
(Nina)

Robert, Veronica och Nina förhåller sig generellt positivt till att kommunicera i Wilma
och tycker att vardagliga skolärenden kan skötas snabbt och smidigt den vägen.
Veronica upplever att hon snabbt kan få svar av läraren i Wilma, vilket hon är tacksam
för. Även Malin upplever att Wilma är ett fungerande kommunikationsverktyg mellan
vårdnadshavare och klasslärare. Hon föredrar detta elektroniska sätt att sköta saker
framför att kommunicera via kontakthäfte eller informationsbrev som kan tappas bort.
Vårdnadshavarna har även bokat tider för utvecklingssamtal i Wilma, vilket upplevs
som smidigt.
“Jag tycker att det är lätt och snabbt och eftersom läraren verkar titta på Wilma hela tiden så
får jag fort svar. Så jag sätter hellre på Wilma än att ringa. Jag tror jag aldrig ringt en lärare.”
(Veronica)
“Jag tycker mera om Wilma än att börja ha något kontakthäfte eller infobrev på papper som
lämnar i skolan eller försvinner på vägen hem. På så sätt tycker jag mera om det elektroniska
sättet att sköta saker.” (Malin)

Robert berättar om en fungerande tvåvägskommunikation. Han känner att det finns ett
ömsesidigt förtroende mellan honom och barnens klasslärare. De litar på att den andra
parten tar kontakt ifall det skulle uppkomma något problem gällande barnets skolgång.
Tröskeln för att ta kontakt sjunker även då kommunikationen sker via Wilma eftersom
de båda parterna själva får välja när och var de läser meddelandet samt när de har tid
54

Björklund Lina och Rahja Matilda
att svara. Robert kan skriva ett meddelande på kvällen då han har diskuterat med sina
barn och upplever att det är upp till klassläraren att själv välja när hen läser och svarar.
“En positiv sak är att jag kan skicka ett meddelande efter att jag har nattat barnen ifall något
dyker upp då. Jag kan inte skicka SMS den tiden, men ett Wilma meddelande kan jag skicka
eftersom jag upplever att det är upp till läraren om de har att det signalerar på kvällen eller
inte. Men det är just då man måste få skriva ner det, på en gång, efter att man tagit det med
barnen.” (Robert)
“Det känns tryggt eftersom man får veta om saker ganska snabbt och det kommer inte upp
något en vecka senare.” (Robert)

Upplevelser av utmaningar gällande kommunikationen i Wilma
Alla vårdnadshavarna berättar att de upplever att kommunikationen med klasslärarna
i Wilma inte fört med sig större utmaningar. Robert och Veronica nämner att de aldrig
upplevt utmaningar i att kommunicera med klassläraren i Wilma. Robert berättar att
han personligen tror att den problemfria kommunikationen kan bero på att hans barn
inte haft problem i skolan. Även Veronica är inne på samma spår och nämner att hon
inte upplever att hennes barn haft problem i skolan vilket hon tror har bidragit till en
problemfri och okomplicerad kommunikation i Wilma. Veronica tror även att en
förutsättning för att kommunikationen i Wilma ska vara smidigt är att alla
vårdnadshavarna vet hur Wilma ska användas. Veronica tror att en ovana i att använda
Wilma kan bidra till en del utmaningar.
“Jag har inte behövt använda Wilma för att förklara någonting. Mina barn har skött sig så
pass bra att jag aldrig fått någonting som skulle ha kunnat misstolkas eller förståtts på fel sätt.
Så därför har vi inte haft sådana problem. Jag förstår att problemen finns och jag har hört om
det men inte upplevt dem personligen.” (Veronica)

Även Nina berättar att hon inte upplever några utmaningar i kommunikationen med
klassläraren i Wilma. Nina påpekar ändå att skolan till först hade informerat att de
skulle sätta in läxor på Wilma men aldrig gjort det. Eftersom Wilma inte används i den
utsträckningen som Nina trodde så loggar hon därför sällan in där. Nina upplever också
att det lätt kan hända att hon missar något Wilma meddelande eftersom hon inte loggar
in på Wilma regelbundet.
55

Björklund Lina och Rahja Matilda

Även Malin erfar att kommunikationen med klasslärarna i Wilma överlag har fungerat
bra. En problematik som Malin ändå upplever är då hon blivit informerad för sent om
att hennes barn haft svårigheter inom ett visst läroämne. Informationen om problem i
barnets lärande har kommit i ett så sent skede att förebyggande åtgärder inte har varit
möjliga. Ifall informationen skulle kommit tidigare upplever Malin att hon kunde tagit
tag i situationen och stöttat sitt barn.
Två av vårdnadshavarna berättar om sina upplevelser av att läsa lektionsanteckningar
som klassläraren satt in i Wilma. Malin berättar att hon upplever att klassläraren sätter
in

lektionsanteckningar

väldigt

ofta.

Malin

upplever

ofta

att

dessa

lektionsanteckningar är negativt laddade. Hon berättar att lektionsanteckningarna
bland annat brukar handla om att barnet har pratat mycket på lektionen eller att barnet
har kommit försent. Hon upplever att hon inte får några lektionsanteckningar om att
hennes barn har gjort något positivt i skolan. Därför är det är svårt att avgöra ifall
barnen inte har gjort något bra den dagen eller ifall läraren inte prioriterat att sätta in
lektionsanteckningar med positiv respons.
“Det kommer ganska mycket lektionsanteckningar. Visserligen, om det inte finns något
positivt att säga så finns det inte.” (Malin)

Veronica berättat att hon upplever att det finns skillnader mellan olika klasslärares
användning av lektionsanteckningar. Hon beskriver hur hon med hennes barns nya
klasslärare kan få lektionsanteckningar dagligen och att detta kunde vara svårtolkat i
början. Hon beskriver hur hennes barn sedan tidigare inte fått en lektionsanteckning
på fyra år och plötsligt, då klassläraren byts, kommer det en lektionsanteckning varje
dag. Hon berättar att som vårdnadshavare kan det vara svårt att veta ifall barnets
beteende har förändrats eller om det bara är klasslärares användning av
lektionsanteckningar som skiljer sig från varandra. Veronica berättar att
lektionsanteckningar har kunnat handla om att barnet har stört eller att barnet har varit
duktig på lektionen. Att använda lektionsanteckningar för mycket kan, enligt
Veronica, leda till att de mister sin effekt. Veronica beskriver detta på följande sätt:

56

Björklund Lina och Rahja Matilda
“Min sons nya lärare använder nästan dagligen lektionsanteckningar. Då blir det jättesvårt
att tolka. Då han på fyra år inte fått en enda lektionsanteckning så funderar man om han har
blivit duktigare i skolan eller om han har börjat störa lektionerna nu, vilket han inte gjort förr.
Det är svårt att veta. Kanske han inte alls har förändrats men hon tar upp varje liten sak. Det
känns som att hon måste sätta en lektionsanteckning och då mister det sin effekt.” (Veronica)

Upplevelser av behov av respekt för känsliga ärenden i Wilma
Vårdnadshavarna upplever att kommunikationen med klasslärarna fungerar bra i
Wilma men berättar ändå att det finns en del ärenden som inte ska kommuniceras om
i Wilma. Nina upplever att känsliga och privata ärenden inte ska kommuniceras om i
Wilma utan att de ska hanteras på andra sätt.
“Om det är något privat kanske man inte vill skriva det i Wilma.” (Nina)

Veronica är inne på samma linje som Nina och berättar att hon föredrar ett
telefonsamtal från klassläraren ifall det berör ett ärende som behöver diskuteras mera
om, exempelvis problem gällande barnets skolgång. Robert anser att all
kommunikation inte kan skötas i Wilma utan att vissa ärenden sköts bättre ansikte mot
ansikte. Han anser att Wilma är ett bra sätt att boka in ett möte eller meddela att
någonting behöver diskuteras. Sedan kan själva ärendet diskuteras vid ett möte mellan
klassläraren och vårdnadshavaren.
“Om det är någonting som ska diskuteras mera om, ifall mitt barn har problem eller något, så
skulle jag ta det via telefon.” (Veronica)
“Absolut tycker jag att det behövs någon annan kontakt också. Man kan kanske skicka att vi
behöver ha ett möte via Wilma men jag tycker inte att hela problemet ska komma där utan
istället kommunicerar man om att ett möte behöver hållas.” (Robert)

Robert spinner vidare och berättar att han hellre kommunicerar om en del problem
ansikte mot ansikte eftersom han upplever att det lätt kan ske missförstånd i den
digitala kommunikationen. Ifall han, som vårdnadshavare, har ett problem som han
vill diskutera med klassläraren tror han att det lätt kan upplevas som ett påhopp mot
klassläraren. Han vill därför hellre diskutera problemet på ett möte än att skicka om
det i Wilma.
57

Björklund Lina och Rahja Matilda

“Men jag tycker också, om jag har kritik, som kan upplevas som ett personangrepp så ska jag
istället önska ett möte. Jag får nog berätta om problematiken men inte så att det missuppfattas.
Då behöver jag nog prata öga mot öga med läraren istället.” (Robert)

6.5 Vårdnadshavares syn på utvecklingsmöjligheter i kommunikationen i
Wilma
I detta kapitel presenteras resultatet i anknytning till studiens fjärde forskningsfråga. I
detta

kapitel

får

läsaren

bekanta

sig

med

vilka

utvecklingsmöjligheter

vårdnadshavarna ser gällande den digitala kommunikationen i Wilma. Vi kunde
urskilja en kategori: Syn på utvecklingsmöjligheter gällande kommunikationen i
Wilma.
Syn på utvecklingsmöjligheter gällande kommunikationen i Wilma
Generellt är alla vårdnadshavarna nöjda med den kommunikation som förs i Wilma
och därför ser de inte heller så stora behov av utveckling i den digitala
kommunikationen. Nina berättar att hon inte upplever behov av utveckling i
kommunikationen och att hon heller inte saknar att få någon viss information i Wilma.
Samma sak erfar Veronica och Robert som konstaterar att kommunikationen i Wilma
är tillräcklig. Robert berättar att han tycker det är bra att det inte heller kommer för
mycket information i Wilma eftersom det också är viktigt att vårdnadshavaren håller
en dialog med själva barnet. Även Malin förhåller sig positivt till att kommunicera i
Wilma men hon nämner ändå några saker gällande kommunikationen som hon
upplever att kunde utvecklas eller förändras. Malin berättar att hon upplever att
klassläraren är nåbar i Wilma men att hon saknar en bekräftelse om att klassläraren
verkligen har läst det meddelande som hon sänt. Ibland skickar läraren ett “ok” för att
visa att hen har tagit emot meddelandet men ibland får Malin inget svar. Enligt Malin
skulle det vara skönt att alltid få en bekräftelse om att meddelandet har kommit fram
och att klassläraren läst det.

58

Björklund Lina och Rahja Matilda
“En egenskap man önskar skulle finnas i Wilma är att man skulle se när läraren har läst ett
meddelande. Att man skulle få en bekräftelse på att meddelandet är läst, typ som i Whatsapp.”
(Malin)

Malin erfar även att hon saknar information gällande hennes barns lärande i specifika
läroämnen. Malin berättar att hon upplever att klassläraren inte informerat i tid ifall
barnet har svårigheter i något specifikt läroämne. Istället för att i slutet av skolåret se
hur barnets vitsord sjunkit skulle Malin föredra att få veta om problemet i god tid så
att hon kunde hjälpa sitt barn. Malin beskriver detta på följande sätt:
“Visst skulle läraren kunna skriva in anteckningar i olika ämnen […] Läraren kanske tycker
att mitt barn skulle behöva vara mera aktiv, tänka mera på matematik eller att barnet har
behov av stödlektioner. Det skulle vara roligt att få den informationen i god tid så man skulle
hinna reagera på det så snabbt som möjligt. Inte i slutet av skolåret då man ser att vitsorden
har sjunkit. Man skulle ha kunnat göra något åt saken tidigare.” (Malin)

Två av vårdnadshavare upplever att klasslärares användning av lektionsanteckningar i
Wilma kunde utvecklas eller förändras. Veronica erfar att lektionsanteckningarna är
ganska kortfattade och inte ger specifik information till vårdnadshavaren om barnets
beteende. Då Veronica får lektionsanteckningar om att hennes barn har jobbat bra
under en lektion vill hon gärna veta exakt vad det är som barnet gjort bra. Veronica
berättar att hon upplever att det skulle vara bra ifall klassläraren skulle ge en djupare
förklaring till de lektionsanteckningar som hennes barn får i Wilma.
Malins upplever att lektionsanteckningarna som hennes barn får i Wilma ofta tar fasta
på negativa aspekter gällande barnens skoldag. Hon upplever därför att klasslärarens
användning av lektionsanteckningar kunde utvecklas på så sätt att klassläraren även
skulle sätta in lektionsanteckningar som tar fasta på positiva aspekter gällande barnets
skoldag. Malin beskriver detta på följande sätt:
“Jag tycker man skulle kunna skriva dit mera positiva saker och inte alltid bara negativt som
exempelvis att barnet har pratat på lektionen eller att barnet kommit försent fem minuter.”
(Malin)
“Wilma anmärkningarna gällande mina barn är ganska mycket negativt. Det skulle kunna
vara mera positivt också. Ifall barnet gjort något positivt så kunde man skriva det dit.” (Malin)

59

Björklund Lina och Rahja Matilda

7. Sammanfattande diskussion
Denna sammanfattande diskussion består av resultatdiskussion och metoddiskussion.
I resultatdiskussionen diskuteras studiens resultat i förhållande till studiens teori. I
studiens metoddiskussion behandlas för- och nackdelar med studiens valda metod.
Slutligen ges förslag på fortsatt forskning inom området.

7.1 Resultatdiskussion
I studien har finlandssvenska klasslärares och vårdnadshavares upplevelser av att
kommunicera digitalt i skoldatasystemet Wilma undersökts. De insamlade data består
av åtta kvalitativa intervjuer, fyra intervjuer med klasslärare och fyra intervjuer med
vårdnadshavare.
Utgående från studiens forskningsfrågor har resultatet presenterats i kategorier.
Utgående från studiens första forskningstema, klasslärares upplevelser av
kommunikationen i Wilma, kunde tre kategorier formuleras: upplevelser av effektiv
tvåvägskommunikation, upplevelser av självstyrd nåbarhet, upplevelser av utmanande
kommunikation och behov av tydliga kommunikationsstrukturer. Utgående från
studiens andra forskningstema, klasslärares upplevelser av användargränssnittet i
Wilma,

kunde

tre

kategorier

identifieras:

positiva

upplevelser

gällande

användargränssnittet i Wilma, upplevelser av vikten av hänsyn till sekretessfrågor i
Wilma och upplevelser av utvecklingsmöjligheter gällande användargränssnittet i
Wilma. Utgående från studiens tredje forskningstema, vårdnadshavares upplevelser
av den digitala kommunikationen i Wilma, identifierades tre kategorier: positiva
upplevelser gällande kommunikationen i Wilma, upplevelser av utmaningar gällande
kommunikationen i Wilma och upplevelser av behov av respekt för känsliga ärenden
i Wilma. Utgående från den fjärde forskningstema, vårdnadshavares syn på
utvecklingsmöjligheter i kommunikationen i Wilma, har en kategori formulerats: Syn
på utvecklingsmöjligheter gällande kommunikationen i Wilma. I det följande
diskuteras resultatet utgående från forskningsfrågorna.

60

Björklund Lina och Rahja Matilda
Klasslärares upplevelser av kommunikationen i Wilma
Upplevelser av effektiv tvåvägskommunikation
I resultatet framkommer att alla klasslärare använde sig dagligen av det digitala
skoldatasystemet Wilma bland annat för att kommunicera med vårdnadshavarna eller
för att sköta övriga skolärenden. Detta överensstämmer med Hylén (2010, s. 5) som
poängterar att den digitala tekniken har fått fotfäste i nästan alla delar av skolans
verksamhet. Klasslärarna i vår studie konstaterade att de valt att styra
kommunikationen med vårdnadshavarna till Wilma. Även Eftring m.fl. (2016) är inne
på samma spår och nämner att kommunikation mellan lärare och vårdnadshavare inte
längre är en verbal kommunikation. En stor del av kommunikationen mellan lärare och
vårdnadshavare sker genom digitala tjänster. (Eftring m.fl., 2016.)
Alla klasslärare som deltog studien hade överlag en positiv inställning till att
kommunicera digitalt med vårdnadshavarna i Wilma. Flera av klasslärarna lyfte upp
att det är enkelt och effektivt att kommunicera i Wilma. Klasslärarna lyfte bland annat
upp att det är behändigt att alla skolärenden finns på en och samma digital kanal.
Resultatet överensstämmer med tidigare forskning (Korhonen, 2017) som synliggör
att lärare ser den digitala tekniken som användbar för att kommunicera. Även tidigare
forskning (Setyawan m.fl., 2016) lyfter fram att det är enkelt för läraren och
vårdnadshavaren att kommunicera digitalt med varandra, då de digitala tjänsterna idag
är så lättillgängliga. Flera av klasslärarna ansåg även att ärenden som inte är akuta
passar bra att sköta i Wilma. Resultatet överensstämmer med tidigare forskning (Borsh
m.fl., 2017) där lärare och vårdnadshavare erfar att det fungerar bra att kommunicera
digitalt om vardagliga skolärenden.
I resultatet synliggörs att några av klasslärarna ansåg att Wilma är ett fungerande
digitalt verktyg för att upprätthålla en god tvåvägskommunikation med
vårdnadshavarna. I Wilma tar klasslärarna kontakt med vårdnadshavarna och tvärtom.
Resultatet är i enlighet med Epsteins (2009) teori om att det är viktigt att även
vårdnadshavaren kan kommunicera med läraren för att kunna stödja och följa med i
barnets skolgång. Vidare framkommer det i resultatet att en av klasslärarna uppmanade
vårdnadshavarna att ta kontakt även för små bekymmer gällande barnets skolgång för
61

Björklund Lina och Rahja Matilda
att tvåvägskommunikationen ska fungera och för att förhindra eventuella större
problem. Resultatet har likheter med tidigare forskning (Korhonen, 2017, ref. i Epstein
m.fl., 2009) som synliggör att det är viktigt med ett gott samarbete mellan hem och
skola för att kunna förebygga problem som berör elevernas välmående. Merparten av
klasslärarna i studien betonar att då kommunikationen i Wilma är regelbunden och
båda partnerna är villiga att kommunicera med varandra, upplever de att ett förtroende
utvecklas mellan parter. Ifall eventuella problem uppstår kring elevens skolgång är det
lättare att lösa dem ifall ett förtroende redan tidigare har etablerats. Dahlkwist (2012)
är inne på samma spår och nämner att en fungerande tvåvägskommunikation gör att
båda parterna känner sig delaktiga i de beslut som fattas och att risken för att
missförstånd ska uppstå då minskar.
Upplevelser av självstyrd nåbarhet
Gällande klasslärares nåbarhet i Wilma framkommer det i resultatet att alla klasslärare
ansåg att det är viktigt att begränsa sin nåbarhet för att kunna skilja på sin arbetstid och
fritid. Flera av klasslärarna berättade att en konstant uppkoppling kan leda till att
arbetsrelaterade ärenden hela tiden är i åtanke. Resultatet har likheter med det som
Dahlkwist (2012) nämner om att en konstant uppkoppling kan tänkas leda till en ökad
stress. I resultatet framkommer att två av klasslärarna har en tydlig begränsning
gällande sin nåbarhet i Wilma. De två andra klasslärarna har däremot inte en lika tydlig
riktlinje för när kommunikationen med vårdnadshavarna ska skötas. Vidare betonar
flera av klasslärarna att det är bra att kommunikationen sker i Wilma så att det blir
färre telefonsamtal och så att de själva kan bestämma vilken tid på dygnet de vill sköta
kommunikationen. Flera av klasslärarna upplevde också att det är positivt att
kommunicera digitalt, eftersom de då får tid att reflektera över meddelanden innan de
svarar. Det som klasslärarna beskrev påminner om en asynkron kommunikation, dvs.
om en diskussion där det finns tid för reflektion eftersom meddelandena lagras
(Dahlkwist, 2012). Dahlkwist (2012) nämner att ifall det upplevs som besvärligt att
genast ge ett svar i kommunikationen kan en asynkron kommunikation fungera bra.

62

Björklund Lina och Rahja Matilda
Upplevelser

av

utmanande

kommunikation

och

behov

av

tydliga

kommunikationsstrukturer
Alla klasslärare som deltagit i vår studie konstaterade också att det finns begränsningar
i kommunikationen då den sker digitalt. Samtliga klasslärare poängterar att då
kommunikationen sker digitalt finns det en risk för att missförstånd uppstår. Alla
klasslärare upplevde att det vara viktigt att reflektera över ordval och sina
formuleringar då kommunikationen sker digitalt. Resultatet är i enlighet med det som
tidigare sagts (Furman, 2013) om att den digitala kommunikationen i Wilma inte
innehåller den icke-verbala kommunikationen, som består av exempelvis miner, gester
och röstläge. Att den icke-verbala kommunikationen uteblir kan tänkas leda till att
problem i kommunikationen uppstår mellan lärare och vårdnadshavare (Furman,
2013). Vidare berättade några av klasslärarna att det särskilt i känsligare ärenden är
viktigt att reflektera över ordval. Vidare upplevde samtliga klasslärare att det kan vara
bättre att känsliga ärenden överhuvudtaget inte sköts digitalt, vilket överensstämmer
med det som Korhonen (2017) nämner om att den digitala kommunikationen inte fullt
ut kan ersätta samtalen som förs ansikte mot ansikte.
I resultatet konstaterade flera av klasslärarna att för att kommunikationen i Wilma ska
fungera krävs det att alla vårdnadshavare verkligen använder sig av Wilma. Vidare
nämner en av klasslärarna att ifall det sänds ut för lite information i Wilma resulterar
det i att vårdnadshavarna sällan eller aldrig loggar in i Wilma. Detta resultat är
intressant i förhållande till tidigare forskning, Föräldrabarometern 2018, där det
framkommer att det finns en del vårdnadshavare som loggar in på Wilma endast några
gånger i månaden eller aldrig (Mertaniemi, 2018). Resultatet är också intressant i
förhållande till tidigare forskning av Borsh m.fl. (2017) som lyfter upp aspekten om
att det kan finnas olika orsaker till att vårdnadshavarna inte kommunicerar digitalt,
exempelvis oförmåga att använda det digitala verktyget.
Vidare nämnde flera av klasslärarna att en förutsättning för att kommunikationen ska
fungera i Wilma måste kommunikationen ske regelbundet. Ändå lyfte en klasslärare
upp betydelsen av att inte sända ut onödig information och fundera över vad som är
relevant att informera om. Detta resultat kan relateras till det som Dahlström (2015)
skriver om att det framkommit att klasslärare upplever att vårdnadshavare kontaktar
63

Björklund Lina och Rahja Matilda
skolan om irrelevanta ämnen och att vårdnadshavarna i sin tur upplever att det är
klassläraren som tar kontakt om onödiga ärenden. Vidare framkommer det att en del
klasslärare ansåg att enskilda elevärenden ska undvikas att diskuteras om digitalt i
Wilma. Några av klasslärarna poängterade att känsliga ärenden passar bättre att
kommunicera om verbalt. Detta resultat är i enlighet med det som nämns i Dahlströms
(2015) artikel om att längre diskussioner inte ska föras i Wilma. Samtliga klasslärare
lyfte även upp att det behövs tydliga spelregler om hur kommunikationen i Wilma ska
ske och vilka förväntningar båda parterna kan ha på varandra. Detta resultat kan
relateras till det som Andersson nämner angående att det behövs klara riktlinjer för
hurdana diskussioner som kan föras digitalt över nätet (Dahlström, 2015). I slutändan
är det upp till klasslärarna att själva sätta gränser och riktlinjer för vilka ärenden som
ska och inte ska skötas i Wilma.
Klasslärares upplevelser av användargränssnittet i Wilma
Positiva upplevelser gällande användargränssnittet i Wilma
I vår studie framkom det att samtliga klasslärare förhöll sig positiva till det
användargränssnitt som finns i skoldatasystemet Wilma. Flera av klasslärarna
konstaterade att det fungerar bra att kommunicera i skoldatasystemet Wilma och att de
olika möjligheter och funktioner som erbjuds i Wilma fungerar bra. Liknande resultat
framkommer i tidigare studier (t.ex. Korhonen, 2017), där det framkommer att både
klasslärare och vårdnadshavare ser goda möjligheter med att använda den digitala
tekniken för att kommunicera. Flera av klasslärarna i vår studie nämnde om hur de
sköter nästan all kommunikation med hemmet i Wilma och att de ansåg att det fungerar
bra att sända meddelanden till vårdnadshavarna i Wilma. Även i Korhonens (2017)
studie lyfts det fram att den digitala tekniken kan användas för att förbättra och öka
deltagandet och informationen mellan hem och skola. Även Eftring m.fl. (2016) är
inne på samma spår och lyfter fram att det är vanligt att klasslärare använder sig av
digitala tjänster för att förmedla information till vårdnadshavarna.
I intervjuerna poängterade flera av klasslärarna att det är bra att de kan välja om de ska
sända ut meddelanden till enskilda vårdnadshavare eller till alla vårdnadshavare. På
detta sätt kan klasslärarna enkelt sända ut information som berör alla vårdnadshavare
64

Björklund Lina och Rahja Matilda
eller upprätthålla kontakt med enskilda vårdnadshavare. Resultatet är intressant i
förhållande till det som Eftring m.fl. (2016) nämner. Eftring m.fl. (2016) betonar att
det ofta inte finns en individualiserad kontakt mellan läraren och vårdnadshavaren,
vilket skulle behövas. Resultatet i vår studie visar att skoldatasystemet Wilma
åtminstone inte sätter hinder för den individualiserade kontakten.
Samtliga klasslärare i studien berättade att de upprätthåller kontakten med alla
vårdnadshavare genom att regelbundet sända ut veckobrev. Eftring m.fl. (2016)
betonar att lärare ofta använder sig av veckobrev för att sända ut skolrelaterad
information till vårdnadshavarna. Eftring m.fl. (2016) påpekar ändå att veckobreven
fungerar

som

en

envägskommunikation

där

läraren

är

avsändaren

och

vårdnadshavaren är mottagaren. Med andra ord kan det ändå behövas en
individualiserad kontakt med enskilda vårdnadshavare för att kunna upprätthålla en
digital tvåvägskommunikation. En annan positiv aspekt gällande Wilma som flera av
klasslärarna nämnde är att den information som förs in i Wilma även lagras i Wilma,
t.ex. lektionsanteckningar, frånvaroanmälningar och meddelanden. En av klasslärarna
påpekar att hen använde lektionsanteckningar flitigt för att bokföra och följa med olika
aspekter gällande barnets skolgång, t.ex. ogjorda läxor. Även tidigare forskning visar
liknande resultat (Korhonen & Lavonen, 2014) som synliggör att skoluppgifter lätt kan
sparas (t.ex. lektionsanteckningar om prov, förhör och övriga uppgifter) genom den
digitala tekniken och att de sedan i efterhand kan ses över på ett överskådligt sätt.
Upplevelser av vikten av hänsyn till sekretessfrågor i Wilma
Då användargränssnittet i Wilma diskuterades med klasslärarna nämnde de olika
upplevelser som berör sekretessfrågor i Wilma. Samtliga klasslärare konstaterade att
det finns risker med att de meddelanden som sänds i Wilma även lagras i Wilma.
Klasslärarna poängterar att det därför är viktigt att tänka på att vara försiktig med vad
som sänds ut i meddelandena. Några av klasslärarna nämnde som exempel att de tänker
att det är viktigt att vara försiktig med att nämna enskilda elevers namn i meddelanden
som sänds ut till vårdnadshavaren. Resultatet talar om att klasslärarna upplevde att
sekretessfrågor är viktiga att ta i beaktande då kommunikationen sker digitalt.
Resultatet är intressant till det som tidigare sagts av Kuusimäki m.fl. (2019) om att
lärares brist på kunskap gällande digital kommunikation kan tänkas leda till att
65

Björklund Lina och Rahja Matilda
problem uppstår i den digitala kommunikationen mellan hem och skola. I vår studie
framkommer det inte att klasslärarna upplevde större svårigheter med att kommunicera
digitalt med vårdnadshavarna. Istället framkommer det att klasslärarna sedan tidigare
tagit hänsyn till olika sekretessfrågor som berör kommunikationen i Wilma.
Upplevelser av utvecklingsmöjligheter gällande användargränssnittet i Wilma
I resultatet framkommer det att klasslärare var nöjda över det som erbjuds att göra i
Wilma. Detta resultat är i enlighet med tidigare forskning (t.ex. Korhonen, 2017;
Kuusimäki m.fl., 2019) som synliggör att digital teknik är användbart för att skapa en
god kommunikation mellan lärare och vårdnadshavare. En klasslärare gav ändå som
exempel att hen saknar möjligheten att bifoga filer i meddelanden som sänds i Wilma.
En annan klasslärare lyfte upp att det skulle vara bra ifall det i kommunikationen i
Wilma kunde användas någon typ av fotofunktion så att foton kunde bifogas i
meddelanden. Detta resultat har likheter med resultatet i Korhonens (2017) studie där
klasslärare och vårdnadshavare upplever att möjligheten att digitalt dela med sig av
foton och videor skulle vara bra för att involvera vårdnadshavarna i skolvardagen.
En annan klasslärare berättade att fastän hen är nöjd med det användargränssnitt som
finns i Wilma skulle Wilma gärna få utvecklas till ett mera användarvänligt
skoldatasystem, särskilt med tanke på vårdnadshavarnas användning av Wilma. Detta
resultat är intressant i förhållande till en nyligen publicerad artikel av Blomqvist
(2019), där det framkommer att Helsingfors stad ska ersätta Wilma med ett annat
skoldatasystem. Det nya skoldatasystemet planeras vara mera användarvänligt för
både vårdnadshavare och skolpersonal. Några av klasslärarna i vår studie nämnde även
att de tidigare inte hade reflekterat över hur Wilma kunde utvecklas. Några av
klasslärarna konstaterade att de ännu inte använder alla möjligheter som erbjuds i
Wilma och att de därför kunde utveckla sin egen användning av Wilma. Detta resultat
kan relateras till Kuusimäki m.fl. (2019) som skriver att fastän kommunikationen
mellan hem och skola i Finland främst sköts digitalt har lärarna ändå inte fått mycket
fortbildning i att kommunicera digitalt.

66

Björklund Lina och Rahja Matilda
Vårdnadshavares upplevelser av den digitala kommunikationen i Wilma
Positiva upplevelser gällande kommunikationen i Wilma
I vår studie framkommer det att alla vårdnadshavare överlag förhåller sig positiva till
att använda Wilma för att kommunicera och sköta skolärenden. Några av
vårdnadshavarna nämnde att de upplevde att Wilma används i tillräcklig stor
utsträckning, vilket överensstämmer med tidigare källor som lyfter fram att en
förutsättning för att samarbetet mellan läraren och vårdnadshavaren ska lyckas är att
skolans personal upprätthåller en aktiv kontakt med vårdnadshavarna (t.ex. Rönnqvist,
2008; Utbildningsstyrelsen, 2014). Vårdnadshavarna nämnde att Wilma används
bland annat för att ta emot veckobrev, sjukanmäla sitt barn, läsa och sända
meddelanden och för att ta del av lektionsanteckningar som barnet fått. Detta stöds av
tidigare källor som talar om att det behövs en mångsidig kommunikation mellan hem
och skola. (Rönnqvist, 2008; Utbildningsstyrelsen, 2014.)
Flera av vårdnadshavarna ansåg att kommunikationen i Wilma sköts smidigt. En av
vårdnadshavarna poängterade också att hen använder hellre Wilma som
kommunikationsverktyg än at kontakthäfte eller telefonsamtal. Resultatet har likheter
med resultat i en studie av Kuusimäki m.fl. (2019) där vårdnadshavare upplever
digitala meddelanden som lätta att förstå och att de gav en smidighet i
kommunikationen som inte existerade tidigare. Flera av vårdnadshavarna i vår studie
nämnde också att de får snabba svar av klasslärarna i Wilma. Resultatet har likheter
med tidigare forskning (Borsh m.fl., 2017) där vårdnadshavarna upplever att den
digitala kommunikationen med läraren sker snabbt och smidigt eftersom de får en
notifikation i mobilen då de mottagit ett meddelande.
En av vårdnadshavarna konstaterade också att Wilma är användbart för att skapa en
fungerande tvåvägskommunikation med klassläraren. Resultatet är i enlighet med
tidigare forskning (Korhonen & Lavonen, 2014) som synliggör att en effektiv
tvåvägskommunikation kan uppnås genom att kommunicera med hjälp av
textmeddelanden av olika slag. Denna vårdnadshavare upplevde även att i den digitala
kommunikationen kan ett ömsesidigt förtroende utvecklas, vilket är i enlighet med
tidigare forskning (Kuusimäki m.fl., 2019) som synliggör att lärare och
67

Björklund Lina och Rahja Matilda
vårdnadshavare upplever att den digitala kommunikationen förbättrat deras
partnerskap. En vårdnadshavare spann vidare och berättade att det är bra att själv
kunna bestämma när meddelanden läses och sänds. Vårdnadshavaren upplevde att
tröskeln för att ta kontakt med skolan är lägre då hen kan själv bestämma när hen tar
kontakt. Vårdnadshavarna kan med andra ord själv bestämma när de sköter
kommunikationen i Wilma, vilket överensstämmer med hur Dahlkwist (2012)
beskriver en asynkron kommunikation. I en asynkron kommunikation finns det tid för
att reflektera över meddelanden eftersom informationen är lagrad (Dahlkwist, 2012).
Upplevelser av utmaningar gällande kommunikationen i Wilma
Merparten av vårdnadshavarna som deltagit i vår studie nämnde att de inte upplevde
stora utmaningar gällande den digitala kommunikationen och att de var nöjda med
kommunikationen i Wilma, vilket har likheter med resultatet från Korhonens (2017)
forskning. En av vårdnadshavarna ansåg ändå att Wilma används för mycket av
klassläraren. Även i Söderlunds (2019) artikel framkommer det att vårdnadshavare
ofta upplever att de får för mycket information av klassläraren, vilket kan upplevas
som stressande för vårdnadshavarna. Vårdnadshavare som intervjuats i vår studie
upplevde att de får mycket negativ respons i Wilma gällande barnets skolgång.
Vårdnadshavare får ofta ta emot lektionsanteckningar i Wilma som berör barnets
negativa beteende i skolan och barnets förseningar till lektioner. Detta resultat har
likheter med tidigare forskning (Oinas, m.fl., 2018) som visar att lärare oftare ger
negativ och neutral respons i jämförelse med positiv respons.
Även Furman (2013) betonar att den kritik som tidigare riktats mot kommunikationen
i Wilma ofta har grundat sig i de negativa känslorna som väckts av vårdnadshavare då
de tagit emot negativa lektionsanteckningar. Resultatet är även intressant i relation till
studien av Oinas m.fl. (2018) som synliggör att en del lärare som ger respons angående
barnets skolgång inte desto mer reflekterar över hur responsen kommer att upplevas
av mottagaren. Vårdnadshavaren i vår studie berättade även att hen fått bristfälligt
med information om hur barnets lärande fortskrider vilket har lett till att de hemifrån
inte varit medveten om problemet och därför inte heller gett tillräckligt med stöd till
barnet i dess lärande. Detta resultat talar emot tidigare forskning (Korhonen &
Lavonen, 2014), som synliggör att den digitala tekniken har möjligheten att förbättra
68

Björklund Lina och Rahja Matilda
kommunikationen så att alla parterna är medvetna om hur barnets lärande fortskrider
och så att de tillsammans ska kunna stödja barnets skolgång.
Upplevelser av behov av respekt för känsliga ärenden i Wilma
Vårdnadshavarna som deltagit i vår studie konstaterade att det finns ärenden som de
upplever att inte lämpar sig att kommunicera om i Wilma. Vårdnadshavarna upplevde
att känsligare ärenden som är privata inte ska kommuniceras om i Wilma. Några av
vårdnadshavarna nämnde att de föredrar att diskutera känsligare ärenden ansikte mot
ansikte eller genom ett telefonsamtal. Även enligt Furman (2013) är det ibland bättre
att avbryta den digitala kommunikationen och istället fortsätta att diskutera ärenden
ansikte mot ansikte. En vårdnadshavare konstaterade också att ifall ett meddelande
skulle kunna upplevas som ett personligt påhopp mot klassläraren är det bättre att
vårdnadshavaren istället föreslår ett möte för att diskutera ärendet. Även detta resultat
stöds av Furman (2013) som nämner att då den verbala kommunikationen uteblir så
kan budskapet lätt missförstås av mottagaren. För att undvika denna typ av
kommunikationsproblem är det viktigt att fästa uppmärksamhet i kommunikationen
(Furman, 2013).
Vårdnadshavares syn på utvecklingsmöjligheter i kommunikationen i Wilma
Syn på utvecklingsmöjligheter gällande kommunikationen i Wilma
Merparten av vårdnadshavarna som deltagit i vår studie nämnde inte att
kommunikationen i Wilma borde utvecklas utan att de upplevde kommunikationen
som tillräcklig och fungerande. En av vårdnadshavarna konstaterade ändå att hen
saknar en kommunikation om hur barnets lärande fortskrider inom olika läroämnen.
Denna vårdnadshavare berättade att hen upplever ett behov av att i ett tidigt skede få
information av klassläraren ifall barnet har svårigheter inom något läroämne. Bland
annat Epstein (2009) och Glgu (Utbildningsstyrelsen, 2014) understöder att det är
viktigt att vårdnadshavarna får information från skolan om hur deras barns lärande
framskrider för att i sin tur kunna uppfylla sin fostrande uppgift och stödja barnet i
dess skolgång.

69

Björklund Lina och Rahja Matilda
Samma

vårdnadshavare

nämnde

även

att

hen

upplevde

att

det

finns

utvecklingsmöjligheter gällande lektionsanteckningarna som sänds i Wilma.
Vårdnadshavaren

gav

som

förslag

att

klasslärare

även

kunde

sända

lektionsanteckningar som tar fasta på positiva aspekter gällande barnets skolgång,
istället för att bara fokuserar på negativa aspekter gällande barnets skolgång. Resultatet
stöds bland annat av Kuusimäki m.fl. (2019) och Glgu (Utbildningsstyrelsen, 2014)
som synliggör att positiv respons som beskriver elevens lärande och utveckling är
något som uppskattas av vårdnadshavarna. En annan vårdnadshavare konstaterade att
lektionsanteckningarna kan vara svåra att förstå då ingen djupare förklaring eller
motivering ges till de olika lektionsanteckningarna. Denna vårdnadshavare upplevde
ett behov av en vidare förklaring till lektionsanteckningarna. Resultatet har likheter
med en studie av Eftring m.fl. (2016) som synliggör att informationen som skolan
sänder ut inte alltid är ändamålsenlig om vårdnadshavaren önskar att få specifik
information gällande barnets skolgång.

7.2 Metoddiskussion
Syftet med studien var att studera klasslärares och vårdnadshavares upplevelser av att
kommunicera digitalt i Wilma. Studien utfördes i Svenskfinland inom stadiet F‒6. Det
totala antalet informanter var åtta, fyra klasslärare som jobbar i årskurserna F‒6 samt
fyra vårdnadshavare vars barn är i årskurserna F‒6. Vår undersökning utgår från en
kvalitativ ansats med hermeneutiska drag. Med studien strävades det efter att ta reda
på djupgående svar och därför valdes kvalitativa intervjuer som datainsamlingsmetod.
Enligt Kvale och Brinkmann (2009) är det viktigt att intervjua tillräckligt många
personer för att kunna få reda på studiens syfte. Även ifall antalet respondenter är för
stort kan det uppstå svårigheter med att göra ingående tolkningar av intervjuerna. Till
början hade vi planerat att intervjua ännu fler klasslärare och vårdnadshavare. Vi
upplevde även att det till början var väldigt svårt att avgöra hur många intervjuer som
behöver utföras. Efter att vi utfört åtta intervjuer upplevde vi ändå att intervjuerna hade
gett oss tillräckligt med djupgående insikter. Kvale och Brinkmann (2009) poängterar
att ett litet antal intervjuer gör det svårt att generalisera resultatet. Fastän vi upplever

70

Björklund Lina och Rahja Matilda
att vi utfört tillräckligt många intervjuer är vi ändå medvetna om att resultatet inte
möjliggör en generalisering.
Genom att vi utfört kvalitativa intervjuer upplever vi att vi fått svar på studiens
forskningsfrågor. Till studien valdes en semi-strukturerad intervju för att vi skulle få
en djupgående uppfattning av respondenternas upplevelser av att kommunicera digitalt
i Wilma. Semi-strukturerade intervjuer möjliggör att respondenterna har utrymme att
utveckla sina synpunkter. (Denscombe, 2009.) I praktiken innebar den semistrukturerade intervjun att vi utgick från intervjufrågorna men att vi tog oss
möjligheten att ställa följdfrågor. Då vi har bearbetat det insamlade data har vi
konstaterat att vid flera tillfällen under intervjuerna hade vi kunnat ställa fler
följdfrågor för att verkligen nå kärnan i respondenternas upplevelser. Att vi är oerfarna
forskare gör att vi i intervjusituationen inte alltid identifierat de tillfällen då följdfrågor
kunde ställas. Studien kunde även eventuellt kritiseras för att intervjuerna utfördes
inom en väldigt kort tid efter att studiens intervjufrågor var fastställda. Detta bidrog
till att intervjufrågorna eventuellt inte bearbetades tillräckligt länge vilket även kan ha
påverkat hur intervjufrågorna uppfattades av respondenterna.
Respondenterna i vår studie valdes delvist slumpvist, delvist selektivt. Vår målsättning
var att välja ut klasslärarna slumpvist genom att kontakta rektorer och be dem föra
vidare intervjuförfrågan till klasslärarna. Vi insåg snabbt att det var svårt att få kontakt
med klasslärarna på detta sätt. Vi valde därför att ta direkt kontakt med några
klasslärare. Vi hade vidare som målsättning att även välja ut vårdnadshavarna
slumpvist. Eftersom vi inte fick kontakt med vårdnadshavare via rektorer eller
föräldraföreningar valde vi att även handplocka vårdnadshavare. Detta gör att vårt
urval blev mera selektivt än vi planerat och detta har antagligen en inverkan på studiens
resultat. Enligt Trost (2010) är det viktigt att se till att det finns en variation i urvalet
men att forskaren inte ska försöka styra urvalen för mycket eftersom det kan leda till
missvisande resultat. Vi försökte att få tag på respondenter på ett så slumpvist sätt som
möjligt.
Vi var noggranna med att kontakta klasslärare och vårdnadshavare som var obekanta
för oss eller som vi inte hade någon nära relation med. Ifall forskaren har för nära
relation till respondenterna kan det i intervjusituationen ske mycket antaganden från
71

Björklund Lina och Rahja Matilda
båda parternas sida och saker kan eventuellt lämna osagt. Vidare skulle eventuella
följdfrågor kanske utebli ifall forskaren gör antaganden. Ifall denna studie skulle göras
igen med samma syfte, forskningsfrågor och intervjufrågor men med mera slumpvist
valda respondenter kan vi inte anta att samma resultat skulle uppnås. Även där vi nu
befinner oss i digitaliseringsprocessen kan antas ha en inverkan på hur resultaten ser
ut. Digitaliseringen har enligt Hylén (2010) fått fotfäste i dagens skolor. Vi kan ändå
anta att det finns klasslärare och vårdnadshavare som ännu håller på att utveckla sin
användning av digital teknik, exempelvis sin användning av Wilma. Ifall denna studie
skulle göras senare kunde resultaten eventuellt se annorlunda ut eftersom den digitala
kommunikationen antagligen då kommer vara mera etablerad. Studiens tillförlitlighet
kan därför beskrivas som föränderlig.
Trovärdigheten anser vi vara hög eftersom de slutgiltiga resultaten svarar på de
forskningsfrågor som formulerats. Vi har formulerat intervjufrågorna på ett sätt som
ger svar på forskningsfrågorna och som inte styr intervjusvaren. Detta i enlighet med
de rekommendationer Trost (2010) ger för att uppnå en trovärdig studie. Personligen
uppfattade vi att respondenterna gav ärliga svar om sina upplevelser och åsikter
gällande att kommunicera digitalt i Wilma. Genom att informera respondenterna om
studiens konfidentialitet skapar vi en trygg intervjusituation för respondenterna (Trost,
2010.) Eftersom respondenterna i ett tidigt skede har blivit medvetna om hur deras
svar kommer att behandlas tror vi att det har skapat en trygg intervjusituation där
respondenternas äkta upplevelser nåtts. Vidare har konfidentialiteten stärkts genom att
fiktiva namn tillskrivits respondenterna.
Intervjuerna valde vi att transkribera och vidare att kategorisera resultatet. I detta skede
valde vi att ta bort vissa delar av data som inte kunde placeras in under någon av våra
forskningsfrågor. Den bortfallna data upplevde vi som kontextgivande och hjälpte
därför oss i tolkningsskedet. Eftersom detta data inte synliggörs i resultatredovisningen
spelar forskarens tolkningar i detta skede en stor roll. Alltid då forskaren är en stor del
av tolkningsprocessen kan objektiviteten ifrågasättas eftersom forskarens egna
erfarenheter och uppfattningar formar tolkningen. Så är ofta fallet i kvalitativa
intervjuer. (Descombe, 2016; Kvale & Brinkmann, 2009.) Att vi har varit två forskare
i studiens alla skeden tror vi hjälpt oss med att undanhålla en del subjektiva upplevelser
och tolkningar. En styrka i vårt forskningsarbete är att vi i studiens alla skeden
72

Björklund Lina och Rahja Matilda
tillsammans diskuterat, reflekterat och ifrågasatt våra tillvägagångssätt. På detta sätt
har våra subjektiva tolkningar och antaganden inte format resultaten på ett
problematiskt sätt.
Sammanfattningsvis kan det sägas att eftersom detta är ett mindre forskningsprojekt
är vi ändå medvetna om att en generalisering av resultatet inte är möjlig. Vi upplever
ändå att detta forskningsprojekt bidragit med viktiga insikter inom området för digital
kommunikation mellan hem och skola.

7.3 Implikationer och förslag på fortsatt forskning
I vår avhandling har vi intervjuat klasslärare och vårdnadshavare för att ta reda på
deras upplevelser av att kommunicera i Wilma. Enligt Föräldrabarometern 2018 är
Wilma en av de mest använda kanalerna för att kommunikation mellan hem och skola
i Svenskfinland (Mertaniemi, 2018). Därför upplever vi det vara relevant att bedriva
vidare forskning kring detta tema. Ifall en ny kvalitativ studie skulle göras inom samma
tema och med samma forskningsfrågor skulle ett annat, mer slumpvis, urval av
informanter vara en intressant fortsatt forskning. Fastän vi valde att utföra en kvalitativ
studie skulle det även vara intressant att bedriva en kvantitativ studie inom samma
forskningsområde för att ta reda på ett större antal klasslärares och vårdnadshavares
upplevelser i att kommunicera digitalt. Enkäter med öppna frågor skulle kunna
användas som datainsamlingsmetod för att ta reda på klasslärares och vårdnadshavares
upplevelser i att kommunicera digitalt i Wilma.
Vi befinner oss nu i en tidsepok av digitaliseringen där många möjligheter finns i
användningen av digital teknik inom läraryrkets olika arbetsområden. Kunskap om hur
den digitala tekniken kan används på ett så ändamålsenligt sätt som möjligt är ännu
inte välkänt. (Hylén, 2010; Selwyn, 2017). Det skulle därför vara intressant att i ett
senare skede av digitaliseringen, då den digitala tekniken är med etablerad ute i
skolorna, undersöka lärarnas användning av digital teknik.
Vi har i vår studie valt att fokusera på respondenternas upplevelser kring
kommunikationen i Wilma. Idag är digital teknik en integrerad del av undervisningen
73

Björklund Lina och Rahja Matilda
(Hylén, 2010; Selwyn, 2017). Det skulle därför vara intressant med en fältstudie där
forskaren går ut i skolor och kartlägger användningen digital teknik vid
kommunikationen. En sådan studie skulle kunna utföras exempelvis genom
observationer. I vår studies resultat framkom delade åsikter om användningen av
lektionsanteckningar i Wilma. Vi valde att inte sätta större fokus på användningen av
lektionsanteckningar eftersom detta var ett mindre forskningsprojekt. Vi ser ändå en
möjlighet i att forska vidare inom denna tematik.

74

Björklund Lina och Rahja Matilda

Litteraturförteckning
Arnolds-Granlund, S-B. 2009. Beyond the obvious. Åbo, Finland. [Citerad:
3.10.2019] Hämtad: Doria:
http://www.doria.fi/bitstream/handle/10024/47203/ArnoldsSol.pdf?sequenc
e=3
Blomqvist, P. (7.10.2019). Helsingfors skolor ska sluta använda verktyget Wilma företag får miljonkontrakt för att utveckla ett ersättande system. [Citerad:
2.12.2019] Hämtad: Svenska Yle:
https://svenska.yle.fi/artikel/2019/10/07/helsingfors-skolor-ska-slutaanvanda-verktyget-wilma-foretag-far-miljonkontrakt
Borsh, N., Borsh, S., Cline, K., Hochhalter, S., Rielanf, A., Takekawa, E., Walther,
T. 2017. The Effects of Parent-Teacher Communication using Digital Tools
in Early Elementary and Middle School Classrooms. Minnesota: Saint
Catherine University. [Citerad: 26.9.2019] Hämtad:
https://sophia.stkate.edu/cgi/viewcontent.cgi?article=1231&context=maed
Dahlström, L. (24.11.2015). Wilma används på fel sätt. [Citerad: 15.10.2019]
Hämtad: Svenska Yle: https://svenska.yle.fi/artikel/2015/11/24/wilmaanvands-pa-fel-satt
Dahlkwist, M. 2012. Kommunikation. Stockholm: Liber.
Denscombe, M. 2016. Forskningshandboken – För småskaliga forskningsprojekt
inom samhällsvetenskaperna. Studentlitteratur, Lund.
Eftring, H., Rassmus-Gröhn, K. & Hedvall, P-O. 2016. Elicting Parents’ Individual
Requirements for an Inclusive Digital School System. [Citerad: 9.1.2020]
Hämtad: https://www.ncbi.nlm.nih.gov/pubmed/27534306
Erstad, O. (2010). Digital kompetanse i skolen. Oslo: Universitetsforlaget.
Epstein, J.L., Sanders, M.G., Sheldon, S. B., m.fl. 3:e upplagan, 2009. School,
Family, and Community Partnerships: Your Handbook for Action. Corwin
Press, Thousand Oaks, USA. [Citerad: 3.9.2019] Hämtad:
https://www.govinfo.gov/content/pkg/ERIC-ED467082/pdf/ERICED467082.pdf .
Finlex. 2019. Förordning och grundläggande utbildning. [Citerad: 7.10.2019]
Hämtad: Finlex: https://www.finlex.fi/sv/laki/ajantasa/1998/19980852

75

Björklund Lina och Rahja Matilda
Fred, G. 2015. Handbok i föräldrasamtal. Studentlitteratur.
Furman, Ben. 2013. Kommunicera klokt med Wilma - Lärarens guide i elektronisk
kommunikation mellan hem och skola. [Citerad: 27.9.2019] Hämtad: Visma:
https://www.visma.fi/inschool/sv/
Hylén, J. 2010. Digitaliseringen av skolan. Studentlitteratur.
Korhonen, T., & Lavonen, J. 2014. Crossing School-Family Boundaries through the
Use of Technology. I H. Niemi, J. Multisilta, & E. Löfström (Red.),
Crossing Boundaries for Learning – through Technology and Human
Efforts (s. 37‒65). Helsinki: University of Helsinki, CICERO Learning
Network. [Citerad 7.10.2019] Hämtad:
https://www.helsinki.fi/sites/default/files/atoms/files/crossing_boudaries_for
_learning_through_technology_and_human_efforts_2014_0.pdf
Korhonen, T. 2017. Kodin ja koulun digitaalinen kumppanuus. Helsingfors,
Helsingfors Universitet. [Citerad 2.9.2019] Hämtad:
https://helda.helsinki.fi/handle/10138/184723
Kuusimäki, A., Uusitalo-Malmivaara, L., & Tirri, K. 2019. Parents’ and Teachers’
Views on Digital Communication in Finland. University of Helsinki.
[Citerad: 2.9.2019] Hämtad: Hindawi:
http://downloads.hindawi.com/journals/edri/2019/8236786.pdf
Kvale, S. & Brinkmann, S. 2009. Den kvalitativa forskningsintervjun.
Studentlitteratur.
Mertaniemi, R. 2018. Föräldrabarometern 2018. [Citerad: 2.9.2019] Hämtad:
Förbundet Hem och skola i Finland: https://www.hemochskola.fi/wpcontent/uploads/2018/11/Foraldrabarometern2018final.pdf
Nationalencyklopedin. (u.å). Digitalisering. [Citerad: 31.3.2020] Hämtad:
https://www.ne.se/uppslagsverk/encyklopedi/enkel/digitalisering
Nyberg, R. & Tidström, A. 2012. Beskriv material och metoder. I R. Nyberg & A.
Tidström (Red.), Skriv vetenskapliga uppsatser, examensarbeten och
avhandlingar (s. 115‒138). Lund. Studentlitteratur.
Oinas, S., Vainikainen, M-P. & Hotulainen, R. 2018. Is tech-nology-enhanced
feedback encouraging for all in Finnish basic education? A person-centered
approach, Learning and Instruction, vol. 58, p. 12‒21. [Citerad: 3.10.2019]
Hämtad: Sciencedirect.com:
https://reader.elsevier.com/reader/sd/pii/S0959475217305789?token=23665
76

Björklund Lina och Rahja Matilda
34CD83F2F43E1BA22A3DF2ED13CAA2F9548F434A15C7A097401D17
FF1C8A80C865BAB6FFEEC6B09EF4F7C1CE817
Rönnqvist, L. 2008. Att mötas i samtal. Samtalet som redskap i kommunikationen
mellan hemmet och skolan. Förbundet Hem och Skola i Finland. [Citerad:
3.10.2019] Hämtad:
https://skrif.hi.is/foreldrasamstarf/files/2011/03/Finland_Att_motas_i_samta
l_webb.pdf
Selwyn, N. 2017. Skolan och digitaliseringen. Blir utbildningen bättre med digital
teknik? Daidalos.
Setyawa, S-H., Absari, D-T. & Limanto, S., Andre. 2016. The Design of Mobile
Application For Teacher And Parents Communication In Indoensian
School. [Citerad: 3.10.2019] Hämtad: https://www.matecconferences.org/articles/matecconf/pdf/2016/21/matecconf_bisstech2016_0
3016.pdf
Skolverket. 2019. Vi främjar skolväsendets digitalisering. [Citerad: 3.10.2019]
Hämtad: Skolverket: https://www.skolverket.se/om-oss/varverksamhet/skolverkets-prioriterade-omraden/digitalisering/skolverketframjar-skolvasendets-digitalisering
Stockholms stad. 2016. Framgångsfaktorer för digital utveckling i skolan. [Citerad:
1.9.2019] Hämtad: http://pedagogblogg.stockholm.se/sthlmisit/wpcontent/uploads/sites/47/2016/10/Framg%C3%A5ngsfaktorer-f%C3%B6rdigital-utveckling.pdf
Stukát, S. 2011. Att skriva examensarbete inom utbildningsvetenskap.
Studentlitteratur.
Söderlund, L. (2.2.2019). Hotar skolornas informationstsunami föräldrars mentala
hälsa? I Danmark är föräldrar så stressade att regeringen vill stänga ner
föräldraintrat. [Citerad: 19.2.2020] Hämtad: Svenska Yle:
https://svenska.yle.fi/artikel/2019/02/02/hotar-skolornasinformationstsunami-foraldrars-mentala-halsa-i-danmark-ar
Trost, J. 1993. Kvalitativa intervjuer. Studentlitteratur, Lund.
Utbildningsstyrelsen. 2014. Grunderna för läroplanen för den grundläggande
utbildningen. [Citerad: 1.9.2019] Hämtad: Utbildningsstyrelsen:
https://www.oph.fi/sites/default/files/documents/166434_grunderna_for_lar
oplanen_verkkojulkaisu.pdf
77

Björklund Lina och Rahja Matilda
Utbildningsstyrelsen. 2019. Sociala medier i skolan. [Citerad: 3.9.2019] Hämtad:
https://www.oph.fi/sv/sociala-medier-i-skolan
Visma. 2019a. Wilma. [Citerad: 27.08.2019] Hämtad:
https://www.visma.fi/inschool/sv/wilma/
Visma. 2019b. Lärarna. [Citerad: 27.08.2019]. Hämtad:
https://www.visma.fi/inschool/sv/lararna/
Visma. 2019c. Vårdnadshavarna. [Citerad: 27.08.2019]. Hämtad:
https://www.visma.fi/inschool/sv/vardnadshavarna/
Westerlund, I. 2015. Hermeneutik. I A. Fejes & R. Thornberg (Red.), Handbok i
kvalitativ analys. Stockholm: Liber.
Ödman, P-J. 2017. Tolkning, förståelse, vetande. Hermeneutik i teori och praktik.
Stockholm: Studentlitteratur.

78

Björklund Lina och Rahja Matilda

Bilagor
Bilaga 1: Informationsbrev till klasslärare
Bästa klasslärare
Våra namn är Lina Björklund och Matilda Rahja och vi studerar till klasslärare vid
Åbo Akademi. Vi håller på att slutföra våra studier och skriver för tillfället vår
gemensamma pro gradu avhandling. I vår studie undersöker vi klasslärares och
vårdnadshavares upplevelser av att kommunicera digitalt i Wilma. Vi har valt att i
undersökningen intervjua både klasslärare och vårdnadshavare för att få reda på båda
parternas upplevelser av att kommunicera i Wilma.
Vi hoppas att några klasslärare från er skola kan delta i vår undersökning genom
intervjuer. Det är frågan om enskilda intervjuer som kommer att behandlas
konfidentiellt. Intervjuerna beräknas ta ca 30 minuter. Ifall någon klasslärare vill ställa
upp på intervju så kan vi komma till er skola för att utföra intervjun eller så kan
intervjun utföras på distans, exempelvis genom ett Skypesamtal.
Som vår handledare fungerar Sol-Britt Arnolds-Granlund som är lektor inom
mediepedagogik. Arnolds-Granlund har sedan tidigare mångårig erfarenhet av den
digitala verksamheten inom ramarna för den grundläggande utbildningen.
Ifall någon klasslärare vill delta i vår studie kan de kontakta oss via en av de nämnda
e-postadresserna. Vi är tacksamma ifall ni kan bidra med er tid och delta i intervjun.
Ert deltagande är till stor hjälp för oss att komma framåt i våra studier så att vi
småningom kan påbörja våra jobb som klasslärare.

Med vänliga hälsningar
Lina Björklund
Matilda Rahja
E-postadresser

Björklund Lina och Rahja Matilda
Bilaga 2: Informationsbrev till vårdnadshavare
Bästa vårdnadshavare
Våra namn är Lina Björklund och Matilda Rahja och vi studerar till klasslärare vid
Åbo Akademi. Vi håller på att slutföra våra studier och skriver för tillfället vår
gemensamma pro gradu avhandling. I vår studie undersöker vi klasslärares och
vårdnadshavares upplevelser av att kommunicera digitalt i Wilma. Vi har valt att i vår
undersökning intervjua både klasslärare och vårdnadshavare för att få reda på båda
parternas upplevelser av att kommunicera i Wilma.
Vi behöver hitta vårdnadshavare som kan tänka sig att ställa upp på en intervju. Det är
frågan om en enskild intervju som kommer att behandlas konfidentiellt. Intervjuerna
beräknas ta ca 30 minuter. Intervjuerna kan utföras antingen ansikte mot ansikte eller
på distans, exempelvis genom ett Skypesamtal. Du behöver inte ha någon särskild
förkunskap gällande digital kommunikation. Det enda kravet för att kunna delta i
studien är att du har erfarenhet av att kommunicera med klasslärare i Wilma.
Som vår handledare fungerar Sol-Britt Arnolds-Granlund som är lektor inom
mediepedagogik. Arnolds-Granlund har sedan tidigare mångårig erfarenhet av den
digitala verksamheten inom ramarna för den grundläggande utbildningen.
Ifall du vill delta i vår studie kan du kontakta oss via en av de nämnda e-postadresserna
så vi sedan kan bestämma tid för intervjun. Vi är tacksamma ifall du kunde bidra med
din tid och delta i intervjun. Ert deltagande är till stor hjälp för oss att komma framåt i
våra studier så att vi småningom kan påbörja våra jobb som klasslärare.

Med vänliga hälsningar
Lina Björklund
Matilda Rahja
E-postadresser

Björklund Lina och Rahja Matilda
Bilaga 3: Intervjufrågor (klasslärare)
Intervjufrågor för pro gradu avhandling:
Intervju med klasslärare

Bakgrund
Hur gammal är du?
I vilken årskurs undervisar du?
Hur länge har du jobbat som klasslärare?
Trivs du med ditt jobb?

Kommunikation
Hur upprätthåller du kontakten med vårdnadshavare?
Vilka kommunikationsmedel använder du?
Hur ofta har du kontakt med vårdnadshavarna?
Vad brukar du informera vårdnadshavarna om?
Hur upplever du att kommunikationen mellan dig och vårdnadshavarna fungerar?
Fungerar kommunikationen lika bra med alla vårdnadshavare?
Hur upplever du att kommunicera digitalt med vårdnadshavare?

Kommunikation i Wilma
Hur ofta använder du Wilma?
Hur nåbar är du i Wilma?
Har du utsatta tider för när du svarar/inte svarar?
Upplever du att det är viktigt att man som klasslärare begränsar sin nåbarhet?

Björklund Lina och Rahja Matilda
Till vad använder du Wilma?
Vilka olika funktioner i Wilma använder du? Ge exempel.
Vad kan ärendena som du kommunicerar om i Wilma handla om?
Finns det ärenden som du föredrar att inte att föra i Wilma? Vilka ärenden?
Då du öppnar Wilma: Finns det tillräckligt med möjligheter eller finns det något du
tycker att fattas i Wilma?
Ser du utvecklingsmöjligheter i Wilma?
Hur går du tillväga för att upprätthålla en god kontakt med vårdnadshavarna i Wilma?
Hur tar du i beaktande vårdnadshavare som sällan använder Wilma?
Vilka fördelar upplever du med att kommunicera digitalt i Wilma?
Upplever du att det kan finnas problematiska aspekter med att kommunicera digitalt
med vårdnadshavare i Wilma?
Upplever du någonsin att det uppstår missförstånd i kommunikationen med
vårdnadshavarna? Utveckla svaret.
Upplever du att kommunikationen kan bli bristfällig/ytlig då ni kommunicerar i
Wilma? Utveckla svaret.
Hur tycker du att man som lärare kan gå tillväga för att förebygga/undvika problem i
den digitala kommunikationen i Wilma?
Finns det något annat som du upplever att är viktigt att ta i beaktande då man
kommunicerar i Wilma?
Hur uppmanas ni från skolans ledning att använda Wilma?

Björklund Lina och Rahja Matilda
Bilaga 4: Intervjufrågor (vårdnadshavare)
Intervjufrågor för pro gradu avhandling:
Intervju med vårdnadshavare

Bakgrund
Hur gammal är du?
I vilken årskurs går ditt/dina barn?

Kommunikation i Wilma
Hur ofta använder du Wilma?
Till vad använder du Wilma?
Hur ofta får du meddelanden på Wilma?
Vilka sorters meddelanden får du i Wilma?
Tycker du att Wilma används för lite/tillräckligt/för mycket gällande skolärenden?
Utveckla svaret.
Vad upplever du att det kommuniceras mest om i Wilma?
Förhåller du dig positivt/negativt till att kommunicera i Wilma? Förklara.
Vilka ärenden upplever du att det passar bra att föra i Wilma?
Vilka ärenden upplever du inte passar bra att föra i Wilma?
Hur tycker du att den digitala kommunikationen med ditt barns/dina barns klasslärare
fungerar? Utveckla svaret.
Upplever du att läraren är nåbar i Wilma? Utveckla svaret.
Har du varit med om en situation där kommunikationen i Wilma har varit
problematisk?
Har du någonsin fått meddelanden i Wilma som du upplevt som negativa? Ge gärna
exempel.

Björklund Lina och Rahja Matilda
Har du upplevt att det uppstått missförstånd i kommunikationen? Ge gärna exempel.

Utvecklingsmöjligheter
Finns det något du saknar i kommunikationen i Wilma? Utveckla svaret.
Upplever du att det finns utvecklingsmöjligheter gällande kommunikationen i Wilma?
Utveckla svaret.

