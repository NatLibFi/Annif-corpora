”Det är någonting annat som skulle behövas...”
- Nya sätt för småbarnspedagogiken att stöda socialt utsatta
barn

Magisterprogram för pedagogiska vetenskaper och lärarutbildningen Åbo Akademi
Pro gradu 2021
Lena Storbacka-Järvinen

Abstrakt
Författare

Årtal

Lena Storbacka-Järvinen

2021

Arbetets titel
”Det är någonting annat som skulle behövas”...
-

Nya sätt för småbarnspedagogiken att stöda socialt utsatta barn

Opublicerad avhandling för magisterexamen i pedagogik

Sidantal

Vasa: Åbo Akademi. Fakulteten för pedagogik och välfärdsstudier

61

Referat
Barns välmående stöds kort- och långsiktigt genom att träna barns sociala och emotionella färdigheter
(Jones et al. 2015, Puerta et al. 2016, Blewitt et al. 2018). Forskarna menar att goda sociala och emotionella
färdigheter förebygger barns sociala utsatthet. Projektet Resursstarka barn – stöd till socialt utsatta barn
inom småbarnspedagogiken har som mål att hitta sätt för småbarnspedagogiken att stöda barns sociala
utsatthet. Med social utsatthet menas i den här avhandlingen att det i barnets vardag syns svårigheter, men
barnet förblir utan det stöd barnet behöver. Denna magisteravhandling har gjorts som en del av det
kartläggningsarbetet

som

görs

inom

projektet.

Målet med avhandlingen är att belysa olika sätt för småbarnspedagogiken att stöda socialt utsatta barn.
Syfte är med denna studie är att få fördjupad kunskap om hur personalen beskriver sitt arbete med socialt
utsatta barn. Det här är en kvalitativ undersökning där datainsamlingen har gjorts genom
fokusgruppintervju.

Data

har

analyserats

med

hjälp

av

innehållsanalys.

Resultat belyser vikten av att stöda socialt utsatta barn genom att stöda barns självreglering,
impulskontroll, att uttrycka och benämna känslor, samt kamratfärdigheter. Även att träna barns
koncentration är relevant. Respondenterna framförde att de vill utveckla metoder som stöder samarbete i
eget team, med vårdnadshavare och mångprofessionellt samarbete. Professionell tillväxt, såsom tid för
utbildning, att ta i bruk nytt material och tid för självreflektion lyftes fram som relevanta saker.
Sökord
Socialt utsatta barn, Resursstarka barn, Projektet Resursstarka barn
Syrjäytymisvaarassa oleva lapsi, voimavarainen lapsi, Voimavarainen lapsi-hanke

Innehåll
1.

Inledning ...................................................................................................................................... 1

2. Bakgrund till problemet och tidigare forskning ........................................................................... 2
2.1. Småbarnspedagogiken som kontext ....................................................................................... 3
2.1.1. Trender inom småbarnspedagogiken .............................................................................. 3
2.1.2. Statistik om småbarnspedagogiken och barnskyddsåtgärder för barn under
skolåldern .................................................................................................................................... 4
2.1.3. Barn i behov av stöd inom småbarnspedagogiken.......................................................... 5
2.1.4. Småbarnspedagogik arena för förebyggande barnskydd .............................................. 6
2.2. Centrala faktorer för att stöda socialt utsatta barn .................................................................. 8
2.2.1. Riskfaktorer för barnets utveckling ................................................................................ 8
2.2.2. Skyddsfaktorer för barnets utveckling och lärande ....................................................... 9
2.2.3. Socialt utsatta barn ......................................................................................................... 10
2.2.4. Resursstarka barn ........................................................................................................... 11
2.2.5. Vikten av att stöda barnets sociala och emotionella färdigheter ................................. 11
2.2.6. Vikten av tidigt föräldrastöd .......................................................................................... 15
2.2.7. Projektet Resursstarka barn – stöd till socialt utsatta barn inom
småbarnspedagogiken .............................................................................................................. 17
3. Metod och genomförande ............................................................................................................. 19
3.1. Val av metod ........................................................................................................................... 19
3.2. Datainsamlingsmetod............................................................................................................. 21
3.3. Analys av material ................................................................................................................. 24
3.4. Etiska överväganden .............................................................................................................. 26
3.5. Tillförlitlighet och trovärdighet ............................................................................................ 28
4. Resultat .......................................................................................................................................... 30
4.1. Social utsatthet inom småbarnspedagogiken ....................................................................... 31
4.2. Metoder och arbetssätt som används för att stöda barns sociala utsatthet ....................... 35
4.3. Metoder och arbetssätt som saknas i arbete med socialt utsatta barn ............................... 40
5. Sammanfattning och slutsatser .................................................................................................... 48
Refrenser ........................................................................................................................................... 53
Bilaga 1: Informationsbrev om fokusgruppintervjun .......................................................................... 60
Bilaga 2: Frågor vid fokusgruppintervjun ........................................................................................... 61

1. Inledning
Schreier et al. (2018) uppmärksammar att ett barns sociala utsatthet kan påverka
barnets utveckling på flera olika nivåer. Schreier et al. (2018) nämner bland annat
att

barns

utveckling

av

emotionella

färdigheter,

språk-

och

kommunikationsfärdigheter kan ta skada av social utsatthet. Rantala, Uotila och
Räikkönen (2018) poängterar att småbarnspedagogiken borde bli bättre på att
känna igen de risker som kan leda till social utsatthet. Heinonen et al. (2016)
antyder att småbarnspedagogiken i bästa fall kan stöda social utsatthet i ett tidigt
skede och ge barnet det stöd hen behöver.
Projektet Resursstarka barn –

stöd till socialt utsatta barn inom

småbarnspedagogiken har som mål att hitta sätt för småbarnspedagogiken att
stöda socialt utsatta barn. Syftet med projektet är att utveckla metoder och
material som stöder personalen inom småbarnspedagogiken att arbeta med socialt
utsatta barn. Med socialt utsatta barn menas enligt Davidsson och Juslin (2021)
barn som har svårigheter, vilka syns i vardagen. Svårigheterna kan bero på olika
saker och vara kopplade till barnets självt, familjen eller vara samhällsrelaterade.
Författarna menar att för att motverka barns sociala utsatthet är det skäl att stöda
barn att bli resursstarka. Davidsson och Juslin (2021) poängterar att socialt utsatta
barn inte är bristfälliga eller skadade, utan det är det riktade stödet som barnet
är i behov av som uteblir. Davidsson och Juslin (2021) menar att en central del
för att stöda barns resurser är att träna barns sociala och emotionella färdigheter.
Många studier tyder på att goda sociala och emotionella färdigheter är centrala
för att stöda barns välmående och för att motverka social utsatthet (Blewitt et al.
2018; Jones et al. 2015; Määttä et al. 2017; Puerta et al. 2016;). En viktig del i
projektet Resursstarka barn är att det stöd som barnet får inom
småbarnspedagogiken ska överföras till barnets hem. När stödet även riktas till
barnets hemmiljö blir stödet mera helhetsmässigt. I den här avhandlingen
används ordet vårdnadshavare för att beskriva de personer som har vårdnaden av
barnet. Det bör uppmärksammas att respondenterna i undersökningen använder
ordet föräldrar när de syftas till barnets vårdnadshavare. För att respondenternas
svar ska vara så autentiska som möjligt, har ordet förälder inte ändrats till
vårdnadshavare i respondenternas svar.
1

Denna avhandling utgör en del av det kartläggningsarbete som görs inom
projektet Resursstarka barn. Målet med avhandlingen är att belysa olika sätt för
småbarnspedagogiken att stöda socialt utsatta barn. Syftet med avhandlingen är
att få fördjupad kunskap om hur personalen beskriver sitt arbete med socialt
utsatta barn.
Avhandlingens forskningsfrågor är:
1. Vilka utmaningar/svårigheter finns hos barn inom småbarnspedagogiken?
2. Vilka metoder och arbetssätt tillämpar personalen i arbete med socialt utsatta barn?
3. Hurdana metoder och arbetssätt beskriver personalen att de saknar i arbete med
socialt utsatta barn?
För att projektet Resursstarka barn ska kunna utveckla material och metoder som
stöder socialt utsatta barn är det viktigt att känna till hur personalen inom
småbarnspedagogiken uppfattar de utmaningar och svårigheter som barn har. Det
är även intressant att veta hurdana metoder och material som personalen saknar i
arbete med socialt utsatta barn. Det här är en kvalitativ undersökning där
datainsamlingen har skett med hjälp av fokusgruppintervjuer. Respondenterna är
projektets deltagare. Data har analyserats med hjälp av innehållsanalys.
Datainsamlingen och innehållsanalysen beskrivs närmare i avhandlingens
metodkapitel, kapitel 3. Resultaten redogörs i kapitel 4. I kapitel 5 presenteras
avhandlingens sammanfattningar och slutsatser. Resultatens teoretiska bas är teori
om barns social utsatthet och vikten av att stöda barns sociala och emotionella
färdigheter.

2. Bakgrund till problemet och tidigare forskning
I det här kapitlet kommer småbarnspedagogiken som kontext att beskrivas. Det
handlar

om

att

beskriva

vilka

trender

som

förekommer

inom

småbarnspedagogiken, att lyfta fram relevant statisk om småbarnspedagogiken och
barn som är i behov av stöd, samt att lyfta fram småbarnspedagogiken som en arena
för förebyggande barnskyddsarbete. I kapitlets senare del belyses centrala faktorer
för att stöda socialt utsatta barn. Det handlar om att känna till riskfaktorer och
skyddande faktorer för barnets utveckling och lärande. I kapitlet diskuteras även
2

begreppet socialt utsatta barn och resursstarka barn, samt vikten av att stöda barns
sociala och emotionella färdigheter. Kapitlet avslutas med att uppmärksamma
vikten av tidigt föräldrastöd samt hur projektet Resursstarka barn kan bidra till att
stöda socialt utsatta barn.

2.1. Småbarnspedagogiken som kontext
2.1.1. Trender inom småbarnspedagogiken
I Finland har småbarnspedagogiken under de senaste åren genomgått flera stora
förändringar. Lag om småbarnspedagogik 540/2018 trädde i kraft 1.9.2018.
Utbildningsstyrelsen reviderade Grunderna för planen för småbarnspedagogik och
en ny version utkom 19.12.2018. Detta ledde till att anordnarna av
småbarnspedagogik var tvungna att revidera sina lokala planer och de togs i bruk i
augusti 2019. Lag om småbarnspedagogik 540/2018 tar även fasta på personalens
behörighet. År 2030 ska två tredjedelar av personalen ha en högskoleexamen och
föreståndaren ska ha en pedagogie magisterexamen.
I de nationella föreskrifterna poängteras att den pedagogiska verksamheten ska
utveckla barnets mångsidiga kompetens, fokuserar vid barnets lärområden och har
sin utgångpunkt vid barnets intressen och behov. Barnet ses som en aktiv aktör,
som hela tiden lär sig nya saker i olika lärmiljöer. Barnets delaktighet att planera,
utföra och utvärdera verksamheten lyfts fram som en central del. Verksamheten
ska utgå från den gemensamma värdegrunden och syn på lärande. (Lag om
småbarnspedagogik 540/2018 3§, 5§, 21-22§, Utbildningsstyrelsen 2018).
Enligt Grunderna för planen för småbarnspedagogik (Utbildningsstyrelsen 2018)
är det centralt att känna igen barnets behov av stöd och att ordna lämpligt stöd för
barnet, med fokus på tidigt ingripande. Grunderna för planerna för
småbarnspedagogik (Utbildningsstyrelsen 2018) poängterar att det är centralt att
utgå från barnets styrkor när man planerar stödåtgärder. Stödåtgärderna ska
planeras så att tar fasta på hur stöd ordnas för barnet i dess enskilda verksamhet
och för när barnet fungerar i barngruppen. Grunderna för planerna för
småbarnspedagogik (Utbildningsstyrelsen 2018) belyser även att det är centralt att
3

personalen inom småbarnspedagogiken samarbetar med barnets vårdnadshavare
och att personalen anlitar speciallärarens tjänster för att identifiera, planera,
genomföra

och

utvärdera

stödåtgärder.

Vid

behov

ska

även

andra

mångprofessionella anlitas. Ett mångprofessionellt samarbete kan innehålla ett
samarbete mellan olika aktörer inom social-och hälsovården. I Grunderna för
planerna för småbarnspedagogik lyfts barn- och familjerådgivningen och
barnskyddet som viktiga mångprofessionella samarbetsparter. I allt samarbete är
det centralt att samarbete med de olika parterna görs i första hand i samråd med
barnets vårdnadshavare.

2.1.2. Statistik om småbarnspedagogiken och barnskyddsåtgärder för barn
under skolåldern
Enligt THL (2019) deltog år 2019 77,0 % av barn i åldrar 1-6år i
småbarnspedagogisk verksamhet i Finland. År 2017 var de motsvarande siffrorna
70,7 %. Andelen barn som deltar i småbarnspedagogisk verksamhet har ökat i alla
åldrar när man jämför den procentuella andelen med år 2017 och år 2018. Heinonen
et al. (2016) beskriver att deltagandet i småbarnspedagogik är lågt i Finland när
siffrorna jämförs med bland annat andra nordiska länder. I Danmark, Sverige,
Island och Norge deltar över 90 % av barn som är två år redan i
småbarnspedagogisk verksamhet. Undervisnings- och kulturministeriet har
1.8.2018 startat ett försök med avgiftsfri femårsverksamhet i syfte att höja på
deltagande i småbarnspedagogiken. I första fasen deltog 17 kommuner (20182019) och i andra fasen 26 kommuner (2019-2020). Under åren 2021-2024
piloteras tvåårig förskoleverksamhet. Försöket torde börja den 1.8.2021 och
innefattar 10 000 barn. (Undervisnings- och kulturministeriet/pressmeddelande
2020) Ett ökat antal deltagande i småbarnspedagogisk verksamhet kan öka
småbarnspedagogikens möjligheter att nå socialt utsatta barn.
Kuoppala T. (personlig kommunikation, 5.2.2020) beskriver att det under år 2018
gjordes 22 299 barnskyddsanmälningar på barn i åldrar 0-6år, detta är 5,7 % av
hela åldersgruppen. Av dem var 13 193, 3,4 % inom barnskyddets öppenvård. 954
barn i 0-6 ålder blev brådskande omhändertagna. I de sex största städerna i Finland;
Helsingfors, Esbo, Vanda, Tammerfors, Åbo och Uleåborg gjordes år 2018 8 383
4

barnskyddsanmälningar. Småbarnspedagogiken gjorde i de sex städerna 1 234
barnskyddsanmälningar.

År 2018 var 4 740 barn i ålder 0-6 klienter inom

barnskyddets öppenvård. 1 237 barn i ålder 0-6 år var placerade utanför hemmet
(Helsinki region infoshare 2019).
Förebyggande barnskyddsarbete har ofta som utmaning att nå de barn och familjer
som är i behov av stöd. Småbarnspedagogiken är en viktig arena för förebyggande
barnskyddsarbete, eftersom så många barn deltar i småbarnspedagogisk
verksamhet och personalen kan vara i kontakt med barnfamiljerna dagligen.
Småbarnspedagogiken är en verksamhet som är tillgänglig för alla barn, eftersom
barnen har rätt att delta i småbarnspedagogisk verksamhet enligt lag om
småbarnspedagogik 2018/540. Småbarnspedagogiken kan i sig vara en stödåtgärd
inom förebyggande barnskyddsarbete. Projektet Resursstarka barn har skapats för
att öka småbarnspedagogikens möjligheter att nå de barn och familjer som är i
behov av stöd.

2.1.3. Barn i behov av stöd inom småbarnspedagogiken
Pihlaja och Neitola (2017) beskriver att det är svårt att exakt avgöra hur stor del av
barnen inom småbarnspedagogiken som är i behov av särskilt stöd. Olika statistik
lyfter fram olika siffror beroende på år, definitionen av svårighet/utmaning och
bristen av hur stödbehovet dokumenteras. Forskarna lyfter fram att år 2016 hade
5,4 % av barn inom småbarnspedagogikens olika arenor behov av intensifierat eller
särskilt stöd. Pihlaja och Neitola (2017) synliggör att mest har barn behov av stöd
i utmaningar i den språkliga utvecklingen. Därefter är den vanligaste formen av
stöd, stöd i sociala- och emotionella svårigheter, ADHD och andra
uppmärksamhetsstörningar

(ca

9

%/stödbehov).

Stöd

på

grund

av

funktionsnedsättning ligger på ca 3 % av alla stödbehoven.
Trestegsstödet ingår i lag om grundläggande utbildning 1998/628, men vissa
kommuner har valt att tillämpa trestegsstödet även inom småbarnspedagogiken.
Ungefär

hälften

av

kommunerna

har

övergått

till

trestegsstöd

inom

småbarnspedagogiken framgår i undervisnings-och kulturministeriets rapport
2017:39 (Eskelin & Hjelt 2017). Pihlaja och Viitala (2019) beskriver att
5

trestegsstödet innehåller allmänt, intensifierat och särskilt stöd. Allmänt stöd är
den första stödformen för att svara på barnets behov av stöd. Allmänt stöd kräver
inga undersökningar eller beslut. Ifall barnet är i behov av intensifierat stöd görs
en pedagogisk bedömning. Pihlaja och Viitala (2019) lyfter vidare fram den
pedagogiska bedömningen. Den pedagogiska bedömningen innehåller en
helhetsmässig beskrivning av barnets utveckling och lärande. Denna bedömning
görs utgående från personalens, vårdnadshavarnas och barnets synvinkel.
Bedömningen innehåller även en beskrivning av hurdant stöd barnet redan har och
en utvärdering av hur stödet har inverkat. Ifall åtgärderna inom det intensifierade
stödet inte är tillräckligt kan barnet enligt Pihlaja och Viitala (2019) övergå till
särskilt stöd. Särskilt stöd kräver ofta ett utlåtande från flera olika professionella
till

exempel

specialsjukvården,

psykolog

och/eller

speciallärare.

Inom

småbarnspedagogiken görs ofta ett beslut av särskilt stöd görs till exempel av
chefen för småbarnspedagogik.

2.1.4. Småbarnspedagogik arena för förebyggande barnskydd
Sorkkila och Aunola (2020) ansvarar för Finlands del i undersökningen
International investigation of parental burnout (IIPB). I undersökningen har
deltagit över 17 000 vårdnadshavare från 42 olika länder. Finlands vårdnadshavare
är bland de sju mest utmattade länderna (Roskam 2020, 8). Sorkkila beskriver att
det är svårt att förklara orsaken till utmattning hos vårdnadshavarna i Finland, men
individualism är en faktor som förklarar utmattningen mera än kulturella
värderingar, ekonomiska skillnader länderna emellan, individuella eller
familjerelaterade skillnader (Sorkkila & Aunola 2020). Detta kan stärka
uppfattningen om att vårdnadshavare med små barn i Finland har ett behov av stöd.
I den här avhandlingen är en central del att kunna lyfta fram hur
småbarnspedagogiken kan förebygga social utsatthet. En viktig del i projektet
Resursstarka barn är att kunna införa det stöd barnet får inom småbarnspedaogiken
till

barnets

hemmiljö.

Pölkki

och

Vornanen

(2016)

menar

att

småbarnspedagogiken används som förebyggande barnskyddsåtgärd i fall när
vårdnadshavarna

är

utmattade,

har

mentala

svårigheter,

svårigheter

i

föräldraskapet, missbruk, svårigheter att ta hand om barnet och det finns
6

utmaningar i barnets utveckling. I dokumentation kring orsakerna att tillämpa
småbarnspedagogiken som förebyggande barnskyddsåtgärd togs det oftare fasta på
vårdnadshavarnas behov än på barnens behov.
Heinonen et al. (2016) poängterar att småbarnspedagogiken kan fungera som
förebyggande barnskydd både när man ser ur ett individuellt perspektiv, men också
när man iakttar det ut en samhällelig syn. Småbarnspedagogiken kan stöda ett
enskilt barns helhetsmässiga välmående. Centralt är hur barnets utveckling, fostran
och inlärnings stöds. Ifall det uppstår svårigheter under barnets uppväxt eller i
familjens liv, kan dessa stödas inom småbarnspedagogiken genom ett tidigt
ingripande. Småbarnspedagogiken har enligt Heinonen et al. (2016) speciell god
effekt för de barn som har svårigheter i utvecklingen eller i inlärningen, eller om
det finns faktorer i barnets uppväxtmiljö som belastar. Förebyggande
barnskyddsåtgärder

har

mest

effekt

när

de

riktas

till

småbarn.

Småbarnspedagogiken är en central serviceform där det är möjligt att jämna ut
barnens olika förutsättningar gällande inlärning och utveckling.
Rantala, Uotila och Räikkönen (2018) poängterar att småbarnspedagogiken ofta
ses som en separat del inom familjearbete och förebyggande barnskyddsarbete.
Rantala, Uotila och Räikkönen (2018) hänvisar till Rimpelä (2015) som
argumenterar för att när vårdnadshavarna mår bra så mår också barnet bra. Stöd till
barnet och barnfamiljerna borde gå igenom en reform, där man allt mera skulle
utgå från förebyggande ingripande istället för att arbeta problemcentrerat. Det här
innebär enligt Rantala, Uotila och Räikkönen (2018) att småbarnspedagogiken
kunde arbeta för att känna igen riskfaktorer i barnet utveckling och välmående,
samt att tillsammans med andra professionella sträva efter att hitta flera metoder
som stöder arbetet kring en välmående familj.
Rissanen et al. (2018) lyfter fram att det i Finland har gjorts lite undersökningar
kring effekter av tidigt stöd. De undersökningar som har gjorts har fokuserat på
effekter av att stöda förälder som har en problematik som ses som en stor riskfaktor
för barnets välmående. Tidig insats (2017) rapporterar om internationella
undersökningar som visar att universellt föräldrastöd har framstående effekter för
folkhälsan och den nationella ekonomin. Med program som stöder föräldraskapet
har

man

kunnat

stöda

barns
7

sociala

och

emotionella

svårigheter,

beteendesvårigheter och senare problemanvändning av rusmedel. Undersökningar
har enligt Tidig insats (2017) även kunnat minska på familjemedlemmarnas
upplevelser av stress och har förbättrat kvaliteten på relationerna inom familjen.

2.2. Centrala faktorer för att stöda socialt utsatta barn
2.2.1. Riskfaktorer för barnets utveckling
Björktomta och Eriksson, (2016) Calheiros et al. (2018) och Forinder och Hagborg
(2008) har identifierat fyra karaktärer som innebär en risk för barnets utveckling
och hälsa. Forskarna beskriver att den första faktorn har att göra med barnets
karaktär, så som att barnet är funktionsnedsatt eller andra genetiska faktorer, så
som att barnet är känsligt. Den andra karaktären har enligt forskarna fokus vid
barnets vårdnadshavare och kan tillexempel vara ensamstående eller lågutbildade
vårdnadshavare eller våldsamhet hos vårdnadshavaren. Barn vars vårdnadshavare
har problem med den fysiska, psykiska hälsan eller problem med missbruk har en
högre risk för negativ utveckling och ohälsa. Familjekaraktärer så som fattigdom
och att familjen har enligt forskarna en utländsk bakgrund är den tredje observerade
faktorn som innebär en risk för barnets utveckling och hälsa. Den fjärde faktorn
som kännetecknats som risk är den sociala omgivningen, så som ett oroligt
boendeområde och svagt socialt nätverk (Björktomta & Eriksson 2016; Calheiros
et al. 2018; Forinder & Hagborg 2008). I Statsrådets publikationer (8/2019) lyfts
fram att ensamhet, fysiskt och psykiskt våld samt fattigdom är de största
riskfaktorerna för barnets hälsa och välbefinnande i Finland. Dessa riskfaktorer är
större bland de barn som har något av de risk-karaktärerna som beskrevs ovan.
Björktomta och Eriksson (2016) menar att en riskfaktor i sig kan leda till flera olika
andra risker och en del är mera bestående än andra, så som tillexempel fattigdom.
Fattigdom beror ofta på låg utbildning och leder ofta till att familjen bor på ett
mindre tryggt område, i en trång lägenhet och arbetslöshet är ofta ett faktum.
Risken för brottslighet är även större. Även Almqvist et al. (2019) beskriver att
svårigheter ofta hopar sig och citerar till det gamla ordspråket ”en olycka kommer
sällan ensam”. Almqvist et al. (2019) beskriver att de barn som har utsatts för en
8

allvarlig svårighet eller händelse utsätts med en stor sannolikhet för flera
svårigheter eller händelser under uppväxten. Forskarna har kunnat konstatera att
när ett barn utsätts för flera svårigheter påverkar det barnets utveckling och hälsa
mera sannolikt än om barnet utsätts för endast enstaka svårigheter eller händelser.
Effekten av allvarliga svårigheter och händelser verkar vara bestående och de kan
påverka barnets utveckling och välmående hela livet.
Björktomta och Eriksson (2016) poängterar att speciellt utmärkande är tiden då
belastningen sker. Sker belastningen under en kortare eller längre tid i barnets liv?
I vilket skede i barnets liv sker belastningen? Sker det en eller flera belastande
faktorer samtidigt? När det sker en belastande faktor i barnets liv i ett visst
utvecklingsskede kan det vara mera belastande än när det sker i ett annat
utvecklingsskede. Björktomta och Eriksson (2016) uppmärksammar att ett yngre
barn har oftare färre skyddsmekanismer än äldre barn. Sannolikheten är också
större att ett barn utsätts för en trauma/riskfaktor än de barn som inte utsätts för
trauma.
Schreier et al. (2018) lyfter fram att barns sociala utsatthet kan ha en negativ
påverkan på den kognitiva och fysiska utvecklingen, emotionella färdigheter, språk
och kommunikationsfärdigheter, samt skolmogenhet. Forinder och Hagborg
(2008) anser att flera riskfaktorer kan bidra till ogynnsam utveckling, medan
skyddande faktorer kan motverka negativ utveckling.

2.2.2. Skyddsfaktorer för barnets utveckling och lärande
Inom forskning (bl.a. Björktomta & Eriksson 2016; Davidsson & Juslin 2016;
Forinder & Hagborg 2008;) benämner man ofta individens förmåga att psykiskt
handskas med ett problem även om det inte går reda ut, som resiliens. Resiliens
innebär att barnet utvecklas även om det finns en hög risk för utvecklingen, barnets
kompetens är bestående trots stressande faktorer i barnets liv och att barnet
återhämtar sig trots att hen har varit med om traumatisk händelse. Utsträckningen
av resiliens är inte bestående utan varierar med tiden och hur omständigheterna

9

förändras (Björktomta & Eriksson 2016; Davidsson & Juslin 2016; Forinder &
Hagborg 2008;).
Forinder och Hagborg (2008) lyfter fram begreppet coping, det vill säga barnets
förmåga att hantera stress och belastningar. Coping riktar sig på hur barnets beter
sig i stressande situationer och bortser från andra skyddande faktorer. Forinder &
Hagborg (2008) poängterar att barnet väljer mellan två strategier, att hen anpassar
sig till situationen eller försöker lösa den. Det som är relevant är att barnet har en
förmåga att göra en riktig bedömning av situationen. Davidsson och Juslin (2021)
menar att en viktig förutsättning för det här är att barnet har en tillitsfull och
närvarande relation till vårdnadshavarna eller någon annan person. Det här hjälper
barnet att få rätt information och att hantera situationen. Davidsson och Juslin
(2021) betonar att god impulskontroll och positiv självuppfattning är även positiva
faktorer. Fritidsintressen och kreativitet anses även vara skyddande faktorer,
eftersom de ger mening i livet
Ahonen (2017) beskriver att kvalitativ småbarnspedagogik kan vara en viktig
skyddsfaktor för barn som är i risk för att blir socialt utsatta. Ahonen (2017) menar
att inom småbarnspedagogiken är en god relationen mellan pedagogen och barnet
en av de viktigaste skyddsfaktorerna för att minska på barnets sociala utsatthet.
Den goda relationen kan fungera i ett förebyggande syfte, men den kan också
”bära” barnet vidare, trots de risker som barnet utsätts för. En trygg person och god
relation kan vara avgörande för barnet, när den personen hjälper och stöder barnet
i det hen behöver. Den goda relationen kan även bidra till att minska på de
skillnader som finns mellan barnen, som har med barnets bakgrund och
familjeförhållandena att göra (Ahonen 2017; Björktomta & Eriksson 2016;
Statsrådet publikationer 8/2019).

2.2.3. Socialt utsatta barn
Davidsson och Juslin (2021) menar att socialt utsatta barn är barn som är utsatta
för någon form av risker. Det kan handla om en eller flera risker. Författarna anser
att riskerna kan vara kopplade till samhället, familjen, vårdnadshavarna eller barnet
10

själv. Hos ett socialt utsatt barn syns det en svårighet i barnets vardag. Svårigheten
kan enligt Davidsson och Juslin (2021) synas i barnets inlärning eller utveckling, i
barnets relation till andra barn och vuxna. Det centrala i denna definition för socialt
utsatta barn är att det i barnets liv finns svårigheter men stöd uteblir. Den här
definitionen av socialt utsatta barn är den som genomsyrar i hela avhandlingen.
Davidsson och Juslin (2021) poängterar att socialt utsatta barn inte är barn som på
något sätt är bristfälliga eller skadade, utan det centrala är att socialt utsatta barn
förblir utan det stöd som barnet behöver. För att stöda socialt utsatta barn påpekar
Davidsson och Juslin (2021) att personalen inom småbarnspedagogiken bör stöda
barn att bli resursstarka, att stöda barnets sociala och emotionella färdigheter. Detta
kallas inom projektet Resursstarka barn, barns sociala om emotionella
kompetensprofil. Författarna framhäver också att det är av stor betydelse att
involvera barnets vårdnadshavare i arbetet och även stöda barnet i dess hemmiljö.

2.2.4. Resursstarka barn
Resursstarka barn är enligt Davidsson och Juslin (2016) barn som är positivt
inställda till sig själv, sin omvärld och sin förmåga att utvecklas. Resursstarka barn
känner till sina egna färdigheter och även sina begränsningar. Davidsson och Juslin
(2016) menar vidare att resursstarka barn är motiverade att lära sig och att pröva
på nya saker. Resursstarka barn förstår att de kan lyckas men också att de kan
misslyckas, samt att de kan ta emot hjälp och stöd. Personalen inom
småbarnspedagogiken kan enligt Davidsson och Juslin (2016) inta ett
resursförstärkande förhållningssätt genom att de känner till de resurser och risker
som barnets vardag består av. Personalen delar barnets glädje och bekymmer i
vardagen och förhåller sig hoppfull till framtiden. Personalen förstår och lever sig
in i de saker som barnet är intresserat av samt de saker som är centrala i barnets liv.

2.2.5. Vikten av att stöda barnets sociala och emotionella färdigheter
Colleborative for Academic, for Social and Emotional Learning (CASEL) strävar
efter att implementera evidensbaserade material och program för barn i
småbarnsålder och upp till barn i tonåren. CASEL arbetar aktivt för
11

implementering av material och program som stöder barns sociala och emotionella
lärande, sk. SEL-träning (social and emotional learning). CASEL definierar att
barns sociala och emotionella färdigheter innefattar självreglering, social
medvetenhet,

relationsfärdigheter,

beslutsfattande

och

självkännedom.

Självreglering innebär enligt CASEL (2013) barnets färdigheter att reglera egna
känslor och eget beteende. Social medvetenhet betyder enligt CASEL (2013) att
barnets färdigheter att känna igen och förstå andras känslor och att kunna leva sig
in i andras känslor. Det innebär även att barnet känner och visar empati, samt
förstår sociala normer. CASEL (2013) lyfter fram att med relationsfärdigheter
menas barnets färdigheter att inleda och upprätthålla relationer, som är sunda och
ger tillfredsställelse. Beslutsfattande innehåller förmåga att fatta konstruktiva
beslut som styr eget beteende och växelverkan med andra människor.
Självkännedom innebär enligt CASEL (2013) att barnet känner igen egna känslor,
egna målsättningar och värderingar samt att barnets kan utvärdera eget beteende
(CASEL 2013; Määttä et al. 2017; O´Conner 2017).
Blewitt et al. (2018), Jones et al. (2015) och Puerta et al. (2016) poängterar att
barns sociala och emotionella färdigheter hos barn under skolåldern har ett
statistiskt signifikant samband mellan unga vuxnas sysselsättning, kriminalitet,
mental hälsa, välmående och användning av rusmedel. I deras undersökningar hade
goda sociala och emotionella färdigheter ett starkt samband med att barnen gick
grundutläggande utbildning i tid, fick ut sin examen och var sysselsätta på heltid i
ung vuxenålder. Goda sociala och emotionella färdigheter hade ett starkt samband
med att inte bli åtalad för brott eller att bli arresterad av polisen i ung vuxen ålder.
Jones et al. (2015) kunde i sin undersökning även konstatera att de barn som i
småbarnspedagogiken hade goda sociala och emotionella färdigheter använde
alkohol och droger mindre sällan än de barn som hade svaga sociala och
emotionella färdigheter. Puerta et al. (2016) argumenterar för att barn med goda
sociala och emotionella färdigheter rökte mera sällan vid 16-års ålder och det
förekom mindre tonårsgraviditeter. Goda sociala och emotionella färdigheter
minskade enligt Jones et al.

(2015) unga vuxnas internalisering och

externalisering, samt risken för att behöva medicineras för emotionella och
beteendesvårigheter i tonårsåldern. Puerta et al. (2016) konstaterar att barn med
goda sociala och emotionella färdigheter har en bättre hälsa vid 42-års ålder än barn
12

som hade svaga sociala och emotionella färdigheter i småbarnspedagogisk ålder.
Det kan sammanfattningsvis konstateras att goda sociala och emotionella
färdigheter ökar barnets helhetsmässiga välmående och minskar risken för
utsatthet.
Ahonen (2017) belyser att en kvalitativ småbarnspedagogisk verksamhet kan
förebygga barns utåtagerande beteende och stöda barns sociala och emotionella
utveckling. En kvalitativ småbarnspedagogisk verksamhet minskar enligt Ahonen
även på sociala och emotionella svårigheter och utmaningar. Orsaken till att
småbarnspedagogiken har en så stor betydelse är för att barnet får vara med om
värdefull växelverkan, hen får uppleva vård och omsorg, samt att känna att hen
lyckas. Den positiva inverkan på barnets sociala och emotionella utveckling sker
endast när barnet har en trygg relation till den vuxna (Ahonen 2017).
Internationellt används flera program för att stöda barns sociala och emotionella
färdigheter, sk. Sel-program. Blewitt et al. (2018) och Puerta et al. (2016)
poängterar att Sel-program stöder barns sociala och emotionella färdigheter bäst
när de ges som universellt stöd och förverkligas under småbarnsåren. Puerta et al.
(2016) lyfter fram att Sel-program har mera effekt när de används systematiskt och
under en längre tid. Trots det argumenterar Jones och Doolittle (2017) för att Selprogram i flera undersökningar påvisar motstridiga effekter. Blewitt et al. (2018)
försvarar resultaten med att det kan bero på att effektmätning inte görs tillräckligt
länge, för att kunna se om det barnet lärt sig har blivit en färdighet som syns i
vardagen och i flera situationer.
I CASEL-guiden (2013) synliggörs att Sel-program ofta har olika tyngdpunkter.
Fokus i de olika programmen kan vara vid att utveckla den pedagogiska miljön,
främja interaktionen mellan pedagogen och barnet eller att träna sociala och
emotionella färdigheter överlag. Blewitt et al. (2018) uppmärksammar att Selprogram ofta fokuserar vid att träna flera olika färdigheter i kombination med
varandra så som sociala, emotionella och kognitiva färdigheter. Blewitt et al.
(2018) menar ytterligare att andra Sel-program har en tyngdpunkt vid en särskild
färdighet, så som tillexempel reglering av känslor och eget beteende. En del
program tillämpar metoder så som mindfullness, yoga, avslappning och andra
13

kreativa metoder. Jones och Doolittle (2017) och McClelland et al. (2017) noterar
att de Sel-program som använder lek som metod för att träna barns sociala och
emotionella färdigheter är speciellt effektiva.
Määttä et al. (2017) lyfter fram att personalen inom småbarnspedagogiken i Finland
använder metoder och material för att stöda barns sociala och emotionella
färdigheter, men personalen använder få evidensbaserade program och
programmen används inte systematiskt. Määttä et al. (2017) beskriver att
personalen mest nämner att de använder stegvis, tunnemuksu och mututoukka, samt
de otroliga åren. Av dessa program har stegvis och de otroliga åren mest evidens.
Förutom dessa program menar Määttä et al.

(2017) att personalen inom

småbarnspedagogiken använder sig av material som ger verktyg för att arbeta
mobbningsförebyggande i barngrupperna och material som stöder barnen att träna
emotionella färdigheter, att känna igen och benämna känslor. Det handlar om
material så som barnböcker, tips på verksamheter, handlingsplaner och
inspirationsmaterial. Personalen tillämpar även lek, sång, musik, bildmaterial,
känslo- och styrkekort samt mjukisdjur för att träna barnens sociala och
emotionella färdigheter.
Efter Määttäs et al. (2017) rapport om att stöda barns sociala och emotionella
färdigheter inom småbarnspedagogiken har vikten av stöd för sociala och
emotionella färdigheter lyfts fram allt mera. Samtidigt som förändringarna inom
lagstiftning och nationella föreskrifter lyfter fram en allt mer positiv syn på barnet
och barnets lärande. Styrdokumenten uppmärksammar vikten av att tillämpa
barnets styrkor i vardagen och barnet ses som en aktiv deltagare i verksamheten.
Barnets möjlighet till delaktighet ses som en central del av verksamheten. Inom
småbarnspedagogiken stöder positiv pedagogik, se det goda och lågaffektivt
bemötande de rådande uppfattningarna om att stöda barns sociala, emotionella och
kognitiva utveckling. Enligt Leskisenoja (2019) har positiv pedagogik sina grunder
i positiv psykologi och positiv pedagogik fokuserar vid barnets styrkor, positiva
relationer, barnets delaktighet och att uppmärksamma situationer där barnet lyckas.
Se det goda har utvecklats av Uusitalo-Malmivaara och Vuorinen för att pedagoger
ska kunna hjälpa barnet att känna igen sina styrkor och tillämpa dem (UusitaloMalmivaara & Vuorinen 2018). Lågaffektivt bemötande har lanserats av
14

psykologen Bo Hejlskov Elvén. Lågaffektivt bemötande har skapats för att hantera
barns utmanande beteende. Lågaffektivt bemötande uppmärksammar lugnt och
förståeligt förhållande till barn i alla situationer. Metoden tillämpar tre olika
verktygslådor för olika situationer (Elvén 2020).

2.2.6. Vikten av tidigt föräldrastöd
I Grunderna för planen för småbarnspedagogik (Utbildningsstyrelsen 2018)
poängteras ett aktivt samarbete med barnets vårdnadshavare. Särskilt viktigt är
detta när barnet är i behov av stöd. Personalen inom småbarnspedagogiken ska med
barnets vårdnadshavare diskutera vilka möjligheter det finns att få stöd, de
viktigaste principerna i stödformen, samt hur stödformen kommer att genomföras.
Grunderna för planen för småbarspedagogik (Utbildningsstyrelsen 2018) lyfter
fram att det är viktigt att omedelbart kontakta barnets vårdnadshavare när det visar
sig att barnet har utmaningar i relation till utveckling eller lärande, samt om
personalen upplever oro för barnets välmående. Personalen ska informera
vårdnadshavarna hur man går tillväga i barnets ärenden, hur vårdnadshavarna får
information och om att personalen arbetar under sekretess.
Barnets behov av stöd kan enligt Grunderna för planen för småbarnspedagogik
(Utbildningsstyrelsen 2018) behövas en längre eller endast en kortare period.
Centralt är att barnet får stöd i ett tidigt skede. Barnet kan få stöd i form av olika
pedagogiska arrangemang, så som individuell handledning av en speciallärare
inom småbarnspedagogiken, bilder för att stöda språket eller kommunikationen.
Strukturella arrangemang kan innebära att barngruppens barnantal minskas eller
personalstrukturen genomgår förändringar. Andra arrangemang kan till exempel
innebära att sakkunnig inom social- och hälsovården konsulterar och handleder
personalen inom småbarnspedagogiken. Det är viktigt att barnets behov av stöd
utvärderas kontinuerligt. Observation och dokumentation är betydelsefulla vid
utvärdering.

Enligt

Grunderna

för

planen

för

småbarnspedagogik

(Utbildningsstyrelsen 2018) är det viktigaste verktyget barnets individuella plan
för småbarnspedagogik när man redogör för barnets behov av stöd. Den
individuella planen ska innehålla en beskrivning av barnets behov av stöd i relation

15

till målsättningarna. Fokus ska ligga vid de pedagogiska lösningarna som man gör
för att barnets ska nå sina målsättningar.
Heinonen et al. (2016) anser att det är viktigt med ett fungerande samarbete mellan
personalen inom småbarnspedagogiken och barnets vårdnadshavare. Speciellt
viktigt är det när barnet är i behov av särskilt stöd eller när barnets familj berörs av
utmanande livssituationer och därmed är i behov av stöd. Det viktiga är att skapa
en

gemensam

förståelse

över

situationen

så

att

det

gynnar

barnet.

Småbarnspedagogikens målsättning är enligt Heinonen et al. (2016) inte att lösa
familjernas alla problem, men det centrala är att personalen har en förståelse över
familjens situation och den värld som barnet lever i. De svårigheter, utmaningar
och överlag levnadsmiljö som barnet lever i, påverkar barnets beteende och
förutsättningar för utveckling och inlärning. Heinonen et al. (2016) menar vidare
att varje barn reagerar individuellt på de utmaningar och svårigheter som finns i
familjen. Varje barn har även olika skyddande faktorer som hjälper barnet att
övervinna en svår situation. Det är enligt Heinonen et al. (2016) av stor betydelse
att inse att när småbarnspedagogikens resurser inte hjälper eller räcker till så är det
personalens skyldighet att vägleda familjen vidare till andra tjänster inom familjeoch socialservice. Författarna poängterar att det är småbarnspedagogikens uppgift
att känna igen när familjen behöver stöd och att vägleda familjen vidare till rätt
tjänst.

Ibland

kräver

dock

familjens

situation

akut

ingripande

av

barnskyddsåtgärder.
Rautio (2016) anser att vikten av tidigt föräldrastöd och förebyggande arbete lyfts
fram som viktiga element när man diskuterar stöd för barnfamiljer. Olika projekt
har under åren gjorts i Finland kring temat. Programmet för barn och familjetjänster
LAPE, är ett regeringsprogram vars implementeringsfas fortgår under åren 20202022. Ett av målen är att utveckla tidigt stöd för barnfamiljer (THL 2021). Tidigt
föräldrastöd kan enligt Rissanen et al. (2018) förverkligas på flera olika sätt. Det
gemensamma målet är att stöda vårdnadshavarna och familjen innan utmaningarna
syns eller genast när utmaningarna framträder. Detta görs genom att stärka
vårdnadshavarnas resurser. I Finland produceras det tidiga stödet för
vårdnadshavare som universellt stöd. Gruppinterventionsprogram med evidens
som tillämpas i Finland i dagsläge är de underbara åren och voimaperheet.

16

Pölkki och Vornanen (2016) lyfter fram att största delen av vårdnadshavarna oftast
är nöjda med den stöd de får av personalen inom småbarnspedagogiken. Pölkki och
Vornanen (2016) poängterar att vårdnadshavarna är nöjda när de får stöd att fostra
barnen, att kunna tillfredsställa barnens grundbehov och att handskas med
vardagen. Vårdnadshavarna uppskattade även råd i var de vid behov kan få mera
stöd i sitt föräldraskap. Centralförbundet för barnskydd kunde i sin utredning
(2019)

konstatera

småbarnspedagogiken

att

vårdnadshavarna

mera

kunde

önskar

att

personalen

dem

att

använda

stöda

inom
positiva

fostringsmetoder och att personalen kunde fungerar som modell att använda
positiva fostringsmetoder. Vårdnadshavarna önskade även att personalen mera
kunde vara i kontakt med vårdnadshavarna och med hemmet. Överlag kunde
Centralförbundet för barnskydd (2019) konstatera att vårdnadshavarna saknar mera
stöd och information i fostran. De önskade mera service i ett tidigt skede, stöd i det
egna föräldraskapet, parförhållandet och gemenskap. Vårdnadshavarna lyfte fram
service

med

låg

tröskel,

såsom

chat-service,

telefonservice

eller

informations/utbildningstillfällen.

2.2.7. Projektet Resursstarka barn – stöd till socialt utsatta barn inom
småbarnspedagogiken
Projektet Resursstarka barn har som mål att öka personalens beredskap att stöda
socialt utsatta barn inom småbarnspedagogiken, genom att utarbeta arbetssätt och
metoder för detta. Det kommer också att utarbetas arbetssätt och metoder att stöda
barn på gruppnivå men även riktat material för att stöda det individuella barnet. En
central del i projektet är att kunna öka samarbetet mellan barnets familj och
småbarnspedagogiken, så att det stöd som barnet får inom småbarnspedagogiken
också ska kunna fås i barnets hem. Materialet kommer att produceras så att det blir
tillgängligt för allmänheten och kan vara synlig till exempel på sociala medier eller
projektet hemsida (Yrkeshögskolan Novia 2020).
Projektet Resursstarka barn är Yrkeshögskolan Novias treåriga projekt, som har
finansieras av Stiftelsen Eschnerska frilasarettet sr. Projektet har startat i januari
2020. Projektets samarbetspartners är Sateenkaari koto ry, Lyckobo daghem i Åbo
och Pargas stad, småbarnspedagogik, samt Turun yliopisto. Samarbetsdaghemmen
17

har utsett projektdeltagare som får utbildning i användningen av materialen och
metoderna, samt utför under projektets gång projektarbete. Turun Yliopisto
fungerar som stöd under projektets gång enligt de behov som projektet har. Under
kartläggningsfasen har Turun Yliopisto tillexempel bidragit med att dela
vetenskapliga artiklar och rapporter. Projektet görs under hela projekttiden i dialog
med arbetslivets representanter och studeranden inom Institutionen för Hälsa och
Välfärd. Studeranden får under projektet gång utbildning i hur materialen och
metoderna kan användas, samt utför under projekttiden projektarbete i kurser,
praktik och i sina examensarbeten. I projektteamet arbetar för tillfället 5
deltidsanställda (Yrkeshögskolan Novia 2020).
Under det första projektåret ligger fokus vid att kartlägga vilka metoder och
arbetssätt som används idag för att stöda socialt utsatta barn och familjer. Som
grund ligger tanken om ett resursförstärkande förhållningssätt. Under det andra året
är fokus vid implementering av de nya arbetsmetoderna och under det sista året är
utvärdering centralt.
Sammanfattningsvis kan konstateras att småbarnspedagogikens möjligheter att
förebygga social utsatthet, handlar framför allt om att stärka de skyddande
faktorerna hos barnet. Det handlar även om att hjälpa barnet och familjen att känna
igen sina styrkor och resurser. Småbarnspedagogiken kan förebygga social
utsatthet genom att stöda barnets sociala och emotionella färdigheter. Det handlar
bland annat om att barnet lär känna igen och reglera egna känslor, att hantera
impulser och reglera eget beteende. Småbarnspedagogiken kan stöda barnet att
lära sig att be om hjälp och att ta emot hjälp. Ett tidigt föräldrastöd är centralt för
att motverka barns sociala utsatthet. Småbarnspedagogiken kan stöda
föräldraskapet i den dagliga kontakten, under samtal som ordnas i relation till
barnet, under gemensamma aktiviteter på daghemmet, genom hembesök och även
genom att hänvisa vårdnadshavarna vidare till andra professionella inom socialoch hälsovården.

18

3. Metod och genomförande
I det här kapitlet beskrivs metodval för den här undersökningen. Den här
undersökningen har gjorts med hjälp av kvalitativ forskningsmetod och data har
samlats in via fokusgruppintervju. Kapitlet fortsätter med att synliggöra
analysmetoden, som i den här studien har varit innehållsanalys. Kapitlet avslutas
med att lyfta fram studiens etiska aspekter, tillförlitlighet och trovärdighet.

3.1. Val av metod
All forskning utgår enligt Patel och Davidsson (2019) från den problemformulering
forskaren har i sin undersökning. Forskaren har ett intresse, ett område, ett problem
som hen vill undersöka. Utgående från detta kan forskaren enligt Olsson och
Sörensen (2021) välja mellan att utföra en kvantitativ eller kvalitativ forskning. Det
som styr forskaren i val av forskningsmetod är undersökningens mål, syfte och
frågeställningar. Patel och Davidsson (2019) diskuterar att forskaren väljer ofta
kvantitativ forskningsmetod när hen vill ha svar på frågor som handlar om
tillexempel mängder och att beskriva samband eller skillnader mellan olika
variabler. Forskaren använder ofta enkäter, register eller experiment för att samla
in data. När forskaren analyserar data är hen oftare intresserad av siffror,
tillexempel hur ofta ett fenomen förekommer. Som analysmetoder används därför
ofta statistiska metoder.
Yin (2013) beskriver att när en forskare vill förklara och förstå olika fenomen
använder hen hellre kvalitativa forskningsmetoder. Yin (2013) menar att
kvalitativa forskningsmetoder vill få svar på frågorna vad och hur. Kvalitativa
forskningsmetoder används när forskaren vill beskriva upplevelser och
erfarenheter. Olsson och Sörensen (2021) uppmärksammar att kvalitativa metoder
försöker beskriva ett fenomen genom att kategorisera eller genom att förstå
fenomenen via modeller eller beskrivningar. Patel och Davidsson (2019) nämner
att forskaren vid kvalitativa metoder ofta använder intervju, observation, texter
eller enkäter med öppna svar för att samla in data. Tyngdpunkten vid analys av data
är ofta vid ord och språk. Patel och Davidsson (2019) lyfter fram att kvantitativ
19

forskning är mera deduktiv, medan kvalitativ forskning är ofta mera induktiv. Olika
datainsamlingsmetoder kan användas i både kvalitativ och kvantitativ forskning,
men det centrala är hur materialet samlas in och hur analysen av materialet görs.
Yin (2013) menar vidare att forskaren kan även välja att kombinera olika metoder
och olika datainsamlingsmetoder. Tillexempel kan forskaren ha svarsalternativ i en
enkät, men också öppna frågor i enkäten. Det centrala är att forskningsfrågorna,
mål och syfte med undersökning styr val av forskningsmetod.
Oberoende av val av forskningsmetod menar Patel och Davidsson (2019) att det
finns vissa likheter i själva forskningsprocessen. Enligt författarna börjar processen
med att forskaren beskriver problemområdet, definierar syfte och olika
forskningsfrågor för undersökningen. Därefter gör forskaren en genomgång av
relevant litteratur, väljer forskningsmetod och datainsamlingsmetod. Under den här
processen funderar forskaren över urval av kring det data som samlas in och
bearbetar vid behov forskningens syfte och forskningsfrågor. Sedan samlar
forskaren in data, bearbetar data, gör en analys av data och rapporterar
forskningsprocessen och resultatet. Yin (2013) observerar att en forskningsprocess
sällan i verkligheten kan följa denna process, eftersom forskaren ofta får ny
kunskap

under

processens

gång

som

ofta

kräver

att

hen

reviderar

forskningsprocessen, syfte och forskningsfrågorna. Trots det här brukar forskaren
göra sin rapport enligt ovannämnda steg.
Den här avhandlingen görs som en kvalitativ undersökning. Vid val av metod
styrde avhandlingens mål, syfte och frågeställningar. Skribenten arbetar inom
projektet Resursstarka barn och det fanns ett behov av att kartlägga personalens
arbete med socialt utsatta barn. Eftersom den här avhandlingen har som syfte att få
fördjupad kunskap om hur personalen beskriver sitt arbete med socialt utsatta barn,
behövs en kvalitativ undersökning för att kunna få en djupare beskrivning av detta.
Som datainsamlingsmetod kunde även intervjuer ha använts, men under
projektdagen skulle det ha varit omöjligt att intervjua alla projektdeltagare enskilt.
Om intervjuerna skulle ha gjorts utöver projektdagen, skulle det möjligen ha varit
svårare att få en sådan mängd frivilliga att datainsamlingen skulle ha varit
tillräcklig. Därför användes fokusgruppintervju som datainsamlingsmetod.
Fokusgruppintervju möjliggjorde att alla projektdeltagare kunde vara med och

20

beskriva arbetet med socialt utsatta barn. Datainsamlingsmetoden beskrivs närmare
i följande kapitel.

3.2. Datainsamlingsmetod
Patel och Davidsson (2019) lyfter fram fokusgrupp som ett sätt att samla in data i
en forskning. Fokusgrupp kan fungera som den enda metoden för att samla in data
eller vara en kompletterande metod för datainsamling. Dahlin-Ivanoff och
Holmgren (2017) menar att fokusgrupper kan användas när forskaren vill få fram
respondenternas åsikter, känslor eller reaktioner kring ett visst fenomen.
Författarna anser att metoden är användbar eftersom forskaren kan få svar också
på varför respondenterna tänker som de gör kring fenomenet. Olsson och Sörensen
(2021) poängterar att respondenterna i en fokusgrupp inte behöver bestå av experter
eller specialister utan det centrala är att det fås fram variation i diskussionerna.
Dahlin-Ivanoff och Holmgren (2017) lyfter fram att fördelen med fokusgrupper är
att respondenterna ofta har en expertkunskap som forskaren är ute efter. I den
gemensamma diskussionen kan respondenterna ställa värdefulla frågor till
varandra, argumentera för sina åsikter och lyfta fram nya perspektiv på ett sätt som
det inte kan göras i andra datainsamlingsmetoder. Olsson och Sörensen (2021)
anser att i en fokusgrupp är 5 till 10 deltagare en lämplig gruppstorlek, för att alla
deltagare kan komma till tals. En så kallad moderator leder enligt Patel och
Davidsson (2019) diskussionen, uppmuntrar deltagarna att diskutera. Författarna
uppmärksammar att det är viktigt att moderatorn inte är för styrande. Det är även
centralt att moderatorn är väl insatt i det tema/ämne som är fokus för intervjun.
Dahlin-Ivanoff och Holmgren (2017) konstaterar att forskaren på förhand kan
skapa en frågeguide med nyckelfrågor för intervjun. Olsson och Sörenssen (2021)
lyfter fram att forskaren kan ha olika grad av strukturering i sina frågor. En hög
strukturering innebär att frågorna ofta har svarsalternativ, medan en lägre
strukturering ger utrymme för respondenterna att svara på öppna frågor och ger
dem möjlighet att svara utgående från sina erfarenheter, värderingar och sitt sätt att
uttrycka sig. Dahlin-Ivanoff och Holmgren (2017) poängterar att forskaren bör
under intervjuns gång kunna ställa nya frågor. Det handlar ofta om frågor som
fördjupar diskussionen ”Kan ni förklara mera... Har någon annan samma
21

erfarenhet...” Dahlin-Ivanoff och Holmgren (2017) beskriver att forskaren bör
börja frågor som är av allmän karaktär och fortsätta med mera specifika frågor.
Författarna uppmärksammar att själva analysprocessen börjar redan under
intervjuns gång. Detta innebär att forskaren bör kunna fånga upp det centrala i
intervjun som svarar på undersökningens syfte. Forskaren bör kunna förstå vad
respondenterna diskuterar.
I den här studien gjordes fokusgruppintervjun med projektdeltagarna i projektet
Resursstarka barn. I projektet fanns vid tidpunkten för fokusgruppsintervjun 12
deltagare. På grund av rådande Coronapandemin, hölls fokusgruppintervjun på
distans via Teams. För att möjliggöra att alla fick tillfälle att säga sina åsikter hölls
fokusgruppen i två olika distansgrupper. Eftersom projektdeltagarna endast kunde
lösgöras under projektdagen, fungerade jag själv som moderator för den ena
gruppen och den andra fokusgruppen hade projektets forskare som moderator.
Båda fokusgruppintervjuerna bandades in och intervjun transkriberades efter
intervjun ordagrant. I början av fokusgruppintervjun påminde båda moderatorerna
om samtycke som respondenterna ger genom att delta i intervjun. I bilaga 1
informationsbrev om fokusgruppintervjun kan information om samtycke läsas.
Frågeunderlaget var det samma i båda grupperna. Frågeunderlaget var till sin
karaktär semistrukturerad. Moderatorerna har på förhand därför kommit överens
om möjliga följdfrågor för att fördjupa diskussionen. I frågeunderlaget fanns frågor
i koppling till avhandlingens mål, syfte och frågeställningar. Fokusgruppintervjun
inleddes med en fråga där respondenterna fick beskriva hurdana utmaningar eller
svårigheter de upplever att barn har idag. Eftersom det i projektet Resursstarka barn
har kunnat konstateras att sociala och emotionella färdigheter är centralt att stöda
för att förebygga barns sociala utsatthet, hade moderatorerna på förhand gjort
följdfrågor som kunde ha lett respondenterna in på temat. De svar som
respondenterna har gett gällande barns sociala utsatthet har dock uppkommit
självmant och dessa följdfrågor behövdes inte. De följdfrågor som ställdes
handlade mera om att förtydliga det som respondenterna berättade om och att få en
fördjupning av att menar respondenten det som moderatorn antar. Efter det här
frågades hurdana metoder respondenterna använder i de situationer som barnen har
utmaningar eller svårigheter som kommit upp och hurdana metoder och arbetssätt
som saknas i det arbetet. En viktig del i projektet Resursstarka barn är hur det stöd
22

barnet får inom småbarnspedagogiken kan implementeras i barnets hemmiljö.
Därför ställdes även frågor i relation till hur personalen samarbetar med barnens
vårdnadshavare och vilka arbetssätt och material som saknas i det arbete.
Fokusgruppintervjun avslutades med en fråga där respondenterna fick lyfta fram
önskemål gällande projektet Resursstarka barn. Frågeunderlaget finns som bilaga
2 frågor vid fokusgruppintervjun.
Patel och Davidsson (2019) poängterar att det är viktigt för forskaren att känna till
att gruppdynamiken kan påverka utfallet i undersökningen. Dahlin-Ivanoff och
Holmgren (2017) konstaterar att forskaren kan behöva få fram homogenitet i
gruppen så att respondenterna har en gemensam bakgrund eller förståelse. Det är
dock viktigt enligt Dahlin-Ivanoff och Holmgren (2017) att det även finns
heterogenitet i gruppen så att det i diskussionerna blir ett större djup. I den här
undersökningen delades fokusgruppernas respondenter in slumpmässigt, men
moderatorerna kände till vilka deltagare som endast jobbade i barngruppen och
vilka deltagare som även hade administrativa arbetsuppgifter. Moderatorerna hade
slumpmässigt delat in deltagarna så att det fanns deltagare med administrativa
arbetsuppgifter och deltagare som endast jobbade i barngruppen med i båda
fokusgrupperna. Det fanns även respondenter som jobbade på samma enhet. För
att de båda fokusgrupperna skulle bli så heterogena som möjligt, delades
respondenterna så att det fanns respondenter från de olika enheterna i båda
fokusgrupperna. Det som moderatorerna i den här undersökningen inte kunde
känna till var hurdana relationer eller förhållanden de olika respondenterna har
utöver den förhandsinformation som fanns om arbetsplats och arbetsuppgift.
Moderatorerna hade båda en från tidigare bekant person bland deltagarna. Dessa
projektdeltagare delades in i fokusgrupper så att de personer som var bekanta från
tidigare inte deltog i moderatorns fokusintervju.
Före

själva

fokusgruppintervjun

gjordes,

gjorde

moderatorerna

en

pilotfokusgruppintervju. En förfrågan gjordes via e-post till fem studerandegrupper
i yrkeshögskolan Novia för att delta i en pilotintervju. En påminnelse skickades
även ut, men ingen tog kontakt. Därefter bestämde moderatorerna att skicka ut en
förfrågan till lärare inom hälsa- och välfärd i Yrkeshögskolan Novia. Fem lärare
svarade jakande till inbjudan. I pilotfokusgruppintervjun deltog sådana lärare som
23

inte jobbar i projektet Resursstarka barn. Under pilotfokusgruppintervjun testades
tekniken så att bandningen fungerar i Teams. Moderatorerna hade förberett sig
även att använda mobiltelefonens bandning. Under tillfället testades att man kan
samla alla projektdeltagare i samma Teams-samtal för kort introduktion och sedan
skicka en ny länk via chatten till hälften av projektdeltagarna för att starta själva
fokusgruppintervjun. Under pilotfokusgruppintervjun testades intervjufrågorna
och hur lång tid som kan behövas för intervjun. Piloteringen kunde visa att en
bandning via mobiltelefonens app fungerar väl, ljudkvaliteten var bra. Bandning
via Teams gör att inspelningen går till Stream och kan vara synlig för en stund för
allmänheten. Därför valde moderatorerna att göra bandning via egna
mobiltelefoner för att trygga deltagarnas och bandningens anonymitet. Deltagarna
i pilotfokusgruppen tog fasta på att moderatorerna tydligare i början måste
presentera syftet med fokusgruppen, tydligare presentera frågan eller till exempel
dela frågan i chatten och tänka på att när fokusgruppintervjun görs på distans att ge
taltur åt deltagarna. I själva fokusgruppsintervjun upprepade moderatorerna
intervjufrågorna flera gånger och hade en kort paus före hen gav taltur åt
respondenten. Moderatorerna poängterade även under intervjun att det är ok att
fundera en stund när det kändes att frågan var svår eller att respondenten behövde
lite mera tid för att tänka på svaret. I sådana här situationer gav moderatorerna taltur
till någon annan i fokusgruppen och återkom till respondenten i ett senare skede.

3.3. Analys av material
När en forskare har samlat in sitt material är följande fas enligt Fejes och Thornberg
(2019) att analysera sitt material. Inom kvalitativ forskning handlar det om att
ordna och bearbeta data för att kunna lyfta fram de resultat som forskaren har fått.
Det handlar om att forskaren organiserar det data som hen har fått i
datainsamlingen. Forskaren jobbar aktivt för att sammanställda materialet i mindre
delar så att mängden blir mera hanterbar. Därefter utförs kodning av materialet,
forskaren gör synteser och söker efter likheter i data.
Med hjälp av innehållsanalys anser Denscombe (2018) att forskaren kan få fram
vad som är relevant i en text, vilka prioriteringar som uppstår, vilka värderingar
24

som framträder i texten samt hur olika idéer anknyts till varandra. Denscombe
(2018) lyfter fram innehållsanalysens process, som börjar med att forskaren söker
reda på lämpliga delar i texten och bryter ned texten i mindre bitar. Därefter
utarbetar forskaren relevanta kategorier och för över texten/ord/meningar i
lämpliga kategorier. Forskaren fortsätter att analysera vilken kategori som
förekommer oftast, hur de olika kategorierna förhåller sig tillvarandra och hur detta
kan förklaras.
Forskaren kan enligt Fejes och Thornberg (2019) välja mellan tre olika allmänna
strategier för att dra slutsatser i analysen. Forskaren kan välja induktiv ansats, där
empirin styr teman och kategorierna i analysen. Det insamlade data är alltså det
som styr forskaren att dra slutsatser och bilda olika kategorier. Motsatsen till
induktiv ansats är deduktiv ansats där forskaren väljer att analysera det insamlade
data utgående från ett på förhand bestämt sätt. Det här kan till exempel vara att
forskaren analyserar data utgående från en teori, hypotes eller påstående. I denna
ansats kan forskaren testa om en teori är hållbar och om empirin stöder teorin. Detta
sätt kan bidra till att forskaren sparar tid genom att inte behöva bilda egna
kategorier, men kan i sin tur leda till att forskaren missar väsentlig data i analysen.
Fejes och Thornberg (2019) lyfter fram ett tredje strategi för forskaren att gå
tillväga. Detta kallas abduktion. Här skapar forskaren en hypotes som beskriver det
data som hen har samlat in. Det här kan forskaren sedan använda vidare i följande
undersökningar. Abduktion används till exempel för att skapa ett mätinstrument.
Då kan forskarens resultat i den första undersökningen hjälpa forskaren att skapa
ett mätinstrument för kommande undersökning.
I den här studien har det insamlade data analyserats med hjälp av innehållsanalys
och en induktiv ansats. Induktiv ansats valdes för att få svar på avhandlingens
forskningsfrågor. Skribenten ville låta respondenternas svar styra analysen för att
få svar på forskningsfrågorna. Eftersom induktiv ansats har styrt analysen har
svaren olik mängd kategorier. Analysen har kombinerats med teoretiska inslag för
att skapa variation i analysen. Som teoribas används teori om barns sociala utsatthet
och vikten av att stöda barns sociala och emotionella färdigheter.

25

Innehållsanalysen genomfördes så att skribenten först transkribera det insamlade
data ordagrant. Analysen fortsatte med flera genomläsningar av materialet. I det
här skedet streckades nyckelord och korta meningar under i texten. Dessa
nyckelord och korta meningar skrevs upp i ett nytt dokument. Nyckelorden och
meningarna färgsattes med olika färger för att lyfta fram likheter i nyckelorden och
meningarna. Nyckelorden matades in i kategorier enligt de likheter som fanns i
orden och meningarna. Varje kategori fick i det här skedet en rubrik, som beskriver
innehållet i kategorin. Bland de kategorier som endast hade få nyckelord eller
meningar ströks. De centrala kategorierna i hänsyn till avhandlingens syfte och
frågeställningar presenteras i Resultatkapitlet 4 och sammanfattning och slutsatser
i kapitel 5. Innehållsanalysens faser som gjorts i den här studien har visualiserats i
tabell

1

innehållsanalysens

faser.

3.4. Etiska överväganden
Vetenskapsrådet (2017) lyfter fram viktiga aspekter för att en forsknings ska kunna
vara kvalitativ. Den forskning som utförs bör ha ett tydligt syfte och
forskningsämnet bör motiveras väl. Vetenskapsrådet (2017) poängterar att
metodvalet i forskningen bör motiveras väl. Det handlar om att forskaren måste
kunna motivera för varför hen väljer en viss metod och att hen kan välja en metod
som

hjälper

forskaren att

nå

forskningens mål,

syfte

och

besvarar

frågeställningarna. Enligt Vetenskapsrådet (2017) ska forskaren systematiskt
26

samla in data och analysera materialet. Datainsamlingen och analysen präglas av
noggrannhet, systematik, omsorgsfullhet och tydlighet. Forskaren dokumenterar
hela processen noggrant. Forskningsetiska delegationen (2012) lyfter fram god
vetenskaplig praxis dessutom innebär att forskaren hänvisar till de källor som
används på ett korrekt sätt och att forskaren tillämpar öppenhet när forskningen
publiceras.
Avhandlingens syfte och forskningsämne motiveras och beskrivs redan i
inledningen. Detta görs genom att skribenten hänvisar till vetenskaplig och annan
litteratur om forskningsämnet. Motivering av forskningsämne och syfte anses ha
relevans eftersom avhandlingen görs utgående från det behov som finns i projektet
Resursstarka barn. Val av forskningsmetod beskrivs och motiveras i kapitel 3.1 val
av metod. Datainsamlingen som gjorts i den här avhandlingen presenteras och
motiveras i kapitel 3.2 datainsamlingsmetod. Frågorna i fokusgruppintervjun
redovisas i bilaga 2: frågor vid fokusgruppintervjun. God vetenskaplig praxis har
i den här undersökningen beaktats genom att skribenten noggrant har hänvisat till
använd litteratur. I slutet av avhandlingen finns en fullständig källförteckning över
den använda litteraturen.
Denscombe (2018) poängterar det är ytterst viktigt att forskaren skyddar de
deltagare som medverkar i forskningen. Det handlar om att deltagarna inte på något
sätt får skadas eller lida av att delta i undersökningen. Det är viktigt att forskaren
är medveten om deltagandet kan vara traumatisk eller stressig för deltagaren.
Denscombe (2018) menar att det är ytterst viktigt att forskaren hanterar allt
information konfidentiellt och att när resultaten publiceras så är det inte möjligt att
känna igen deltagaren. Alla deltagare ska även behandlas rättvist, så att ingen
deltagare diskrimineras. Deltagande i en undersökning måste även ske på frivillig
bas. Enligt Denscombe (2018) är det centralt att be om samtycke skriftligt.
I den här undersökningen har det funnits 12 respondenter. Respondenternas namn,
ålder eller andra personuppgifter har inte delgivits i undersökningen. I samband
med

att

respondenterna

fick

information

om

fokusgruppstillfället

har

respondenterna fått information om att de genom att delta i undersökningen, ger
sitt samtycke för att materialet kan användas i forsknings- och utbildningssyfte,
samt som en del av denna undersökning. Moderatorerna upprepade i början av
27

fokusgruppstillfället muntligt den information som skickats ut skriftligt. Se bilaga
1: informationsbrev om fokusgruppintervjun.
Även om datainsamlingen i den här studien har fokus vid hur personalen beskriver
sitt arbeta med socialt utsatta barn, är det möjligt att det under datainsamlingen
kommer fram aspekter om enskilda barn och familjers angelägenheter. Detta är
även mera sannolikt ju längre projektet framskrider och personalen blir allt mera
delaktiga i projektet. Alla sådana angelägenheter kommer att behandlas under
sekretess. Sekretess förbinder alla projektdeltagarna. Om det under projektets gång
kommer upp angelägenheter som strider mot barnets rätt till en trygg uppväxtmiljö,
hotar barnets utveckling eller välmående enligt det som föreskrivs i
barnskyddslagen 2007/417, är det möjligt att i projektet lyfta fram varje
professionells skyldighet att anmäla sin oro till socialvården.

3.5. Tillförlitlighet och trovärdighet
Patel och Davidsson (2019) beskriver tillförlitlighet eller reliabilitet som en viktig
del ifall en undersökning upprepas. Reliabiliteten är hög ifall forskaren kan komma
fram till att om undersökningen upprepas på exakt samma sätt, kan denna
undersökning komma fram till samma resultat. För att forskaren ska kunna försäkra
sig att kunna mäta reliabilitet, handlar det om att forskaren måste tillämpa någon
typ av instrument. Patel och Davidsson (2019) betonar att i de undersökningar där
forskaren inte kan tillämpa ett instrument, måste tillförlitligheten bedömas på andra
sätt. I kvalitativ forskning handlar det framför allt om forskaren tillexempel är
erfaren att göra intervjuer eller att det finns två personer som gör observationer.
Ifall det är möjligt att tillämpa videon eller ljudinspelning är det möjligt för
forskaren att upprepande gånger se och/eller höra på inspelningen. Det här hjälper
forskaren att försäkra sig om att hen uppfattar det som finns lagrat på ett korrekt
sätt. Dessa sätt att utföra kvalitativ undersökning höjer på reliabiliteten eftersom
fel i bedömningen minskar (Patel & Davidsson 2019).
Faktorer som i den här undersökningen höjer tillförlitligheten är att
fokusgruppintervjun spelades in och kunde användas för att transkribera hela
intervjun. Eftersom fokusgruppintervjun gjordes på distans gavs respondenterna
28

taltur och således kunde det i de allra flesta fall tydligt uppfattas vad respondenterna
sa. Endast i enstaka fall var ljudet otydligt, men själva innehållet i respondenternas
svar kom fram. Skribenten har inte gjort fokusgruppintervjuer tidigare, men hade
tillgång till projektets forskare under hela datainsamlingen. Medforskaren har
erfarenhet av att leda fokusgruppintervjuer. Sänkande faktorer för tillförlitligheten
är att ingendera hade erfarenhet av att leda fokusgruppintervjuer på distans.
Intervjufrågorna har gjorts tillsammans med medforskaren och frågorna har
presenterats för de andra i projektteamet och dessa testades även under
pilotfokusgruppen. Detta höjer på tillförlitligheten i denna studie. En sänkande
faktor för reliabiliteten är att inga instrument för att mäta reliabiliteten har använts
i denna undersökning.
Validitet eller trovärdighet i en kvalitativ forskning gäller enligt Patel och
Davidsson (2019) hela forskningsprocessen, när validitet i en kvantitativ forskning
främst kopplas till datainsamlingen. Validitet i en kvalitativ forskningsprocess
handlar om att forskaren lyfter fram om undersökningen kunde belysa det som var
tanken att mätas. Patel och Davidsson (2019) diskuterar vidare validitet i själva
analysen av en kvalitativ undersökning. Forskaren bör vara uppmärksam vid själva
transkriberingen av data, så att transkriberingen verkligen sker så som
respondenterna har uttryckt sig i intervjun. Forskaren kan lätt hoppa över vissa
bisatser, utlämna vardagsspråk och transkribera texten noggrannare än vad
respondenterna verkligen lyfter fram. I en forskning är det viktigt att forskaren är
medveten om de val hen gör och reflekterar över valen. Detta är centralt för
validiteten i en kvalitativ undersökning.
När forskaren presenterar sina resultat påpekar Patel och Davidsson (2019) att det
kan vara skäl att låta respondenterna ta del av resultatet. Forskaren kan välja att
lyfta fram resultatet genom att redogöra för en fråga i gången, större helheter eller
genom att bryta ned frågorna. Det viktiga är enligt Patel och Davidsson (2019) att
själva karaktären i svaren hålls kvar. Forskaren kan välja att redovisa sitt resultat
genom att kombinera respondenternas svar med forskarens egna kommentarer.
Detta hjälper läsaren att bedöma trovärdigheten i analysen. Validitet i en kvalitativ
studie kan vidare sammanfattas med att det handlar om forskaren att noggrant
redogöra för olika val i hela forskningsprocessen. Här synliggör forskaren för hur
forskningsfrågorna har formats, vilken förförståelse forskaren har haft om det
29

undersökta ämnet, på vilket sätt teorin har påverkat forskningsprocessen, hur
respondenterna har valts, hur datainsamlingen har skett, på vilket sätt forskaren har
transkriberat sitt data, hur forskaren har gått till väga i analysen och på vilket sätt
resultaten har lyfts fram.
Validitet i den här undersökningen handlar framför allt om att skribenten i hela
forskningsprocessen har kunnat redogöra för de valt som gjorts. Den metodiska
beskrivningen i forskningsprocessen och reflektionerna kring de olika valen görs i
kapitlen 3.1, 3.2 och 3.3. I dessa kapitel har bland annat beskrivits hur
datainsamlingen har gjorts, varför fokusgruppintervju valts som metod, hur
frågorna för intervjun har bildats. Det insamlade datas mängd kan anses relativt
litet, för att höja på validiteten i undersökningen, har resultaten kopplats till teorin
för att skapa mera mångfald i analysen. Resultatet presenteras i följande kapitel och
görs genom att större helheter lyfts fram.

4. Resultat
I den här avhandlingen är målet att belysa olika sätt för småbarnspedagogiken att
stöda socialt utsatta barn. Syfte är att få fördjupad kunskap om hur personalen
beskriver sitt arbete med socialt utsatta barn. För att kunna reda ut syftet är det
centralt att först ställa forskningsfrågan vilka utmaningar/svårigheter finns hos
barn inom småbarnspedagogiken? Detta för att få svar på hur personalen beskriver
arbetet med just socialt utsatta barn. Social utsatthet är ett begrepp som är centralt
i den här avhandlingen. Hos ett socialt utsatt barn syns det en svårighet i barnets
vardag. Svårigheten kan enligt Davidsson och Juslin (2021) synas i barnets
inlärning, utveckling eller i barnets relation till andra. Det centrala i denna
definition för socialt utsatta barn är att det i barnets liv finns svårigheter men stöd
uteblir. Davidsson och Juslin (2021) poängterar att den viktigaste delen i att stöda
socialt utsatta barn är att träna barns sociala om emotionella färdigheter.
Den andra forskningsfrågan är att kunna lyfta fram vilka metoder och arbetssätt
tillämpar personalen i arbete med socialt utsatta barn. Den sista forskningsfrågan
är hurdana metoder och arbetssätt beskriver personalen att de saknar i arbete med
socialt utsatta barn? Samtliga forskningsfrågor har analyserat i relation till teori
30

om barns sociala utsatthet och vikten av att träna barns sociala och emotionella
färdigheter.
Resultaten presenteras i enlighet med forskningsfrågorna i de tre följande
underkapitel. I kapitel 4.1 lyfts social utsatthet inom småbarnspedagogiken fram.
Kapitel 4.2. beskriver metoder och arbetssätt som används för att stöda socialt
utsatta barn och i kapitel 4.3 uppmärksammas metoder och arbetssätt som saknas i
arbete med socialt utsatta barn. Resultaten kopplas med teori om social utsatthet
och vikten av att stöda barns sociala och emotionella färdigheter.

4.1. Social utsatthet inom småbarnspedagogiken
Määttä et al. (2017) har kunnat konstatera att barns svårigheter och utmaningar har
ökat. Det handlar om svårigheter och utmaningar så som att reglera sina impulser,
aggressivitet och svårigheter i kompisrelationer. Överlag beskriver Määttä et al.
(2017) ett ökat behov av särskilt och intensifierat stöd hos barn inom
småbarnspedagogiken. Pihlaja et al. (2015) menar att de största utmaningar och
svårigheter som barn har är koncentrationssvårigheter, aggressivt beteende,
emotionella svårigheter och kamratrelationer eller att vara i grupp. Snell et al.
(2012) beskriver att de vanligaste utmaningarna är trotsigt beteende, aggressivt
beteende och svårigheter i impulskontroll.
I den här studien lyfte respondenterna fram att barngrupperna idag har barn med
mera utmaningar och barngrupperna är överlag mera utmanande än tidigare.
”Nog har vi väl sett en ökning av det här ... dom här svårigheterna. Det tror jag
att vi alla kan skriva under.”
En respondent lyfte fram Coronapandemins påverkan och beskriver att barn har
svårt med omväxling och med att vara flexibla. Respondenten lyfte fram att barn
har svårt med stora förändringar. En respondent lyfte även fram att en ostrukturerad
vardag är vanlig för många barn och dess påverkan syns hos barnen
”Men också sen när jag tänker tillbaka på det här året och hur mycket åtminstone
har det synats i våra grupper Coronans påverkan. Att barnen har svårt att
omväxling och det här... med flexibiliteten att mitt i allt kan programmet ändra.
31

Och jag tänker ju själv att det kanske är lite reflekterar kring barnens egen vardag.
Att det hela tiden sker dom här förändringarna, stora förändringarna. Ena dagen
får man gå och besöka andra barn och leka tillsammans och fara på idrott. Medan
ena andra dagen så kan man inte ens stå utanför dörrarna”
Calheiros et al. (2018) poängterar att en riskfaktor som kan öka barnets risk för
social utsatthet är samhälleliga eller sociala risker. Med dessa menas förändringar
som sker i samhället, omgivningen eller i den sociala miljön. Coronapandemin kan
i sig vara en sådan här riskfaktor som ökar utmaningar och svårigheter för barn.
Coronapandemin kan ha medfört olika typer av förändringar i familjernas liv.
Dessa faktorer kan öka de familjerelaterade riskerna som Calheiros et al. (2018)
beskriver. En viktig aspekt är hur lång tid barnet utsätts för en riskfaktor.
Respondenterna beskriver Coronapandemins påverkan, så som ovisshet, stora
förändringar i barnens och familjernas liv. Förutom påverkan av Coronapandemin
ser familjernas vardag annorlunda ut jämfört med hur den har varit tidigare. Så här
beskriver en respondent familjernas vardag:
”Jo jag tänker just att den här oroligheten, ostrukturerad vardag. I synnerhet hos
oss då vi är ett skiftesdagis, så syns det ännu mera. Det är väldigt turbulent deras
vardag. Dom har svårt att veta om det är morgon eller kväll. Eller veckoslut. Och
när är det jul, när är det nyår”
Bland respondenternas svar kunde konstateras tre centrala kategorier av svårigheter
hos barn. Svårigheter beskrevs som olika typer av utmaningar och svårigheter
med känslor, orolighet och koncentrationssvårigheter samt svårigheter och
utmaningar i kamratrelationer. Kategorierna synliggörs i Figur 1 Svårigheter
hos barn.

32

Den första kategorin av svar belyser barns utmaningar och svårigheter med
känslor. Denna kategori innehåller känsloutbrott och utåtagerande beteende. Barn
har utmaningar med självreglering, att reglera egna känslor och impulskontroll.
Respondenterna nämner att barn har svårt att uttrycka och prata om känslor. En
respondent lyfter fram att barn inte vågar visa känslor, att hen har en känsla av att
barn får inte blir ledsna eller arga.
”Kanske det där med känslohanteringar ännu så det är svårt för många barn att,
att våga visa alla känslor. Att det är nånting som jag tycker att man hela tiden får
jobba med, med dom och prata med dom att det är helt okej att vara ledsen och arg
och frustrerad och så här men att man måste bara hjälpa dom att ta sig igenom
dom där känslorna sen, att ge dom verktyg att komma vidare och kunna släppa det
där som dom har blivit upprörda för eller så här att det”
”Jo det är nog att hantera och reglera känslor. Och det här med impulskontroll.
Ähm. Joo. Och att det där, impulskontroller. Det är det första jag kommer att tänka
på.”
I kategori två lyfter respondenterna fram utmaningar eller svårigheter i barns
kamratrelationer. Här nämndes som en del av utmaningarna att barnet inte förstår
kompisens avsikter. Det lyfts även fram mobbning och bråk bland barnen.
33

”jaa... känsloutbrott, kamratrelationer, mobbning är sånt som vi åtminstone håller
på att diskutera på mitt jobb. Vi har en sån där kompisgrupp där vi berör känslor
och hur man bemöter andra och såna grejer”
”Och kanske det att int, int förstå kompisens avsikter och sånt.”
”Och sen tycker jag att man, om man just från ett tidigt skede, eh ..., tar tag i saken
om det är nån som verkar bli utanför och så här så kan man ju hindra det och
stoppa det och lära barnen att, att så gör man inte, så beter man sig inte mot andra
och prata om liksom värderingar och hur man ska vara med kompisen och sånt här
så ... (otydligt) ... få stopp på det.”
I den sista kategorin framhåller respondenterna barns orolighet och
koncentrationssvårigheter som en utmaning eller svårighet som syns hos barnen
idag. Respondenterna funderar även kring en del av orsakerna till barns orolighet
och koncentrationssvårigheter. Så här beskriver respondenterna orolighet hos barn:
”Jo, jag tänker just på den här liksom, sån här liten rastlöshet av det att då du gör
en sak, så, så är barnena också redan lite vidare, i att men sen då, sen då? Och så
är det så där att nu gör vi det här liksom, att vi har tid att göra det här, att man
behöver inte ha bråttom vidare till följande liksom. Men barnena är lite redan på
väg (skratt). Så, lite sånt liksom, såna här rastlösa själar (skratt).”
”Jag har upplevt att barn mera och mera svårt att koncentrera sig på en sak på
gången. Alltså att joo. Alltså koncentrationen. Att vara närvarande. Det upplever
jag att e en utmaning.”
”Jo det är ju så att barnen har svårt att fokusera i lek och annat och tror att dom
bara orkar leka en liten stund och dom vill göra nåt annat...
Määttä et al. (2017) påpekar att sociala och emotionella svårigheter är vanliga bland
barn under skolåldern. Uppskattningsvis har 10−30 % av barn under skolåldern
svårigheter i sociala och/eller emotionella färdigheter. Pihlaja och Neitola (2017)
betonar att koncentrationssvårigheter och uppmärksamhetsstörningar har ökat de
senaste åren. I resultatet i denna studie kan det konstateras att de svårigheter som
forskning lyfter fram upplever även respondenterna som utmaningar i det arbete
som de gör.

34

I denna studie beskrivs vikten av att stöda barnets sociala och emotionella
färdigheter som en central del i stödet av barnets välmående i framtiden och för att
motverka illamående samt utsatthet. Jones et al. (2015), Puerta et al. (2016) och
Blewitt et al. (2018) har kunnat konstatera att det finns ett samband mellan barnets
goda sociala och emotionella färdigheter i småbarnsåren och god utbildning och
sysselsättning i vuxenålder samt mental hälsa och välmående i senare skede av
livet. Määttä et al. (2017) har identifierat att det är ytterst viktigt hurdana metoder
de vuxna som finns i barnets närmiljö använder för att på bästa sätt stöda barns
utveckling av sociala och emotionella färdigheter. I följande kapitel beskrivs de
metoder och arbetssätt som respondenterna i den här avhandlingen lyfte fram.

4.2. Metoder och arbetssätt som används för att stöda barns
sociala utsatthet
I den här undersökningen beskrev respondenterna fem olika kategorier av metoder
och arbetssätt som de använder för att stöda barns sociala utsatthet. Dessa
kategorier benämns som: material och metoder, att diskutera och fundera med
barnen, smågruppsverksamhet, arbete i team och betoningar i pedagogiken.
Kategorierna synliggörs i Figur 2 Metoder och arbetssätt.

35

Den första kategorin, är stor och innehåller många olika typer av material och
metoder för att hantera känslor. Här nämndes känslokort, kompisböcker,
stegvismaterialet, kompisväskan, ICDP, mobbningsförebyggande material och
bildstöd.
”Där jobbar vi jättemycket kring känslor, använder känslokort och dom får små
kompendier, där dom får rita olika känslor och på olika sätt hur tar dom form i
deras tanke.”
Määttä

et

al.

(2017)

har

uppmärksammat

att

personalen

inom

småbarnspedagogiken i Finland använder evidensbaserade program men
programmen används inte systematiskt. Personalen använder dock annat material
och andra verktyg för mobbningsförebyggande arbete i barngrupperna, material
som stöder barnet att benämna känslor och tränar emotionella färdigheter.
Respondenterna i den här studie beskrev att de tillämpar ICDP och
stegvismaterialet i arbete med barn. Dessa metoder har enligt forskning evidens.
En respondent beskrev användningen av stegvismaterialet så här:
”Å just den där kompisklubben som jag redan nämnde. Där har jag också plockat
lite från stegvis material.”
Detta kan stöda Määttäs et al. (2017) undersökning kring att evidensbaserade
metoder inte används systematiskt. En respondent uttrycker en eventuell orsak till
osystematisk användning av dessa material:
”Vi har ju dom här jättebra start och stegen och kompisväskan och allt, men jag
upplever kanske att det materialet inte går hem hos dom här barnen, utan det är
någonting annat som sku behövas.”
Kategori två att diskutera och fundera med barnen innehåller aspekter så som
att fundera tillsammans med barnen hur det känns att hjälpa varandra, att diskutera
med barnen hur vi kan hjälpa och stöda varandra, att diskutera om känslor och att
också vända på frågan hur det skulle kännas för dig i en liknande situation.
”Dom här grundkänslorna, hur kan man känna sig och var känns det. Men mest
kanske vi har domhär diskussionerna i de där situationerna när det händer
36

nånting. Att ha nån nu slagit nån eller skuffat nån eller tagit någons leksak eller
förstört nåns lek. Och hemskt ofta svänger vi frågan, att hur sku det kännas för
dig? ”
”Och jag tycker att respondent X tog också upp det här bra att jobba med känslor,
att hur känns det och framför allt de prosociala färdigheterna att hur känns det då
jag gör någonting bra, hur känns det då jag hjälper till nån och jag kan vara
omtänksam. Att stärka dom känslorna”
Respondenterna uppmärksammade att de använder sig av känslokort, att de pratar
och diskuterar med barnen och att de läser böcker kring känslor. Määttä et al.
(2017) har kunnat dra liknande slutsatser i sin undersökning, det vill säga att
personalen använder sig av annat material för att stöda barnets sociala och
emotionella färdigheter samt i mobbningsförebyggande arbete.
Följande kategori är smågruppsverksamhet, där respondenterna lyfter fram att
det är en bra metod att dela den stora gruppen i två grupper, i mindre grupper eller
att jobba i par.
”Vi har då en grupp på 4-5åringar som är delad i två grupper (10+10) vi har en
sån grupp, på tal om koncentration. Så hela stora gruppen har svårt att
koncentrera sig även om man delar in dem i mindre grupper, så det blir hemskt lite
att sitta och läsa böcker och diskutera”
”Det kan handla om att förminska gruppen, eller ordna smågruppsarbete på annat
sätt eller alltså att jobba i par”
Smågruppsverksamhet diskuterades bland respondenterna som en god metod för
att stöda barnen. Ahonen (2015) har beskrivit att smågruppsverksamhet är ett
relativt nytt fenomen inom forskning, men ett välkänt sätt att arbeta inom det
småbarnspedagogiska

fältet.

Pihlaja

och

Viitala

(2019)

beskriver

att

smågruppsverksamhet kan användas i olika konstellationer, enligt verksamhetens
syfte. Speciellt lämpligt anser de att smågruppsverksamhet är för de barn som har
svårt

att

vara

i

stora

grupper.

Ahonen

(2015)

uppmärksammar

att

smågruppsverksamhet är en ypperlig metod för att använda i de situationer som
ofta orsakar svårigheter för barn, så som övergångssituationer och på- och
avklädning. Ahonen uppmärksammar att växelverkan barnen och personal emellan
37

ökar, personalen har en bättre möjlighet att vara närvarande och kan till exempel
lättare uppfatta konflikter och hjälpa barnen att lösa dem. Ahonen beskriver även
personalens större möjlighet att uppmärksamma det individuella barnet och det
individuella barnets behov i smågruppsverksamhet. Personalen observerar mindre
orolighet och koncentrationssvårigheter i smågruppsverksamhet. Ahonen lyfter
även fram att det centrala i barns utmanande situationer är barnens antal, inte
personalens antal. Ahonen påvisar att mest utmanande situationer finns i situationer
när det är många barn på plats, till exempel vid morgonsamling och vid ledd
verksamhet med hela barngruppen på plats. Barn som är i behov av stöd med att
till exempel bevara uppmärksamheten och koncentrationen gagnas av en lugn miljö
med lite stimulus. Tillbakadragna barn har lättare att uttrycka sig i en intim miljö,
där det finns tid och rum för att fundera.
Att arbeta i team är den fjärde kategorin. Här beskriver respondenterna att det är
viktigt att ha tid för att planera och diskutera gruppens verksamhet, gemensamma
regler vuxna emellan, att ha liknande sätt att bemöta barnet, att barnen vet vad som
förväntas av dem, att försöka förstå vad som ligger bakom beteendet. I den här
kategorin nämndes även en gemensam planering tillsammans med andra
barngrupper, att t.ex. tajma tiden i tamburen och när man äter.
” Sen liksom tajming på grund av det att... i liksom tamburen och hur man äter och
i vilken tid och så vidare.... Å sen liksom ett sätt att jobba är att ha struktur och
sätta tid för gruppens planering. Att vuxna liksom har tid för sina teampalaver.
Och planerar och diskuterar och går igenom hur ska vi hantera de här
situationerna som är utmanande.”
”Men liksom så just nog så absolut det där stödet, stödet och tipsen av kollegorna
också, liksom att vad nån annan kanske har provat på som du själv kan, kan
prova.”
”Att man tillsammans i teamet funderar på att man har lite liknande sätt, sätt
liksom att och att det är konsekvent på det sättet, men att. Att man försöker förstå
vad som ligger bakom sådana där beteenden och, och....”
Respondenterna argumenterade för ett gott teamsamarbete. En respondent lyfte
fram att kärnan i arbete med utmanande barn har varit ett bra teamsamarbete.
Pihlaja och Viitala (2019) belyser att en väsentlig del i arbetet är hur teamarbetet
38

fungerar. Barn som har utmaningar och svårigheter i sociala och emotionella
färdigheter är speciellt känsliga för ett ickefungerande teamsamarbete. Pihlaja och
Viitala menar att detta kan synas i hela barngruppen eller hos ett enskilt barn.
Den sista kategorin innehåller betoningar i pedagogiken i arbete med barn. I den
här kategorin poängterades utepedagogik, positiv pedagogik, synliggörande
pedagogik, bemötande och närvaro som viktiga pedagogiska betoningar.
Respondenterna lyfte även fram barnens delaktighet, individanpassad verksamhet
och tidigt ingripande.
”Och sen använder vi utepedagogik. Barnen leker där bättre, det finns rum, dom
ryms bättre alla dit.”
”Jag började tänka på det här med positiv respons, att om det är ... vända på steken
å ge positiv uppmärksamhet och respons. Å det har fungerat jättebra”
”Nå det första jag också tänkte på är närvaro förstås, att det är jätteviktigt det där
bemötande med alla barnen. Att man faktiskt är närvarande.”
Flera trender inom småbarnspedagogiken poängterar positiva fostringsmetoder.
Positiv pedagogik beskrivs enligt Leskisenoja (2019) som en god metod, UusitaloMalmivaara och Vuorinen (2018) synliggör betydelsen av att se det goda hos
barnet och lågaffektivt bemötande anser Elvén (2020) som värdefullt. Pihlaja och
Viitala (2019) anser att stor vikt borde sättas vid att skapa en positiv kultur, där
barnet lär sig sociala färdigheter, positivt lärande uppmärksammas och personalen
koncentrerar sig på framförallt att förutseende och förebyggande åtgärder. Bland
respondenternas svar kunde inte uppmärksammas förutseende verksamhet med
barnet. Pihlaja och Viitala (2019) uppmärksammar att stödet ska vara proaktivt, så
att barn får handledning och anvisningar i förutseende syfte. Förutseende är enligt
Ahonen (2015) en central del av stöd i smågruppsverksamhet och särskilt i de
verksamhetsstunderna som tillämpar aktivitet och rörelse. Med förutseende
verksamhet uteblir i de ledda verksamheterna. Personalen tillämpar här även
aktivitet och rörelse, men den är inte planerad på förhand. Ahonen argumenterar
för att de barn som är i behov av stöd inte får nämnvärt mera stöd i ledd verksamhet
där hela barngruppen är på plats än andra barn. En respondent i den här studien
lyfter just fram dilemmat med att personalen har ”prövat på allt” men att det
fortfarande finns ett dilemma med att få vardagen att fungera.
39

”Men joo. Vi har testat all, hur man ska få hen integrerad i gruppen på ett sätt och
hur man ska få vardagen att fungera och alla övergångar å fungerar och sånt”
Bildstöd nämndes bland respondenterna som en god metod för att stöda barn i
behov av stöd. Ahonen (2015) poängterar att personalen nog nämner bildstöd som
metod, men vid observationer används bildstöd lite i pedagogiskt syfte.
Förutseende verksamhet lyfts i forskning som en god metod, men i den här studien
kom det inte fram nästan alls i respondenternas svar.
I följande kapitel presenteras vilka metoder och arbetssätt som respondenterna
lyfter fram att de saknar i arbete med socialt utsatta barn.

4.3. Metoder och arbetssätt som saknas i arbete med socialt
utsatta barn
Respondenterna beskrev att de saknar metoder och arbetssätt som kunde utveckla
samarbetet på olika nivåer, samarbete med vårdnadshavarna, mångprofessionellt
samarbete och samarbete i det egna teamet. Den andra kategorin som
respondenterna uppmärksammade tid för professionell tillväxt. Denna kategori
innehåller bland annat tid för utbildning, att läsa aktuella publikationer, att ta i bruk
nya material och ha tid för självreflektion. Kategorierna synliggörs i figur 3
metoder och arbetssätt som saknas.

40

Kategorin samarbete lyftes fram många gånger i respondenternas svar. I
respondenternas

svar

poängterades

utveckling

av

samarbete

med

vårdnadshavarna. Bland respondenternas svar nämndes småbarnspedagogikens
roll att tydligare synliggöra verksamheten för vårdnadshavarna och lyfta fram mål
med verksamheten och vilka arbetssätt som används för att nå målen.
” Att utveckla samarbetet genom att faktiskt ha föräldrarna medvetna om våra
strukturer och var är vi just nu och vad arbetar vi emot och var nånstans i
processen är vi nu.... Men när det handlar om hela barnets vardag så ska man
kunna samarbeta och ha den där gemensamma linjen eller nånting som man följer
tillsammans. Att veta vad är vårt mål och vad arbetar vi för”
Heinonen et al. (2016) betonar att samarbete med vårdnadshavarna är speciellt
viktig när barnet är i behov av stöd. Rantala, Uotila och Räikkönen (2018) lyfter
fram vikten av att se småbarnspedagogiken som en del av förebyggande
barnskyddsarbete. Respondenterna lyfte fram att vårdnadshavarna idag har många
frågor och funderingar kring föräldraskapet.
”Dom har mycket frågor, konstigt nog föräldrarna i dag kring helt såna där riktigt
som man själv kanske tänker att inte ens sku vara en fråga, en issue liksom att
41

fundera på men att dom ... många föräldrar har funderingar kring föräldraskapet,
har vi märkt...”
Määttä et al. (2017) har även identifierat att vårdnadshavarna har behov av stöd i
fostringsarbetet. Forskarna menar även att det syns en brist i föräldrarollen, som
även kan identifieras inom småbarnspedagogikens vardag. Det kan bland annat
handla om att fostran och verksamhetskulturen i hemmet är helt annorlunda än vad
den är inom småbarnspedagogiken.
Respondenterna uppmärksammar att de upplever att det syns en brist i
vårdnadshavarnas engagemang kring barnet inom småbarnspedagogiken och
intresse av att delta i öppna tillställningar på dagis. Bland svaren kunde konstateras
en svårighet hos personalen att nå vårdnadshavarna.
...hörd till dom där utmaningarna ännu det där med föräldrarnas engagemang i
barnenas dagar så lämnar lite att önska ibland.... ... nu är det väl samma föräldrar
som nu inte läste anslagstavlan tidigare heller, men liksom det där att nu, nu kan
inte du komma in och läsa den där anslagstavlan och då behöver du liksom se att
du kollar dom där e-posterna som kommer eller Wilma
”Att man tänker tillbaka för tio år sen, när man hade sån hära familjekvällar så
kom föräldrarna hemskt bra på dom. Det var alltid jätteroligt och dom kom hela
familjen. Och nu dom här senaste åren när man har ordna sånt så har det varit lite
glest. Att kanske det samarbete sku jag vilja ha igen”
”Att dom behöver ett forum som dom kan ventilera med likasinnade och lika ...
såna som har barn i samma ålder” (syftar till verksamhet där vårdnadshavare kan
träffa varandra)
En respondent beskriver en önskan om att vårdnadshavarna mera kunde uppleva
att det är en positiv sak att be om hjälp och att få hjälp.
”Att hur stöda barnet och föräldrar och alltså att man inte gör det... får fram det
här att det inte är nånting att skämmas för fast man behöver det här stödet. Hur
svänga det till en positiv grej.”

42

Corona-pandemins påverkan var tydlig i svaren. Nästan alla respondenter beskrev
saknaden av den dagliga kontakten med vårdnadshavarna och bristen av öppen
verksamhet inom småbarnspedagogiken.
”Ja, ...jo det är nog det här samma att jag tycker det är lite utmanande det här
Coronatiden när man inte på samma sätt träffar föräldrarna och träffas vid dörren,
vid dörren och det här och kanske det är nån annan som tar emot barnet och så
här så det blir inte riktigt samma och man har inte heller de här föräldracaféer och
sån här öppet hus och så här att nu så ... det faller bort lite sånt. Som nu stöder
den här öppna kommunikationen så”
Respondenterna lyfte fram användningen av digitala medel för att kommunicera
med vårdnadshavarna under Coronapandemin. Bland svaren lyftes fram verktyg så
som tillexempel Wilma, Päikky, Instagram och Facebook. Trots att det fanns
utmaningar kunde en respondent påvisa att nya sätt att nå vårdnadshavarna även
kan ha sina fördelar.
”Vi använder Päikky i alla fall och där är ett par familjer som ganska regelbundet
alltid nu och då ställer liksom frågor till personalen angående t.ex. uppfostran och
föräldraskap i allmänhet. Så det är ju, eftersom vi inte träffar dom så ofta, så då
är det ganska bra och då hinner man också i lugn och ro svara på deras frågor
t.ex. under vilan... Ja, det kan vara också för föräldrarna lättare att ställa frågor
där (Päikky), om det är något som är kanske lite så där nolot att dom inte vill fråga
rakt ut så kan dom i stället där via, det kan nog vara jo”
Forskning uppmärksammar starkt vikten av att involvera vårdnadshavarna i
samarbete för att stöda barns sociala och emotionella färdigheter. Det handlar om
att rikta insatser för att de metoder som används ska vara effektiva (Blewitt 2018;
CASEL guide 2013; McClelland et al. 2017; Määttä et al. 2017). McClelland et al.
(2017) betonar att det är viktigt att vårdnadshavarna blir involverade i arbetet att
stöda barnets sociala och emotionella färdigheter. Forskarna menar att det kan
innebära att vårdnadshavarna får råd i hur de själva kan fungerar som modell för
att synliggöra och bearbeta känslor, samt att vårdnadshavarna får kunskap om hur
de stöder utvecklingen av barns sociala och emotionella färdigheter. En respondent
sammanfattar detta så här:

43

”Jag tänkte säga bara att få också familjerna med hemma, liksom att använda
samma sorts metoder sen hemma. Om det just är till exempel då positiv pedagogik,
positiv respons. Att man får det liksom som ett helt familjearbete också att, att dom
kan göra samma grejer hemma. Att barnen känner igen dom där metoderna.”
Respondenterna diskuterade en utveckling av mångprofessionellt samarbete, att
utveckla samarbetet med rådgivningen, socialen, barnskyddet, familjeenheten och
med olika terapeuter. Mera noggrant beskrevs denna utveckling som att de
professionella skulle vara bekanta ansikten för vårdnadshavarna och för personalen
inom småbarnspedagogiken. Respondenterna efterlyste en lägre tröskel för att
hjälpa familjerna, att småbarnspedagogikens oro skulle tas på allvar.
”Men det att man har fått saken till föräldrarna, men sen det här steget vidare! Det
tar hemskt länge för föräldrarna att få en buk-tid eller psykologtid, ibland får man
kämpa hemskt mycket för att alls komma vidare. För på rådgivningen tycker dom
att det här siir helt okej ut. Alltså den delen. Kanske... tycker jag att är jättejobbig.”
Även småbarnspedagogikens egen roll poängterades;
”Att jag tror att vi borde vara bättre på att göra tidigare interventioner. Att våga
ta tag i saker tidigare och int vänta... att vi inte väntar till det blir fyraårskontroll
eller tills det blir femårskontroll. ”
”Men där är vi också ofta sådana att vi på något sätt är osäkra eller alldeles för
positiva att vi vill vänta, vi vill alltid liksom supersäkra på det att vi har rätt när vi
tar det till tals. Att vi vågar inte säga att eller ifrågasätta att har du nånsin tänkt.
Kanske det är det här som föräldrarna vill också att vi sku möta dom som på en
mänsklig nivå. Att hej, nu har jag här i gruppen en sånhär situation att har du sett
det här tidigare någon annanstans eller något annat men att... svaret till din fråga
är att jag sku behöva och jag tror att kanske många andra sku behöva att lita på
sig själv”
Heinonen et al. (2016) poängterar att det är småbarnspedagogikens uppgift att
vägleda vårdnadshavarna och familjen vidare till andra tjänster inom social och
hälsovården när det finns behov. Författarna menar att det dock är
småbarnspedaogikens uppgift att känna igen de familjer som har behov av stöd.
Rantala, Uotila och Räikkönen (2018) betonar att småbarnspedagoiken har som
44

uppgift att samarbeta med andra professionella och att hitta sådana metoder som
stöder barnet och familjen på bästa sätt. Ahonen (2017) betonar att redan en vuxen
kan skydda barnet från social utsatthet. Ahonen menar att den trygga vuxna kan
vara en professionell inom småbarnspedagogiken.
Den tredje aspekten kring samarbete belystes samarbete i det egna teamet. Den
första utmaningen som beskrevs är att det inte alltid finns en gemensam syn på
barnet och när barnet har svårigheter.
”Jag kommer att tänka på ... det är inte just nu, men förut har jag jobbat med också
människor som inte alls har förståelse för barn som har någon slags svårigheter
och utåtagerande beteende att det har varit liksom jobbigt på det sättet, att det inte
har funnits nån sån förståelse. Att det är bara negativt och bara jobbigt och man
ser inga lösningar.”
Medan en respondent konstaterade att ett gott samarbete i teamet är
framgångsfaktorn i en grupp med många utmaningar:
”Jag tänker så här... jag tänker tillbaka på dom gångerna som det har gått bra och
man har lyckats med en utmanande grupp, så har det byggt på det där samarbetet
med personalgruppen. Det är den där grunden på något vis.”
Ett större fokus vid att ge teamen tid och redskap för att bättre samarbeta och
kommunicera med varandra efterlystes också.
”Sätta tid för gruppens planering. Att vuxna liksom har tid för sina teampalaver.
Och planerar och diskuterar och går igenom hur ska vi hantera de här
situationerna som är utmanande”
”Att vi borde kanske lägga ännu större vikt på att skapa bra teamsamarbete inför
ett nytt verksamhetsår då det byter personal. Att förstå vikten av det att man
behöver lära sig att kommunicera med varandra. Och att komma överens om saker
och hur man jobbar vidare. Att det kommer inte alltid av sig själv. Och till det...
man borde förstå att lägga mera vikt vid det”
”Och kanske faktiskt lite oftare dom här att man sätter sig ned och utvärderar och
diskuterar den här vardagen.”

45

Pihlaja och Viitala (2019) påpekar att personalen inom småbarnspedagogiken lätt
kan börja spekulera kring orsaker till barns svårigheter och utmaningar hos till
exempel hos familjen eller barnets vårdnadshavare. Pihlaja och Viitala (2019)
betonar att personalen i första hand borde analysera eget teamsamarbete och
utvärdera det egentliga arbetet. De belyser att en väldigt väsentlig del i arbetet är
hur teamarbetet fungerar. Pihlaja och Viitala (2019) argumenterar för att om det
finns osämja och splittring i teamet få speglar det sig till barngruppen. Barn som
har utmaningar och svårigheter i sociala och emotionella färdigheter är speciellt
känsliga för ett ickefungerande teamsamarbete. De menar att detta kan synliggöras
i barngruppen och hos enskilda barn. Pihlaja och Viitala (2019) uppmärksammar
att personalen borde förstå att det inte är barnet som är problemet utan problem kan
uppstå i grupp. Pihlaja och Viitala (2019) menar att verksamhetens kvalitet kan
mätas i hur personalen lyckas lösa dessa problem enskilt och i teamet. Personalen
ska kunna ha metoder för att stöda barn att bli inspirerade av verksamhet som
ersätter oönskat beteende. Nationella centret för utbildningsutvärdering (2020) har
kunnat konstatera att det finns en otydlighet i arbetsfördelningen inom
småbarnspedagogiken. I arbetet syns på vissa daghem att de gemensamma
överenskommelserna inte följs, personalens motivation saknas och oförskämt
beteende kan förekomma. NCU (2020) beskriver också att det finns en otydlighet
i barnskötarnas roll i den pedagogiska verksamheten.
Förutom att utveckla samarbete på olika nivåer lyfte respondenterna fram vikten
av professionell tillväxt. I svaren poängterades utbildning, att läsa och sätta sig in
i olika material, tid för självreflektion, att planera övergångar och andra vardagliga
situationer. Respondenterna beskrev även vikten av att få nya verktyg för att stöda
socialt utsatta barn, samt verktyg för att stöda vårdnadshavarna.
Respondenterna diskuterade vikten av att få utbildning att stöda socialt utsatta
barn.
”Tips och råd tar man förstås alltid emot! Särskilt då man har testat på allting och
ingenting egentligen fungerar”
”Utbildning av alla de slag det hjälper ju alltid.... Det är ganska många som här
har nämnt dom här kanske utåtagerande barnen, dom här kamratrelationerna, som
inte kan samspel med andra. Att hur kan man hjälpa barn att bli bättre på att på
46

dom här sakerna, utan att det blir så jätte konstlat på något vis, utan att det sku
vara naturligt i vardagen. Att det kanske.
Förutom utbildning önskade respondenterna tid att läsa och att ta i bruk nya
material och metoder. En aspekt som respondenterna upplevde viktig är att ha tid
att reflektera över eget arbete.
”Öh, tid för att läsa alla böcker som finns, det är också en grej. Det är svårt att
trolla fram men. Det finns hemskt mycket info i både bokform och på nätet”
”Att ta sig tid och reflektera, fundera och....”
”Att ta tid och att lugnt reflektera och eller kanske att observera barnen och
reflektera mina observationer i mig själv och i mina tankar. ”
Blewitt et al. (2018) poängterar att det är viktigt att personalen får utbildning att
stöda barns sociala och emotionella färdigheter. Blewitt et al. argumenterar för att
särskilt program och metoder som har fokus på att coacha personalen är speciellt
effektiva. Määttä et al. (2017) diskuterar betydelsen av att personalen får utbildning
i hur de kan stöda barns sociala och emotionella färdigheter. Speciellt lyftes fram
vikten av personalen kan utveckla sina egna sociala och emotionella färdigheter,
färdigheter att vara i växelverkan med andra samt att kunna hantera påfrestning i
utmanande situationer med barnen. Även McClelland et al. (2017) poängterar
betydelsen av personalutbildning, samt att personalen får möjlighet att träna och
utveckla de egna sociala och emotionella färdigheter. Ahonen (2015) betonar starkt
personalens förmåga till självreflektion. Detta för att personalen ska kunna stöda
barns sociala och emotionella färdigheter, samt att även hitta nya sätt för att stöda
barnens

sociala

och

emotionella

färdigheter.

Nationella

centret

för

utbildningsutvärdering (2019) har lyft fram betydelsen av personalens
yrkeskompetens och personalutbildning. NCU har särskilt betonat att kvaliteten på
samspelet mellan personal och barn är av stor betydelse. En tydligt organiserad
verksamhet höjer enligt NCU den småbarnspedagogiska kvaliteten.

47

5. Sammanfattning och slutsatser
I den här avhandlingen har det centrala varit att få svar på vilka utmaningar eller
svårigheter

som

förekommer

hos

barn

inom

småbarnspedagogiken.

Undersökningens andra forskningsfråga har tangerat vilka metoder och arbetssätt
personalen tillämpar i arbete med socialt utsatta barn. Undersökningens tredje
forskningsfråga är hurdana metoder och arbetssätt personalen beskriver att de
saknar i arbete med socialt utsatta barn.

Socialt utsatta barn har i den här

avhandlingen beskrivits som barn hos vilka man i vardagen kan observera
svårigheter och en avsaknad av tillgång till kompenserat stöd. Svårigheterna kan
handla om svårigheter i inlärningen, i utvecklingen eller i relationer till andra
människor.
Respondenterna i den här undersökningen uppmärksammar att social utsatthet i
barngrupperna inom småbarnspedagogiken syns främst som utmaningar och
svårighet med känslor, svårigheter och utmaningar i kamratrelationer, orolighet
och koncentrationssvårigheter. Som exempel konstaterar respondenterna om att det
handlar om barn som har känsloutbrott, utåtagerande beteende, barn som har
svårigheter med impulskontroll och att utrycka känslor. Rastlöshet och orolighet
beskrivs som barn som har svårt att koncentrera sig på en sak i gången eller det
som barnet gör i stunden. Utmaningar i kamratrelationen betonar respondenterna
att det handlar om barns oförmåga att förstå kompisens avsikter, samt att det
förkommer mobbning och bråk bland barnen.
Goda sociala och emotionella färdigheter i småbarnsåren har enligt forskning ett
starkt samband med barnets helhetsmässiga välmående och minskar risken för
utsatthet också i framtiden (Blewitt et al. 2018; Jones et al. 2015; Puerta et al.
2016;). Ahonen (2017) poängterar att en kvalitativ småbarnspedagogik kan
förebygga barns utåtagerande beteende och stöda barns sociala och emotionella
utveckling. Ahonen menar att en kvalitativ småbarnspedagogisk verksamhet
minskar på sociala och emotionella svårigheter och utmaningar. Pihlaja och Neitola
(2017) lyfter fram att barns behov av stöd i sociala och emotionella svårigheter är
det näst vanligaste behovet av stöd, strax efter behov av stöd i språkliga svårigheter.
Määttä et al. (2017) har även identifierat att svårigheter i sociala och emotionella
48

svårigheter är vanliga bland barn under skolåldern. Pihlaja och Neitola (2017)
betonar att koncentrationssvårigheter och uppmärksamhetsstörningar har ökat de
senaste åren.
Det kan således konstateras utgående från resultaten i den här undersökningen och
den använda litteraturen att det är centralt att stöda barns sociala och emotionella
färdigheter, samt att träna koncentrationsförmågan för att förebygga och stöda
barns sociala utsatthet. I den här undersökningen har konstaterats att personalen
redan använder flera arbetssätt och metoder för att stöda socialt utsatta barn.
Respondenterna beskriver att de diskuterar och funderar tillsammans med barnen,
delar barnen i smågrupper och tillämpar särskilda betoningar i pedagogiken. Det
handlar om att till exempel tillämpa positiv pedagogik, att vara närvarande och att
ha ett gott bemötande. Dessa är aktuella och starka ”trender” som synliggörs inom
småbarnspedagogiken. Respondenterna framhäver även vikten av ett gott
samarbete med det egna teamet och att personalen använder olika material och
metoder i arbete med barn. Med material och metoder menas känslokort,
mobbningsförebyggande material, bildstöd och ICDP. Resultaten i den här studien
kan jämföras med Määttä et al. (2017) undersökning där personal inom
småbarnspedagogiken använder sig av flera material och metoder för att stöda
barns sociala och emotionella färdigheter. En viss typ av osystematiskt användande
av material och metoder syns även i den här undersökningen. Respondenterna
beskriver att de ”plockar material härifrån och därifrån”, vilken kan innebära att de
material och metoder som finns, inte svarar på de behov som finns i barngrupperna.
En respondent beskriver det som att de barn som behöver stöd i sociala och
emotionella färdigheter inte får det stöd de behöver utan ”det är någonting annat
som skulle behövas” för just de här barnen. Det är värt att diskutera om det finns
material och metoder som stöder just sådana svårigheter och utmaningar som barn
idag har inom småbarnspedagogiken. Det är värt att notera att hos socialt utsatta
barn är det just det kompenserade stödet som uteblir.
Det som respondenterna i den här undersökningen lyfte fram att de saknar i sitt
arbete med socialt utsatta barn är att utveckla samarbete i eget team,
föräldrasamarbetet och det mångprofessionella samarbetet. Blewitt (2018),
CASEL guide (2013), McClelland et al. (2017) och Määttä et al. (2017) betonar
vikten av att involvera vårdnadshavarna i samarbete för att stöda barns sociala och
49

emotionella färdigheter. Forskarna uppmärksammar att metoderna som används
blir mera effektiva när även vårdnadshavarna använder sig av samma metoder som
personalen inom småbarnspedagogiken. Pihlaja och Viitala (2019) betonar att en
väsentlig del i arbetet är hur teamarbetet fungerar. Forskarna konstaterar att socialt
utsatta barn är speciellt känslig för osämja i team.
I den här undersökningen ansåg respondenterna även att de saknar mera tid för den
professionella tillväxten. Med professionell tillväxt menas bland annat tid för
utbildning, att läsa och sätta in sig i material som finns och tid för självreflektion.
Bland svaren kunde även uppmärksammas en avsaknad i respondenternas sätt att
på förhand planera in de behov av stöd som barnet har. Det skulle innebära att
personalen på förhand kunde förutse barnets behov av stöd i matsituationer, i
övergångssituationer, i vila, under utomhusvistelse, i samlingar och i övrig
pedagogisk verksamhet. Det skulle innebära att personalen på förhand planerar och
kan förutse vilka behov barnet tillexempel har i gruppsituationer. Blewitt et al.
(2018), McClelland et al. (2017) och Määttä et al. (2017) framhäver vikten av att
personalen får utbildning i att stöda barns sociala och emotionella färdigheter och
att de ges möjligheter att reflektera.
I rådande Coronapandemin kan det diskuteras hur barns sociala utsatthet påverkas.
Barn kan vara borta från den småbarnspedagogiska verksamheten en längre tid.
Det kan handla om längre tider i karantän och att barnet inte kan träffa sina
kompisar och personalen inom småbarnspedagogiken. Dessutom kan familjernas
vardag vara i ständig turbulens när många vårdnadshavares arbetssituationer har
påverkats av permitteringar, uppsägningar, distansarbete och övriga förändringar i
arbetsförhållanden. Många familjers fritidsintressen, sociala relationer och vardag
har förändrats i samband med Coronakrisen. En sådan här samhällelig kris är en av
den riskfaktorerna som Björktomta och Eriksson (2016), Calheiros et al. (2018)
och Forinder och Hagborg (2008) men kan även påverka enskilda barn och familjer
på olika sätt. Oroväckande är även hur barnets skyddsfaktorer kan stödas under
rådande

Coronapandemi.

Ahonen

(2017)

poängterar

att

en

kvalitativ

småbarnspedagogik och de trygga vuxna som finns inom småbarnspedagogiken
utgör skyddande faktorer för barns utveckling. Ahonen menar att dessa skyddande
faktorer är speciellt betydelsefulla för socialt utsatta barn. Enligt Särkelä och
Siltaniemi (2020) har pandemin påverkat särskilt de barn och familjer som redan
50

före pandemin har haft det utmanande och har haft stödbehov. I Statsrådets
publikation (2020) framhävs att ojämlikheterna bland barnfamiljerna har ökat. I
publikationen

nämns

särskilt

frånvaro

från

småbarnspedagogiken

som

oroväckande hos de barn som har behov av flera olika stödformer. Pandemin har
ökat på barns otrygghet, ovisshet och mental ohälsa. Pandemin har även minskat
på

familjernas

kontakter

till

exempelvis

rådgivning,

barnskydd

och

familjerådgivning (Statsrådet 2020).
I skrivande stund har vi levt över ett år under exceptionella förhållanden. Många
barn och familjer har påverkats av Coronapandemin. Socialt utsatta barn behöver
riktat stöd. Den här och många andra undersökningar poängterar vikten av att stöda
dessa barn. Ju tidigare insatser, desto större möjligheter har vi att stöda barnets
behov av stöd. Det här kräver att personalen behöver ha kompetens att stöda barnet
och det bör finnas effektiva metoder som är lämpliga för att stöda barnet. Men det
krävs även att personalen också kan involvera vårdnadshavarna i det här arbetet.
Coronapandemin har ytterligare väckt diskussioner om att småbarnspedagogiken
kan behöva nya sätt för att förstärka samarbetet med vårdnadshavarna. Ibland
behöver dessa barn och familjer även mångprofessionellt stöd i processen. Inom
småbarnspedagogiken har de senaste åren skett stora förändringar i samband med
att styrdokumenten har uppdaterats. Den förändrade personaldimensioneringen har
inom offentligheten väckt många livliga diskussioner, där fokus tyvärr har legat på
att olika professioner närmast försvarar sin egen roll och kompentens inom
småbarnspedagogiken. I bästa fall kan den förändrade personaldimensioneringen
öka möjligheterna för att stöda socialt utsatta barn. Ju bredare kompetens det finns
inom småbarnspedagogiken, desto större nytta har det för barnet.
Socialt utsatta barn behöver ett riktat och anpassat stöd som tar fasta på de behov
som barnet har. Resultaten i den här undersökningen kan användas vidare inom
ramen för projektet Resursstarka barn – stöd till socialt utsatta barn inom
småbarnspedagogiken, när material och metoder utvecklas. Arbetet för att utveckla
material och metoder inom projektet har påbörjats och projektet har sett nyttan av
att involvera projektdeltagarna i detta arbete. Ständig utvärdering ses som ytterst
viktigt. Inom projektet är det avgörande att barnet får vara med i arbetet och
fungera som medskapare och även utvärdera materialet kontinuerligt. Som vidare
forskning föreslås att en motsvarande undersökning kunde göras genom att
51

tillämpa andra forskningsmetoder. Olsson och Sörensen (2021) diskuterar att
forskaren använder sig av kvalitativa forskningsmetoder för att kunna beskriva ett
fenomen. Det handlar om att kunna identifiera olika mönster och få kunskap om
fenomens komplexitet. Skribenten föreslår som fortsatt undersökning att man
kunde välja att intervjua enskilda respondenter, som redan har deltagit i den här
undersökningen eller att tillämpa fokusgruppintervjuer med andra respondenter
utanför projektet. Här kunde man tillexempel även jämföra om andra respondenter
beskriver sitt arbete med socialt utsatta barn liknande som respondenterna i den här
undersökningen. Som analysmetod kunde man välja en annan ansats för analys av
svaren. Patel och Davidsson (2019) beskriver hermeneutiken som att sätt att
försöka tolka och förstå respondenternas svar. Olsson och Sörensen (2021)
identifierar hypotes som ett begrepp för att kunna analysera respondenternas svar
utgående från ett teoretiskt antagande. Skribenten föreslår även att en ny
undersökning kunde se på stöd för socialt utsatta barn ur ett större perspektiv och
välja andra målgrupper för undersökningen. Olsson och Sörensen (2021)
uppmärksammar att respondenter för en undersökning påverkar hurdan data
forskaren får för sin undersökning. I en fortsatt undersökningen kunde
vårdnadshavare och även barn fungera som respondenter vid insamling av data. På
det här sättet kunde man kartlägga behov av stöd ur ett större perspektiv. Ur
vårdnadshavarnas syn kunde det vara intressant att få svar på vad de anser att
barnen har för behov av stöd och hur dessa behov kunde stödas på bästa sätt.
Undersökningen kunde även lyfta fram vilka metoder vårdnadshavarna saknar för
att stöda barnens behov. Intressant kunde vara att reda ut hurdana behov av stöd
barnen upplever att det har. Ett vidare forskningsområde kunde vara hur barnen
upplever att de stöds på bästa sätt och vilka positiva upplevelser de har av
föräldrastöd och stöd av personalen inom småbarnspedagogiken. Vid fortsatt
undersökning ur ovannämnda perspektiv kunde man få svar ur ett större perspektiv
hur man kan stöda socialt utsatta barn.

52

Refrenser
Ahonen L. 2017. Haastavat kasvatustilanteet – lämpimän vuorovaikutuksen
käsikirja. PS-Kustannus.
Ahonen L. (2015). Varhaiskasvattajan toiminta päiväkodin haastavissa
kasvatustilanteissa.
[Doktorsavhandling,
Tampere
University].
https://trepo.tuni.fi/handle/10024/98158
Almqvist K., Norlén A., Tingberg B. (2019). Barn, unga och trauma – att
uppmärksamma, förstå och hjälpa. Natur & Kultur.
Björktomta S-B & Eriksson L. (2016). Barn i fattiga familjer – risk och
sårbarhetsfaktorer samt skyddande faktorer. (Forskningsrapport 2016:2) FoUhttp://www.divaNordväst.
portal.org/smash/get/diva2:1145737/FULLTEXT03.pdf
Blewitt C., Fuller-Tyszkiewicz., Nolan A., Bergmeier H., Vicary D., Huang T.,
McCabe P. (2018). Social and emotional learning associated with universal
curriculum-based interventions in early childhood education and care centers – a
systematic review and meta-analysis. JAMA Network Open. 1(8) Artikel e185727.
doi:10.1001/jamanetworkopen.2018.5727

Calheriros M., Patricio J., Graca J., Magalhaes E. (2018). Evaluation of an
intervention program for families with children at risk for maltreatment and
developmental impairment: a preliminary study. Journal of child and family
studies. 27(5), 1605-1613. doi.org/10.1007/s10826-017-0988-x

CASEL guide (2013). Effective Social and Emotional Learning Programs
Preschool and Elementary School Edition. Collaborative for Academic, Social, and
Emotional Learning. https://casel.org/wp-content/uploads/2016/01/2013-caselguide-1.pdf

53

Centralförbundet för barnskydd (2019). Hyvä kasvaa – vanhempien kokemuksia
kannustavan kasvatuksen käytöstä. (Utredning 2019). https://www.lskl.fi/wpcontent/uploads/Hyva%CC%88_Kasvaa_final_.pdf

Dahlin-Ivanoff S. & Holmgren K. (2017). Fokusgrupper. Studentlitteratur.
Davidsson S. & Juslin E. (2016). Det resursstarka barnet – resursförstärkande
yrkespraxis
för
barn
under
skolåldern.
Yrkeshögskolan
Novia.
https://www.theseus.fi/bitstream/handle/10024/106091/Davidsson-Juslin-Detresursstarka-barnet.pdf?sequence=1&isAllowed=y
Davidsson S. & Juslin E. (2021). Resursstarka barn – stöd till socialt utsatta barn
inom
småbarnspedagogiken.
Yrkeshögskolan
Novia.
https://www.novia.fi/forskning/novias-publikationsserie/serie-l-laromedel
Denscombe M. (2018). Forskningshandboken: för småskaliga forskningsprojekt
inom samhällsvetenskaperna. (4 uppl.). Studentlitteratur.
Elvén, Bo Hejlskov (2020). Introduktion till lågaffektivt bemötande. Lågaffektiva
Förlaget.
Fejes A. & Thornberg R. (2019). Handbok i kvalitativ analys. (3 uppl.). Liber.
Forinder U. & Hagborg E. (2008). Stödgrupper för barn och unga.
Studentlitteratur.
Forskningsetiska delegationen (2012). God vetenskaplig praxis och handläggning
av misstankar om avvikelser från den i Finland. Forskningsetiska delegationens
anvisningar 2012. https://www.tenk.fi/sites/tenk.fi/files/HTK_ohje_2012.pdf
Heinonen, H., Iivonen, E., Korhonen, M., Lahtinen, N., Muuronen, K., Semi, R.,
Siimes, U. (2016). Lasten oikeudet ja aikuisten vastuut varhaiskasvatuksessa. PSkustannus.

54

Helsinki region infoshare. (17.8.2019). Kuuden suurimman kaupungin
lastensuojelun vertailu – excel tiedosto. https://hri.fi/data/fi/dataset/kuudensuurimman-kaupungin-lastensuojelun-vertailu/resource/c2fbb94c-fc72-4c91bade-2d3dbf73d3f0?inner_span=True
Jones S. & Doolittle E. (2017). Social and emotional learning: introducing the
issue. The future of children. Princeton-Brookings 27(1), 3-12.
https://futureofchildren.princeton.edu/sites/futureofchildren/files/media/foc_sprin
g_vol27_no1_for_web_0_0.pdf
Jones D., Greenberg M., Crowley M. (2015). Early Social-Emotional Functioning
and Public Health: The Relationship Between Kindergarten Social Competence
and Future Wellness. American journal of public health. Vol 105(11), 2283-2290.
https://ajph.aphapublications.org/doi/pdf/10.2105/AJPH.2015.302630
Lag om grundläggande utbildning 1998/628
Lag om småbarnspedagogik 540/2018
Leskisenoja E. (2019). Positiivinen pedagogiikka varhaiskasvatuksessa: toteuta
käytännössä. (2 uppl.) PS-kustannus.
McClelland M., Tominey S., Duncan R. (2017). SEL-interventions in early
childhood. The future of children. Princenton-Brookings 27(1), 33-47.
https://files.eric.ed.gov/fulltext/EJ1145093.pdf
Määttä S., Koivula M., Huttunen K., Paananen M., Närhi V., Savolainen H.,
Laakso M-L (2017). Lasten sosioemotionaalisten taitojen tukeminen
varhaiskasvatuksessa. Utbildningsstyrelsen. (Rapporter och publikationer
2017:17).
https://www.oph.fi/sites/default/files/documents/lasten_sosioemotionaalisten_tait
ojen_tukeminen_varhaiskasvatuksessa.pdf

55

Nationella Centret för Utbildningsutvärdering (2019). Kvalitetsindikatorer för
småbarnspedagogik

(Sammanfattningar 15:2019).

Nationella

Centret

Utbildningsutvärdering

för

NCU.

https://karvi.fi/app/uploads/2019/11/Kvalitetsindikatorer-f%C3%B6rsm%C3%A5barnspedagogik_sammanfattningar-2019.pdf

Nationella Centret för Utbildningsutvärdering (2020). Småbarnspedagogikens
kvalitet i vardagen - genomförande av planer för småbarnspedagogik på daghem
och

inom

familjedagvården.

(Sammanfattningar

15:2020).

https://karvi.fi/app/uploads/2020/06/NCU_T1520.pdf

O´Conner R., De Feyter J., Carr A., Luo J. L. och Romm H. (2017). A review of
the literature on social and emotional learning for students ages 3–8:
Characteristics of effective social and emotional learning programs (part 1 of 4).
Institute of education Sciences U.S. Department of Education.1-31
https://ies.ed.gov/ncee/edlabs/regions/midatlantic/pdf/REL_2017245.pdf
Olsson, H. & Sörensen, S. (2021). Forskningsprocessen: kvalitativa och
kvantitativa perspektiv. (4 uppl.) Liber.
Patel R. & Davidsson B. (2019). Forskningsmetodikens grunder – att planera,
genomföra och rapportera en undersökning. (5 uppl.). Studentlitteratur.
Pihlaja P. & Neitola M. (2017). Varhaiserityiskasvatus muuttuvassa
varhaiskasvatuksen
kentässä.
Kasvatus
ja
aika
11(3),
70-91.
https://journal.fi/kasvatusjaaika/article/view/68726
Pihlaja, P., Sarlin, T., Ristkari, T. (2015). How Do Day-Care Personnel Describe
Children with Challenging Behaviour? Education Inquiry 6(4), 417-435.
https://doi.org/10.3402/edui.v6.26003
Pihlaja P. & Viitala R. (2019). Varhaiserityiskasvatus. (2 uppl.). PS-kustannus.

56

Puerta M., Valerio A., Bernal M. (2016). Taking stock of programs to develop
socioemotional skills. A systematic review of program evidence. Directions in
Development. Washington, DC: World Bank. DOI:10.1596/978-1-4648-0872-2.

Pölkki P. & Vornanen R. (2016). Role and success of finnish early childhood
education and care in supporting child welfare clients: perspectives from parents
and professionals. Early childhood education Journal 44. 581-594 DOI
10.1007/s10643-015-0746-x
Rantala A., Uotila S., Räikkönen E. (2018). Konsultoivan varhaiserityisopettajan
perhelähtöiset toimintatavat. Journal of early childhood education research 7(1),
3-24. https://jecer.org/wp-content/uploads/2018/06/Rantala-Uotinen-Raikkonenissue7-1.pdf
Rautio S. (2016). Neuvolan perhetyö vanhemmuuden varhaisena tukena ja
yhteistyönä. [Doktorsavhandling, Jyväskylä studies in education, psychology and
social research] https://jyx.jyu.fi/bitstream/handle/123456789/49289/978-951-396578-5_vaitos23042016.pdf?sequence=1&isAllowed=y
Roskam I., Aguiar J., Akugun E., Arikan G., Artavia M., Avalosse H., Aunola K.,
Bader M., Bahati C., Barham E., Besson E., Beyers W., Boujut E., Brianda M.E.
Brytek-Matera A., Carbonneau N., Cesar F., Chen B-B., Dorard G., ….
Mikolajczak M. (2020). Parental burnout around the globe: a 42-country study. The
Society of for Affective Science. https://doi.org/10.1007/s42761-020-00028-4
Rissanen E., Kankaanpää E., Surakka A., Vornanen R. (2018). Vanhemmuuden
varhaisen tuen interventioiden kustannuusvaikuttavuus – Systemaattinen
katsaustutkimus.
Yhteiskuntapolitiikkaa
83(1)
https://www.julkari.fi/bitstream/handle/10024/136025/YP1801_Rissanenym.pdf?
sequence=3
Schreier A., McCoy K., Flood M., Wilcox B., Hansen D. (2018). Understanding
perceptions of child maltreatment risk: A qualitative study of early head start home
visitors.
Child
and
youth
service
review
88.
416-425
https://doi.org/10.1016/j.childyouth.2018.03.035
Snell M., Berlin R., Voorhees M., Stanton-Chapman, Haddon S. (2012). A survey
of Preeschool Staff Concerning Problem Behavior and Its Prevention in Head Start
57

Classrooms. Journal of positive behavior interventions 14(2), 98-107.
https://journals.sagepub.com/doi/pdf/10.1177/1098300711416818
Sorkkila M. & Aunola K. (18.12.2020). Yksilökeskeisyys altistaa länsimaiset
vanhemmat
uupumukselle
(Jyväskylän
yliopisto,
tutkimusuutiset)
https://www.jyu.fi/fi/ajankohtaista/arkisto/2020/12/yksilokeskeisyys-altistaalansimaiset-vanhemmat-uupumukselle
Statsrådet (2019). Förutsättningar för uppväxt, lärande och delaktighet för alla
(Statsrådets
publikationer
2019:8)
https://julkaisut.valtioneuvosto.fi/bitstream/handle/10024/161561/VN_2019_8_F
orutsattningar_for_uppvaxt_larande_och_delaktighet_for_alla.pdf
Statsrådet (2020). Lasten ja nuorten hyvinvointi koronakriisin jälkihoidossa.
Lapsistrategian koronatyöryhmän lapsen oikeuksia toteutumisesta. (Statsrådets
publikationer 2020:21)
https://julkaisut.valtioneuvosto.fi/bitstream/handle/10024/162318/VN_2020_21.p
df
Särkelä R. & Siltaniemi A. (2020). Ensi- ja turvakoti liiton nettikysely
lapsiperheille korona-tilanteen aiheuttamista ongelmista -tulokset ja
johtopäätökset. Ensi- ja turvakotien liitto. https://ensijaturvakotienliitto.fi/wpcontent/uploads/2020/05/Ensi-ja-turvakotien-liiton-lapsiperheidenkoronakyselyn-raportti-19.5.2020.pdf?x91218
Terveyden ja hyvinvoinninlaitos, THL (2019). Varhaiskasvatus 2019 –
varhaiskasvatuksessa käytetään palveluseteliä yhä useammin. (Tilastoraportti
33/2020)
https://www.julkari.fi/bitstream/handle/10024/140541/Tr33_20.pdf?sequence=5
&isAllowed=y
Terveyden ja hyvinvoinninlaitos, THL (18.1.2021). Lapsi ja perhepalveluiden
muutosohjelma (LAPE) https://thl.fi/fi/tutkimus-ja-kehittaminen/tutkimukset-jahankkeet/lapsi-ja-perhepalveluiden-muutosohjelma-lapeTidig
insats
(15.6.2017)
Arkipäiväistetään
vanhemmuuden
https://kasvuntuki.fi/arkipaivaistetaan-vanhemmuuden-tuki/

58

tuki!

Undervisnings och kulturministeriet (5.10.2020). Försök med tvåårig förskola
inleds. https://minedu.fi/sv/-/forsok-med-tvaarig-forskoleundervisning-inleds
Uusitalo- Malmivaara L. & Vuorinen K. (2018). Se det goda! PS-kustannus.
Utbildningsstyrelsen (2018). Grunderna för planer för småbarnspedagogik.
(Föreskrifter
och
anvisningar
2018:3b).
https://www.oph.fi/sites/default/files/documents/grunderna-for-planen-forsmabarnspedagogik-2018_0.pdf
Vetenskapsrådet
(2017).
God
forskningsed.
Vetenskapsrådet.
https://www.vr.se/download/18.2412c5311624176023d25b05/1555332112063/G
od-forskningssed_VR_2017.pdf
Yin R. (2013). Kvalitativ forskning – från start till mål. Studentlitteratur.
Yrkeshögskola Novia (18.2.2020). Novia satsar på förebyggande barnskydd med
stöd från Stiftelsen Eschnerska Frilasarettet sr. https://www.novia.fi/omoss/pressrum/pressmeddelanden/novia-satsar-pa-forebyggande-barnskydd-medstod-fran-stiftelsen-eschnerska-frilasarettet-sr

59

Bilaga 1: Informationsbrev om fokusgruppintervjun
INFORMATIONSBREV OM FOKUSGRUPPINTERVJU TILL PERSONALEN I SAMARBETSDAGHEMMEN
Daghemmet du jobbar på deltar i projektet Resursstarka barn - Stöd till socialt utsatta barn inom
småbarnspedagogiken som görs i samarbete med Yrkeshögskolan Novia. Projektets syfte är att öka
beredskapen att stöda socialt utsatta barn inom småbarnspedagogiken. Inom projektet utarbetas
metoder och material för att stöda barnet och föräldrarna.
Projektledare Lena Storbacka-Järvinen skriver inom projektet sin avhandling pro gradu vid Åbo
Akademi vars preliminära mål är att hitta sätt för småbarnspedagogiken att stöda socialt utsatta
barn. Pro graduns forskningsplan är presenterad och godkänd. Projektforskare Pia Liljeroth
utvärderar projektets verksamhet, utbildning och material som utvecklas.
När projektet inleds gör vi en fokusgruppintervju med dig som deltar i projektet från
samarbetsdaghemmet. Det material som samlas in via den här intervjun används:
a) som grund för utvärderingen av projektets verksamhet och det material som görs inom projektet
b) som material för projektforskare Lena Storbacka-Järvinens avhandling pro gradu
Materialet från fokusgruppintervjun kommer att användas endast för dessa två ändamål. Vi samlar
inte in personuppgifter och enskilda personer kommer inte att kunna identifieras. Ditt deltagande i
fokusgruppsintervjun är frivilligt, men för undersökningen är varje persons deltagande viktig.
Fokusgruppsintervjun utförs under utbildningsdagen den 24 november och den tar högst 1 timme
och 15 minuter. Intervjun kommer att förverkligas via Teams. Om du har frågor angående
undersökningen, kontakta Lena per e-post: lena.storbacka-jarvinen @novia.fi
SAMTYCKE TILL DELTAGANDE I FOKUSGRUPPSINTERVJU
Genom att delta i denna intervju ger du ditt samtycke till att delta i ovannämnda undersökning för
insamling av data till projektforskare Lena Storbacka-Järvinens avhandling pro gradu och för
utvärdering av projektet inom ramen för projektet ”Resursstarka barn - Stöd till socialt utsatta barn
inom småbarnspedagogiken”.
Läs igenom detta noggrant innan du deltar i fokusgruppintervjun.
Medgivande
• Jag har tagit del av informationen kring undersökningen och är medveten om hur
fokusgruppsintervjun kommer att gå till och hur lång tid den tar.
• Jag har fått tillfälle att få mina frågor angående undersökningen besvarade innan den påbörjas och
vet vem jag ska vända mig till med frågor.
• Jag deltar i denna undersökning helt frivilligt och har blivit informerad om varför jag har blivit
tillfrågad och vad syftet med deltagandet är.
• Jag är medveten om att jag när som helst under intervjuns gång kan avbryta mitt deltagande utan
att jag behöver förklara varför.
• Jag ger mitt medgivande till att den information som framkommer under fokusgruppsintervjun kan
användas för ovannämnda avhandling och för utvärdering av projektet.
• Jag ger detta samtycke förutsatt att inga andra än de som är knutna till projektet kommer att ta del
av det insamlade materialet.

60

Bilaga 2: Frågor vid fokusgruppintervjun
1. Uppvärmningsfråga: Vad tycker du är det allra viktigaste i arbete med barn?

2. Vilka utmaningar eller svårigheter ser du att barnen har idag? (i det konkreta arbetet med
barnet och barngruppen)

3. Vilka arbetssätt och -metoder använder du för att stöda barn med utmaningar eller
svårigheter?

4. Vad skulle du behöva för att ännu bättre kunna stöda barn med utmaningar eller
svårigheter?

5. Hur samarbetar ni inom småbarnspedagogiken med barnets föräldrar för att stöda barnet?

6. På vilket sätt kunde man utveckla samarbetet med föräldrarna? (för att stöda barnet ännu
bättre)

7. Vilka är era förväntningar nu när ni deltar i projektet resursstarka barn?

61

