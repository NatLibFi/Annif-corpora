Alexander Lillqvist

Sportklubbars insatser i relations- och
evenemangsmarknadsföring –
Hur skapas och upprätthålls hyperlojala kundrelationer?

Alexander Lillqvist
pro gradu-avhandling i
Internationell marknadsföring
Handledare: Karl-Jacob
Mickelsson
Handelshögskolan vid
Åbo Akademi
Åbo 2020

i

Alexander Lillqvist

ÅBO AKADEMI – FAKULTETEN FÖR SAMHÄLLSVETENSKAPER OCH EKONOMI
Abstrakt för avhandling pro grad
Ämne: Internationell marknadsföring

Författare: Alexander Lillqvist

Arbetets titel: Sportklubbars insatser i relations- och evenemangsmarknadsföring –
Hur skapas och upprätthålls hyperlojala kundrelationer?
Handledare: Karl-Jacob Mickelsson
Abstrakt: Kundlojalitet är ett hett samtalsämne i dagens läge och kundlojaliteten kan anses vara väldigt
eftersträvansvärd. Branschen för professionell sport är en bransch där kundlojaliteten är A och O för hela
företagsamheten. Syftet med avhandlingen är att utreda vilka åtgärder de två främsta ishockeyklubbarna i
Finland använder för att bygga upp och upprätthålla lojala kundrelationer.
Avhandlingen inleds med en introduktion till ämnet samt den valda branschen. Digitaliseringen har medfört
en mängd utmaningar, men framförallt även möjligheter vad beträffar marknadsföringen till en specifik
målgrupp. För att utveckla gemenskapen och vinna över förtroendet, och därmed omvandla engångsköpare
till lojala kunder, krävs idag omfattande åtgärder på flera olika plan. Ingen aktör på denna spelplan har råd
med att försumma den digitala marknadsföringen, och vikten av aktiv presens på flera plattformar kan inte
understrykas nog.
I den omfattande litteraturöversikten redogörs, förutom för den digitala marknadsföringen, även för två andra
viktiga

inriktningar

av

marknadsföringen

av

sportföreningar,

nämligen

relations-

och

evenemangsmarknadsföringen.
Avhandlingens empiriska del baserar sig på två intervjuer med marknadsföringsansvariga för de två ledande
ishockeyklubbarna i Finland, nämligen HIFK och Jokerit. Ur empirin framgår vikten av att driva en iterativ
helhet, där marknadsföringens olika delar granskas och förbättras på en kontinuerlig basis.
Avslutningsvis konkluderas och jämförs föreningarnas marknadsföringsaktiviteter och resultaten av dem
åskådliggörs. Uppenbarligen är varje organisation unik och bör behandlas individuellt, men som generella
riktlinjer kan nämnas personifiering av marknadsföringen, framhävandet av konkurrensfördelar samt stark och
synlig presens på digitala kanaler.
På grund av begränsade resurser avgränsades denna studie till två ishockeyföreningar från Finland, men det
vore intressant att få en bredare uppfattning av ämnet i form av studier från andra grenar och från ett
geografiskt bredare perspektiv.
Nyckelord: relationsmarknadsföring, evenemangsmarknadsföring, digital marknadsföring, sociala medier,
lojalitet, kundrelationer
Datum: 25.6.2020

Sidoantal: 87

ii

Alexander Lillqvist

INNEHÅLL
1 INLEDNING ............................................................................................................ 1
1.1 Problemdefinition .............................................................................................. 1
1.2 Syfte och forskningsfrågor ................................................................................ 2
1.3 Avgränsningar ................................................................................................... 5
1.4 Metod ................................................................................................................. 6
1.5 Centrala begrepp............................................................................................... 6
1.6 Avhandlingens struktur .................................................................................... 6
2. TEORETISKA REFERENSRAMEN - CENTRALA TEORIER OCH
VERKTYG .................................................................................................................. 9
2.1 Relationsmarknadsföring.................................................................................. 9
2.1.1 Relationsmarknadsföring inom sportvärlden ............................................ 11
2.2
Evenemangsmarknadsföring .................................................................... 13
2.2.1 Evenemangsmarknadsföring inom sportvärlden ....................................... 13
2.3
Sociala mediers roll i sportmarknadsföring ............................................. 15
2.3.1 Möjligheterna vid användning av sociala medier för att nå målsättningar
inom relationsmarknadsföringen ......................................................................... 20
2.3.2 Utmaningarna med användningen av sociala medier som ett verktyg för att
nå relationsmarknadsföringens målsättningar ...................................................... 21
2.4
3

Sammanfattning av teoridelen .................................................................. 23

FORSKNINGSMETODIK ............................................................................... 26
3.1

Forskningsdesign ....................................................................................... 26

3.2

Kvalitativ forskning................................................................................... 27

3.3

Val av forskningsmetod ............................................................................. 28

3.4
Intervjuer ................................................................................................... 30
3.4.1 Val av informanter ................................................................................... 30
3.4.2 Intervjuguide- och process ....................................................................... 31

4

3.5

Analys av data ........................................................................................... 33

3.6

Metodreflektion - Reliabilitet och validitet............................................... 34

3.7

Sammanfattning av metodkapitlet ............................................................ 36

PRESENTATION AV DATA ........................................................................... 37
4.1
Presentation av Helsingin Jokerit ry (r.f.) och marknadsföringschefen
Teppo Lounema .................................................................................................... 37
4.1.1 Relationsmarknadsföringen hos Jokerit .................................................... 38
4.1.2 Evenemangsmarknadsföringen hos Jokerit............................................... 41
4.1.3 Jokerits digitala marknadsföring och strategi ........................................... 43
iii

Alexander Lillqvist

4.2
Presentation av Helsingfors Idrottsförening Kamraterna (HIFK) och
kommunikationschefen Petteri Linnavalli ........................................................... 47
4.2.1 Relationsmarknadsföringen hos HIFK ..................................................... 48
4.2.2 Evenemangsmarknadsföringen hos HIFK ................................................ 50
4.2.3 HIFK:s digitala marknadsföring och strategi ............................................ 51

5

6

4.3

Observationer och statistik om sociala medier och publiksiffror ............ 56

4.4

Sammandrag av data och sammanfattning .............................................. 62

ANALYS ............................................................................................................ 64
5.1

Relationsmarknadsföring .......................................................................... 64

5.2

Evenemangsmarknadsföring .................................................................... 66

5.3

Digital marknadsföring, sociala medier och strategi ............................... 67

5.4

Sammanfattning ........................................................................................ 70

RESULTAT OCH SAMMANFATTANDE DISKUSSION............................. 73
6.1

Resultat ...................................................................................................... 73

6.2

Svar på forskningsfrågor .......................................................................... 74

6.3

Kritik mot avhandlingen och förslag till fortsatt forskning ..................... 77

REFERENSER ......................................................................................................... 79
BILAGOR……………………………………………………………………………..86

FIGURER
Figur 1: Avhandlingens struktur………………………………………………………… 9
Figur 2: Innehållstyper och köptratt…………………………………………………… 20
Figur 3: Centrala delarna………………………………………………………………. 26
Figur 4: Jokerits inlägg på sociala medier……………………………………………… 57
Figur 5: HIFK:s sociala medier……………………………………………………...… 57
Figur 6: Köptrattens olika faser…………………………………………………...…… 59
Figur 7: Föreningarnas publiksiffror………………………………………………...… 60
Figur 8: Jämförelse mellan europeiska föreningar …………………………………… 60
Figur 9: Utveckling i genomsnittliga publiksiffran…………………………………… 61
Figur 10: Föreningarnas placeringar i grundserien…………………………………….. 62
Figur 11: Modifierad modell av figur 3 över de centrala delarna……………………… 72
iv

Alexander Lillqvist

TABELLER
Tabell 1: Jokerits och HIFK:s publiksiffror i en europeisk jämförelse………………… 31
Tabell 2: Föreningarnas följarantal på sociala medier…………………………………. 56
Tabell 3: Jokerits innehållstyper……………………………………………………….. 56
Tabell 4: HIFK:s innehållstyper……………………………………………………….. 57

v

1 INLEDNING
Med sportmarknadsföring (eng. Sports marketing) menas alla de handlingar och all den
verksamhet som organisationer inom sportbranschen bygger upp för att möta
sportkonsumenternas önskemål och behov. En stor och viktig del av detta arbete är
naturligtvis själva sportevenemanget, men till sportmarknadsföring hör även
marknadsföringen av andra tjänster och produkter via evenemang eller via
organisationen. Således är sportmarknadsföring en aktivitet med målet att marknadsföra
en tjänst, en produkt eller ett varumärke. (Hunter & Schwartz, 2008)
Marknadsföring via sport är däremot en mer omfattande helhet, där exempelvis ickesportcentrerade organisationer köper reklamplatser på olika sportevenemang. Ett exempel
på den typen av marknadsföring är kolajätten Coca-Cola, som associerats med de
olympiska spelen från och med år 1928. Coca-colas intressen ligger i att marknadsföra
deras produkt och sitt varumärke och förhoppningsvis som resultat sälja mera av sina
produkter. (Fullerton & Merz, 2008)
Televisionsrevolutionen, som började på slutet av 1940-talet, anses vara startpunkten till
det riktiga genombrottet inom sportmarknadsföring (freshbusinessthinking.com, 2011).
Alltsedan genombrottet för sportmarknadsföring har trenden för kostnaderna varit
densamma, nämligen ökande (Shank & Lyberger, 2014). Enligt Shank och Lyberger
(2014) har digitaliseringen medfört en möjlighet att vända denna trend och utbudet av
kostnadseffektiva marknadsföringsverktyg och -sätt har vuxit. Vidare har digitaliseringen
bidragit till en marknad som är i kontinuerlig förändringsprocess, vilket kan ha sina föroch nackdelar. (Shank & Lyberger, 2014)
Sportbranschen är enorm och sporter spelar en viktig roll i miljoner personers vardag.
Kanske är det faktumet att sporten väcker väldigt starka positiva, men också negativa
känslor, som gjort det till ett världsomfattande fenomen. Det lär inte vara en överraskning
att en mängd kommersiella företag försöker få sin bit av kakan, och sporter har associerats
med varumärken i över hundra års tid.
Huvudinriktningen för avhandlingen är sportföreningars relations-, evenemangs och
digital marknadsföring gentemot supportrar (och nya målgrupper). Därmed ägnas inte
1

exempelvis viktiga B2B-relationer eller sponsoravtal särskild uppmärksamhet i denna
avhandling.
Sporten i sin helhet kan idag betraktas som en av de största marknaderna i världen.
Eftersom sporten inte längre endast handlar om idrottsmässiga resultat, utan den bör även
ses som en enorm marknadsplats, finns det även en stor skara konkurrerande företag och
organisationer. På en konkurrensutsatt marknad framhävs vikten av att erhålla
konkurrensfördelar och kommunicera om dessa till målgrupper. Vidare är det väldigt
viktigt att tilltala och hävda till målgruppens känslor och emotionella band till föreningen.
Detta kan uppnås med hjälp av skräddarsydda lösningar och marknadsföring till det
igenkända segmentet av kunder. För att erhålla konkurrensfördelar och differentiera sig
från konkurrenterna är skapandet och upprätthållandet av djupa relationer, i synnerhet till
supportrar, livsviktigt. Målet med relationsmarknadsföringen är att utveckla enskilda
transaktioner långvariga, interaktiva och lönsamma relationer där bägge parterna gynnas.
(Bee & Kahle, 2006) Relationsmarknadsföringens roll har förstärkts och är stor i samtliga
organisationer, men den är speciellt stor inom sportföreningar. Detta beror på att
sportföreningars grundläggande målsättning är att skapa och upprätthålla relationer till
supportrarna. Relationsmarknadsföringen tillsammans med de snäppet mer konkreta och
praktiska delarna av sportmarknadsföring, nämligen evenemangsmarknadsföringen och
den digitala marknadsföringen, utgör grunden för denna avhandling. Den digitala
marknadsföringen, som idag onekligen är en viktig del av all marknadsföring, ägnas en
viktig och jämförelsevis stor del av avhandlingen.
Även om några studier av liknande art har utförts utomlands och inom olika sportgrenar,
kommer denna avhandling att bidra med nationella primärdata med ishockeybranschen i
fokus.

1.1 Problemdefinition
Digitaliseringen har hämtat med sig en rad olika mediekanaler och ett kontinuerligt
mediebrus, vilket i sin tur försvårat organisationernas arbete att nå sin målgrupp med sin
marknadsföring. Konsumenterna får idag ett flertal liknande och konkurrerande budskap,
vilket försvårar valet av vilka hen ska tro på (Rosengren, 2009). Marknadsförarna inom
sportbranschen är inget undantag, utan de utsätts för samma utmaningar. Förutom att det
2

finns flera konkurrenter på marknaden, är även konsumenterna idag bättre informerade,
svårare läsbara, mer kritiska och eventuellt mindre lojala gentemot organisationer
(Roberts, 2005). Enligt Jones och Sasser (1995) bör organisationer därför eftersträva
långsiktig lönsamhet och bygga upp sina strategier därefter. Dessutom är det ingen
hemlighet att bibehållandet av en kund är betydligt mer lönsamt än nyanskaffning av
kunder. En viktig del av denna process är att personifiera de marknadsföringsbudskap
som föreningen väljer att skicka till sin målgrupp, vare sig det var digitalt eller via en mer
traditionell marknadsföringskanal som tidningar. Vidare är långvariga relationer mer
lönsamma i den bemärkelsen att det ofta sker en kumulativ ökning i köpvolymerna
samtidigt som kostnaderna för uppehållet av relationerna minskar.
Ett flertal undersökningar och forskningar har utförts för att ta fram underliggande
faktorer för fotbollssupportrars lojalitet, med målet att effektivera marknadsföringen för
dessa sportföreningar. (Richardson et al. 2003, Mahony & Howard, 2000, Tapp, 2004).
Dylika studier har dock inte utförts i Finland eller för ishockeyklubbar, vilka i dagens
läge har utformat väletablerade supporterbaser. Därmed är avsikten med denna
avhandling bidra med ny information inom ett till stor del orört område. Trenden för
samtliga kommersiella företag är eftersträvan efter starka och lojala kundrelationer.
Genom att studera en marknad där hyperlojalitet är rätt vanligt, är förutsättningarna bra
för att tillämpa några teorier även inom andra kommersiella företag. Roberts (2005)
påminner om att företag idag måste satsa stort, förutom på en bra produkt eller tjänst,
även på relationer och den emotionella kopplingen till målgrupperna.
Marknadsföringen av matchtillställningar har skiftat och kan idag anses vara
marknadsföring av en upplevelse. Sportföreningarna har byggt ut matchtillställningen och
strävar efter att det ska finnas något för alla, exempelvis pausakter eller tävlingar för barn.
Hela matchupplevelsen har tagit stora steg framåt under de senaste årtionden, mycket på
grund av press från konkurrerande företag, men framförallt av konkurrenten som hittas
hemma, dvs. hemsoffan. (Lee et al., 2012) Idrottsföreningar runt om i världen har insett
vikten av att förbättra de delar som tidigare varit fördelaktiga hemma. Exempel på dessa
kan vara tillgång till drycker och mat, toalettköer, reprismöjligheter och trådlöst internet.
Den senaste och hittills mest avancerade idrottsarenan är under uppbyggnad för
amerikanska fotbollsföreningen Los Angeles Rams och stadions uppskattade prislapp är
hisnande 5 miljarder dollar. Sofi Stadium kommer att innehålla flera banbrytande
3

innovationer, och till komplexet hör även kontorsbyggnader, butiker, restauranger, hotell,
bion och parker (CNBC.com, 2019). Alla dessa åtgärder finns till och utvecklas för att
bygga på kundnöjdheten och relationerna till kunderna. Dessa förbättringar och finheter
marknadsför sedan med hjälp av evenemangsmarknadsföringen, där digitala
marknadsföringen idag spelar en viktig roll. Målet är att stifta långvariga och lönsamma
relationer till en kund, som i sin tur kan sprida budskapet vidare i sin sällskapskrets. Här
kommer en av de ledande marknadsföringsteknikerna, nämligen word-of-mouth
marknadsföring in i bilden. Idag kan word-of-mouth marknadsföring ske traditionellt
eller över nätet, exempelvis via marknadsföringskampanjer som blivit virala. Enligt
Gremler och Brown (1999) har positiv word-of-mouth en viktig indirekt verkan och lojala
kunder är mer benägna att sprida det till nya potentiella kunder.
Det kan hävdas att sportmarknadsförarens enskilt viktigaste uppgift är att attrahera nya
supportrar och med hjälp av effektiv och aktiv marknadsföring vidareutveckla
relationerna till lojala och långvariga. För att uppnå detta mål bör marknadsförare vara på
alerten vad beträffar rådande trender så att de kan erbjuda målgruppen det de efterlängtar.
Idag kan marknadsförare utnyttja en rad digitala verktyg för att ta fram kunskap om
kunder och målgrupper och denna data är livsviktig för stiftandet och upprätthållandet av
långvariga relationer. Mest pålitliga data kommer från nativkanaler, men föreningarna
driver även marknadsföring på ett flertal plattformar ägda av tredje parter. I denna
avhandling granskas även sportföreningarnas presens i och strategier för sociala medier
som en viktig del av dagens marknadsföringspaket. Ämnet för studien är väldigt
intressant och jämförelsevis lite forskning har utförts i relation till marknadens storlek
och det stora antalet aktörer är aktiva på marknadsplatsen.

1.2 Syfte och forskningsfrågor
Målsättningen för denna avhandling är att ta fram vilka åtgärder, inom ramen för
relations-, evenemangs- och digital marknadsföring, sportföreningar idag vidtar för att
attrahera engångsköpare, omvandla dem till lojala kunder och således erhålla
konkurrensfördelar. Syftet är att studera kundrelationernas uppbyggnad och
upprätthållning samt upplysa om de olika strategierna och verktygen som
sportföreningarna kan ha till sitt förfogande i denna process.
4

I avhandlingen studeras hur digital marknadsföring och de data som kan erhållas används
för att vidareutveckla relations- och evenemangsmarknadsföringen. En stor del av de
kunddata som idag är tillgänglig kommer från sociala medier. Avsikten är att ta reda på
vilka sociala medier som används för de olika målgrupperna och hur de bidrar till
kundlojaliteten.
Med stöd av tidigare studier, författad litteratur och den empiriska delen är målet att
upplysa om sportmarknadsförares möjligheter och potentiella utmaningar vid stiftandet
av långvariga och lojala kundrelationer. Fastän denna avhandling är starkt fokuserad på
marknadsföring av sportföreningar, kan avhandlingen vara till nytta även för
marknadsförare som är operativa inom andra marknader och kommersiella företag.
Forskningsfrågorna för denna avhandling är enligt följande:
A. Hur bygger man upp och upprätthåller lojala kundrelationer (i sportvärlden)?
B. Vilka verktyg har sportmarknadsförare till sitt förfogande idag vid stiftande av
lojala kundrelationer?
C. Hur bidrar andra marknadsföringsmetoder, förutom relationsmarknadsföringen,
till lojala kundrelationer för sportföreningar som Jokerit och Hifk? Kan
exempelvis personifierad evenemangsmarknadsföring bidra till starkare
kundrelationer och varumärke?
D. Vilka likheter kontra skiljaktigheter förekommer i marknadsföringen vid en
jämförelse ett lag från inhemska ligan (HIFK) och ett lag som spelar i
internationella ligan KHL (Jokerit)?

1.3 Avgränsningar
Sportmarknadsföring är ett väldigt brett begrepp som omfattar hundratals grenar och
marknader. Följaktligen har några avgränsningar gjort för denna avhandling. I denna
avhandling ligger fokuset i professionella ishockeyklubbars marknadsföringsaktiviteter
riktade till slutkonsumenten (B2C). Därmed tar avhandlingen inte itu med ideella
föreningar eller viktiga B2B-relationer, som till exempel relationer och avtal till
leverantörer eller sponsorer. Vidare begränsas avhandlingen till ishockeyklubbar utan att
djupgående iaktta möjliga likheter till andra sporter, som exempelvis fotboll. Eftersom
resurserna endast tillåt insamling av primärdata från Finland, begränsas studien även
5

geografiskt till detta område. Det vore väldigt intressant att se och jämföra resultat av
studier utförda inom andra områden och marknader. Samtidigt bör det nämnas att det i
avhandling använts litteratur utanför den geografiska avgränsningen, eftersom utbudet av
författad litteratur i Finland är snävt. På grund av eventuella kulturella skillnader och
olikheter i marknader kan detta leda till en viss snedvridning.

1.4 Metod
Eftersom syftet i denna pro gradu-avhandling är att kartlägga och analysera professionella
idrottsföreningars marknadsföringsaktiviteter mot slutkonsumenten tillämpas en
kvalitativ forskningsansats. Enligt Malhotra och Birks (2007) ger en kvalitativ inriktning
djupgående svar och insikter till de ställda frågorna, mycket på grund av metodens
tolkande och förståelsegivande karaktär. Avhandlingens empiriska del består av två
individuella, semistrukturerade intervjuer med marknadsföringsprofessionella i de två
ledande ishockeyföreningarna i Finland. Målsättningen med semistrukturerade
intervjuerna var att nå en djup förståelse (Ahrne & Svensson, 2015) för föreningarnas
marknadsföringsaktiviteter inom ramen för relations-, evenemangs- och digital
marknadsföring. Intervjuerna bidrog med värdefulla data om professionellas personliga
erfarenheter och föreningen arbetssätt. Enligt Turner (2010) ligger semistrukturerade
intervjuers styrka i att informanterna fritt får formulera sig och intervjuaren har en chans
att ställa följdfrågor. Vidare har föreningarnas aktiviteter på sociala medier observerats
under cirka en månads tid för att undersöka vilka slags innehåll föreningarna publicerar
på sina sociala medier. För detta sampel observerades de två mest framträdande sociala
medier för fallföretagen i fråga, dvs. Facebook och Instagram.

1.5 Centrala begrepp
Relationsmarknadsföring är ett samlingsnamn för de aktiviteter och metoder som
organisationer

vidtar

för

att

utveckla

sina

kundrelationer.

Målet

med

relationsmarknadsföringen är ofta kontinuerlig dialog och goda, långvariga relationer
som i sin tur leder till ökad lönsamhet.
Vid evenemangsmarknadsföring associeras en organisation med ett evenemang. Målet
med evenemangsmarknadsföringen är att samla ihop en skara människor för att njuta av
6

ett evenemang. Enligt Hoyle (2002) kan evenemangsmarknadsföringen ses som
sammanslutning av marknadsföring och innovation, som tillsammans kan betraktas som
en dyrbar möjlighet.
Digital marknadsföring är en av de nyare marknadsföringsstrategierna, som anses ha
förändrat sättet hur företag och organisationer växelverkar med deras målgrupper.
Avdave Chaffey och Fiona Ellis-Chadwick (2019) hävdar att digital marknadsföring kan
delas in i 5 d:n, dvs. digitala apparater (digital devices), digitala plattformar, digital media,
digitala

data

och

digital

teknologi.

Tillsammans

med

de

traditionella

marknadsföringsteknikerna hjälper dessa 5 d:n företag och organisationer med att komma
närmare kunden och erbjuda kunden mervärde. Kunden har idag tillgång till ett brett
sortiment av underhåll, produkter, tjänster och priser från olika leverantörer och dessutom
har digital marknadsföring underlättat kundernas besluts- och köpprocesser. För
organisationer har digital marknadsföring medfört möjligheten för expansion till nya
marknader, möjligheten att erbjuda nya produkter men framförallt ett lättare, effektivare
och mer mångfacetterat sätt att föra dialog med olika målgrupper. (Chaffey & EllisChadwick, 2019)
Sportmarknadsföring omfattar både marknadsföringen av laget eller föreningen och
marknadsföringen

av

produkter

och

tjänster

via

sportföreningen.

Marknadsföringsobjektet kan således vara en produkt, en tjänst eller ett varumärke.
(Hunter & Schwartz, 2008)
Lojalitet innebär en slags förbindelse och delas upp i attitydmässig lojalitet och
beteendemässig lojalitet. Enligt Koo (2003) innebär den attitydmässiga delen en
psykologisk förbindelse med målobjektet, medan den attitydmässiga är betydligt mer
konkret och kan mätas exempelvis som inköp av ett specifikt varumärke.
Enligt Söderlund (2001) kan man tala om hyperlojalitet då både attitydmässiga- och
beteendemässiga lojaliteten är väletablerad och på hög nivå. Ofta kan man stöta på
hyperlojalitet inom sportvärlden och bland supporterkretsar, medan det är betydligt mer
sällsynt mellan ”vanliga” kommersiella företag och dess kunder.

7

1.6 Avhandlingens struktur
Figur 1 (nedan) illustrerar en sammanfattning över avhandlingens struktur. I det inledande
kapitlet presenterades ändamålen för avhandlingen samt hur avhandlingen är uppbyggd.
I kapitel två presenteras litteraturgenomgången för relations-, evenemangs-, och digital
marknadsföring. Forskningsmetodiken presenteras i kapitel 3. Här redogörs för de
metoder som har använts för att samla in den data som avhandlingen bygger på. I kapitel
4 presenteras data från studien. Den kvalitativa forskningens resultat analyseras och
presenteras i kapitel fem och sex, vilken också innehåller en konkluderande diskussion.

1. Inledning

2.
Litteraturgenomgång
och teori

3. Forskningsmetodik

4. Presentation av
data

5. Analys

6. Resultat och
sammanfattande
diskussion

Figur 1 över avhandlingens struktur

8

2.

TEORETISKA

REFERENSRAMEN

-

CENTRALA

TEORIER OCH VERKTYG
I kapitlet behandlas teoretiska perspektiv som är relevanta för att greppa hur man bygger
upp och upprätthåller relationer. I kapitlet behandlas relations-, evenemangs-, och
digital marknadsföring samt diskuteras vikten av att ha en stark presens på sociala
medier. På slutet av detta kapitel presenteras en sammanfattning av den teoretiska
referensramen.

2.1 Relationsmarknadsföring
Enligt Jagdish Sheth och Atul Parvatiyar (2000) kan relationsmarknadsföringen ha flera
olika tolkningar och beskrivningar, mycket beroende på syftet till handa. Sheth och
Parvatiyar (2000) lyfter dock fram en allmän definition av relationsmarknadsföringen och
konstaterar att det handlar om ett fortlöpande samarbete mellan konsumenten och
marknadsföraren.

Colleen

Bee

och

Lynn

Kahle

(2006)

påstår

att

relationsmarknadsföringen i praktiken innebär attraktion, utveckling och bibehållandet av
kunder. Då man betraktar relationsmarknadsföring ur ett snävare perspektiv, kan den
anses vara endast ett verktyg för att ta fram information över försäljningssiffror eller
enskilda konsumenters spenderingar (kortfristiga och transaktionsbaserade förhållanden).
Om man däremot ser på relationsmarknadsföringen ur ett bredare perspektiv, är inte
längre de kortfristiga handlingarna och enskilda köpen i fokus, utan nu ligger fokuset i att
etablera interaktiva, proaktiva och långvariga förhållanden till kunderna. Man kunde
hävda att målsättningen ofta är att ingå förhållanden för livet, och för att detta ska vara
möjligt bör marknadsföraren ha ingående kunskap konsumenternas önskemål och
värderingar. (Bee & Kahle, 2006)
Värdet av de transaktionsbaserade förhållandena kan inte förbises, eftersom de utgör
grundstenarna för långvariga och lönsamma förhållanden. Enligt Gummeson (2011) är
dock inte målet för alla relationer att förbli långvariga, utan någon kan det vara så att
bägge parterna önskar att förhållandet förblir kortvarigt. Som exempel lyfter Gummeson
(2011) fram relationen mellan en läkare som ska utföra en operation och dess patient.

9

Relationen och förhållandet kan i sig vara intim och intensiv, men bägge parterna önskar
att relationen förblir kortvarig.
Reichheld och Teal (1996) beskriver fem orsaker varför långvariga relationer och
återkommande kunder är mer lönsamma än kortfristiga eller enstaka kundrelationer:
1. Nyanskaffningskostnaden för en kund är ofta hög och därmed kan det hända att
en kund inte är lönsam för organisationen förrän de kan förbindas och hållas lojala
i en viss period eller antal köp.
2. Först efter att kundanskaffningspriset är betalt kommer ifrågavarande
kundrelation hämta avkastning till organisationen i fråga.
3. Vidare är kunderna benägna att köpa mera över tiden, som direkt syns i
omsättningen. Dessutom blir organisationerna bättre på att tjäna sina kunder då
de lär sig mera av kunderna, och detta har sina effekter i minskade kostnader.
4.

Förutom att nöjda och långvariga kunder har en tendens att köpa mera över tiden,
är de också mer benägna att tala gott om organisationen till andra potentiella
kunder (positiv word-of-mouth).

5. Kunderna uppskattar lojala och långvariga förhållanden och således kan de vara
mindre priskänsliga gentemot en organisation de har en väletablerad relation med.
(Reichheld & Teal, 1996)
Ang och Butte (2006) lyfter också fram det faktum att återkommande kunder med mindre
sannolikhet och mer sällan erbjuds erbjudanden, eftersom de redan betraktas som lojala
kunder. Samtidigt påminner Söderlund (2001) om att det blivit allmän kutym att belöna
kunderna efterhand, utifrån antalet anskaffningar (frekvens) och/eller det sammanlagda
inköpsbeloppet. Vidare konstaterar Söderlund (2001) att dessa bonus- eller
lojalitetsprogram ökar kundens nöjdhet, hen anser att hen får mycket ut av relationen och
således blir något mer lojal.
Slutligen kan det konstateras att grundläggande orsaken till relationsmarknadsföring är
förbättring av lönsamheten. Detta uppnås då man på olika sätt lyckas förflytta
engångsköpare till återkommande och lojala kunder, som man har en långvarig och
lönsam relation med. (Cristopher, Payne & Ballantyne, 2013)
Hur denna process ser ut inom sportvärlden och för sportföreningar behandlas härnäst.
10

2.1.1 Relationsmarknadsföring inom sportvärlden
Relationsmarknadsföring är väldigt välkänt begrepp inom sportvärlden som har
förekommit lika länge som vi haft professionell sport. Buhler och Nufer (2012) hävdar
dock att typen av de relationer som associeras med idrottsföreningar har sett en förändring
över tiden. Som exempel nämner skribenterna sponsoravtalen, som idag i huvudsak styrs
av ekonomiska orsaker, och inte längre lika mycket av personliga förhållanden och
preferenser. Grohs, Wagner och Vsetecka (2004) instämmer och tillägger att synlighet i
olika medier och medialukrativa avtal tillsammans med aspekten och tanken av
vinstmaximering allt som oftast styr sponsoravtalen.
Detta bör dock inte ses som en absolut negativ trendutveckling, utan kommersialiseringen
av idrottsföreningar har hämtat med sig en hel del nya och intressanta utmaningar.
Professionaliseringen tillsammans med ökad konkurrens på marknaden har lett till att
aktörerna bör följa med de rådande trenderna och erbjuda trendiga lösningar för dialogen
med och emellan sina kunder. Dessutom bör idrottsföreningarna vara färdiga att utforska
nya

marknader,

vidareutveckla

sina

arenor

och

eventuellt

ändra

på

sina

ägandeförhållanden för att inte förlora marknadsandelar till konkurrenter. (Buhler &
Nufer, 2004)
Supportrar är a och o för att en idrottsförening kan ha möjligheten att vara verksam i en
längre tid. Förutom den rätt självklara inverkan på kassaflödet i form av biljettintäkter,
har idrottsföreningarna mer eller mindre supportrarna att tacka för intäkter som kommer
från TV-licenser och sponsorer. (The Future of Sports, 2015) Följaktligen kan det
konstateras att grundpelaren för en idrottsförenings tillväxt är uppbyggnaden av en
supporter bas. Vidare kan sportmarknadsförarens preliminära uppgift anses vara att locka
nya åskådare till publiken, fästa dem till återkommande kunder och ta hand om och
vidareutveckla

relationerna

till

supportrar.

För

att

uppnå

detta

mål

bör

sportmarknadsförare ta reda på vad kunderna är ute efter och därefter göra sitt yttersta för
att uppfylla dessa önskemål.
Enligt Bee och Kahle (2006) är samspelet och dialogen mellan föreningar, lag, spelare
och supportrar väl etablerad, men för att vidareutveckla och förstärka dessa relationer bör
man

sträva

efter

gemensamma

värderingar.

Gummeson

(2006)

beskriver

relationsmarknadsföringen som ett verktyg för att skapa mervärde för kunderna på lång
11

sikt. Det är uttryckligen den relationen, dvs. relationen mellan föreningen och dess
supportrar som bör vara prioritet nummer ett. Tsiotsou (2013) hävdar att en god relation
med gemensamma värderingar är viktiga i alla typer av verksamhet och relationer, men
att det understryks vid marknadsföring av evenemang eller produkter till olika
målgrupper. Dessutom leder djupa relationer ofta till ett bättre resultat i den mån att de
skapar inträdesbarriärer för andra aktörer. Vidare poängterar Tsiotsou (2013) vikten av
nyanskaffningen av kunder för att bygga ut gemenskapen.
Bee och Kahle (2006) har byggt upp ett ramverk som på ett åskådligt sätt förklarar
orsakerna varför konsumenter engagerar sig i relationsmarknadsföring. I ramverket
belyser skribenterna tre kvalitativt olika nivåer för relationskonstruktion; samtycke,
identifiering och internalisering. Med samtyckesfasen menas en ytlig och ofta kortvarig
fas som ofta grundar på externa inflytanden. Då en konsument befinner sig i
samtyckesfasen är hen lätt att påverka eftersom hen på antingen sociala eller ekonomiska
grunder eftersöker belöning eller undviker bestraffning. Med identifieringsfasen, som
namnet avslöjar, menas association med något. Ifall konsumenten associerar sig med ett
framgångsrikt lag eller en högprofilspelare lär detta även förstärka konsumentens
självkänsla. Givetvis fungerar detta även i motsatt ordning, dvs. associeras konsumenter
ogärna med mindre framgångsrika lag eller spelare. Den djupaste fasen som bör
eftersträvas, dvs. internaliseringsfasen, uppnås då det råder konsensus om delade
värderingar. Enligt Kelman (1961) är värderingar bestående övertygelser om specifika
resultat eller handlingsmönster. Ifall relationen fortskrider till internaliseringsfasen, där
värderingarna möts, finns det förutsättningar för att relationen blir långvarig och lönsam
(Bee & Kahle, 2006). Följaktligen är målsättningen att förflytta kunderna från samtyckesoch identifieringsfaserna till internaliseringsfasen, vilket i praktiken innebär en
förflyttning från enstaka transaktioner till en långvarig relation med gemensamma
värderingar. Som hjälpreda eller verktyg i den ovannämnda processen använder
sportföreningar olika databehandlingstekniker. Dessa kan ses som viktiga hjälpmedel
genom hela processen, allt från att identifiera potentiella målgrupper till information av
existerande supportrars önskemål.
Djupa relationer och långvariga förhållanden, som baserar sig på förbindelse och tillit är
i långa loppet mer lönsamma än de, i och för sig viktiga engångstransaktionerna. Som
tidigare nämnts kan en långvarig relation leda till att kunden väljer den organisation hen
12

har ett långvarigt och väletablerat förhållande med, trots andra lockande alternativ. Inom
sportvärlden är kundens förbindelse i många fall stark, vilket tar uttryck i form av
upprepade anskaffningar av inträdesbiljetter och sportrelaterade produkter. Vidare är det
bekvämt för kunden eftersom hen vet hur hen får tag i den önskade tjänsten eller
produkten och hen kan känna en viss trygghet vid anskaffning av liknande produkter av
samma förening. Föreningen gynnas av långvariga relationer rent ekonomiskt i den
bemärkelsen att nyanskaffningskostnaden av en kund i många fall är väldigt hög i
jämförelse till en återkommande, välbekant kund. (Kim & Trail, 2011)

2.2 Evenemangsmarknadsföring
Förutom relationsmarknadsföringen är även evenemangsmarknadsföringen en viktig del
av marknadsföringen av en idrottsförening. Crowther (2010) upplyser om att
evenemangsmarknadsföringen baserar sig på relationsmarknadsföringen, men att själva
begreppet i sig är rätt nytt. Close, Finney, Lazey och Sneath (2006) påstår att
evenemangsmarknadsföringen idag är en viktig del av många organisationers
marknadsföring samt att organisationerna med hjälp av personifierad kommunikation
strävar efter att skapa lyckade evenemang med lyckliga kunder och således förstärka både
kundrelationerna och varumärket. För de allra flesta idrottsföreningarna är evenemang
det främsta marknadsförda objektet och huvudsakliga inkomstkällan och därmed gör
föreningar stora insatser i den delen av marknadsföringen.
Leonard Hoyle (2002) upplyser i vid uträckning vad evenemangsmarknadsföring handlar
om samt vad det kan betyda inom olika marknader. Hoyle (2002) lyfter fram tre olika
delar som bör ingå i samtliga evenemangsmarknadsföringskampanjer, oberoende vilken
marknad organisationen är verksam inom; underhållning, spänning och företagsamhet.
Underhållning är något vi som konsumenter har ett omfattande utbud av och det kunde
argumenteras att underhållning finns tillgängligt så gott som överallt i dagens samhälle.
Om man förut önskade ta del av exempelvis teater eller sport var man tvungen att lämna
hemmet. Så är det inte längre idag, utan man kan ha tillgång till bland annat filmer och
livesport från hemsoffan. För att locka konsumenterna ut från det bekvämliga hemmet,
bör marknadsförare idag erbjuda unik och till viss mån skräddarsydd underhållning som
konsumenterna inte har tillgång till hemma.
13

Med hjälp av att tillägga ett spänningselement kan man bidra till att göra evenemanget
oförglömligt för deltagarna. Marknadsföraren kan inte bidra till eller garantera matchens
slutresultat, men däremot kan marknadsföraren använda andra incitament för att locka
konsumenter till matcher och uppfylla deras önskemål. Även andra tillställningar,
förutom själva matchevenemanget, kan anses höra till denna kategori. Exempel på sådana
tillställningar är olika tillställningar som föreningen ordnar för att ge supportrarna
möjligheten att träffa och umgås med lagets spelare. Dylika tillställningar är högt
uppskattade bland supportrar och bidrar starkt till relationerna föreningen, laget och
supportrarna emellan. Detta kan även ses som ett gott exempel på hur de båda
marknadsföringssegmenten sammanbinds och kompletterar varandra. Oavsett vilken
form spänningen tar, bör spänning ingå i varje marknadsföringskampanj.
Den tredje och sista delen som är nödvändig i varje evenemangsmarknadsföringskampanj
är företagsamhet. Med företagsamhet menas, i detta sammanhang. förmågan och viljan
att ta risker och köra in nya element i evenemangen. Många gånger medför detta även
insatser och tillfälligt ökade kostnader, men om de resonerar bra hos målgruppen kan
dessa vara viktiga investeringar för framtiden, både vad beträffar förhållanden och
likviditeten.
Förutom att Hoyle (2002) upplyser om de viktiga delar av kampanjerna inom
evenemangsmarknadsföring,

vidareutvecklar

han

även

den

traditionella

marknadsföringsmixen till en version som passar bättre evenemangsmarknadsföringen. I
den reviderade mixen står pris, plats och produkt oförändrade, medan promotion har
utvecklats till PR och placering. Hoyle (2002) hävdar att promotion är den enskilt
viktigaste komponenten vid en evenemangsmarknadsföringskampanj. Detta kan man i
viss mån understryka, men inte helt utan motstånd. Kunde man nämligen inte också
argumentera att om exempelviset priset inte är jämförbart med konkurrenter eller om
produkten i sig innehar stora brister, blir framgångsrik marknadsföring av evenemanget
(promotionen) väldigt svårt, om inte rentav omöjligt. Men oavsett vad det är man
marknadsför, bör marknadsförarna fundera på de fem W:na; Who (åt vem), Why (varför),
Where (var), When (när) och What (vad) bör alltid vara klart representerade. Det är viktigt
att kampanjen framhäver de styrkor som just den kampanjen och föreningen har, i
jämförelse till konkurrenterna. För att ta fram möjliga hot, men även möjligheter, bör
marknadsförarna iterativt och kontinuerligt utforska målgruppernas önskemål och
14

konkurrenternas utbud. I denna process spelar webbanalys och datainsamling en stor roll
idag. Segmenteringen och undersökningen av den rådande marknadssituationen är viktig
och bör innehålla analys, differentiering, målgrupper, analys, värderingar och verktyg.
(Hoyle, 2002) Daniel, Bogdan och Daniel (2012) är av samma åsikt och de understryker
vikten av en utförlig marknadsundersökning, som sedan följs av planering och själva
utförande av marknadsföringen och evenemanget. Vidare poängterar Daniel et al. (2012)
vikten av att denna process ska vara iterativ, dvs. att marknadsförare bör ompröva deras
tillvägagångssätt och aktiviteter på en kontinuerlig basis. Det beror på att alla evenemang,
målsättningar och målgrupper är olika och att marknadsföringen av evenemangen bör
anpassas därefter.
2.2.1 Evenemangsmarknadsföring inom sportvärlden
Enligt Wood (2009) är en viktig målsättning med evenemangsmarknadsföringen att
erbjuda konsumenterna utomordentliga erfarenheter. Målsättningen kan anses ha
uppfyllts då kunden upplevt ett flow-tillstånd, dvs. då hen är totalt fördjupad i
evenemanget. Vidare påstår Wood (2009) att evenemanget bör vara uppbyggt på ett sätt
där kunderna känner sig delaktiga, och dessutom bör evenemanget innehålla
överraskningar eller utmaningar. För föreningar inom sportbranschen sköts den första
biten, dvs. delaktigheten, då kunden tillträder ett evenemang. Denna känsla kan dock
förstärkas exempelvis genom att ta del av supportervisor. Sporten i sig kan medföra
utmaningar och överraskningar, men sportföreningen kan dessutom aktivera sina kunder
på flera olika sätt, exempelvis genom att anordna tävlingar under mellanakterna.
Wood och Masterman (2008) lyfter fram sju attribut som har en positiv inverkan på
evenemangsupplevelsen:
1. Involvering (eng. involvement) avser ett emotionellt engagemang med
varumärket, evenemanget eller upplevelsen.
2. Med Interaktion (interaction) menas växelverkan och dialogen mellan föreningen,
laget, varumärket, medlemmarna och kunderna
3. Fördjupning (immersion) innebär ett slags tillstånd där alla sinnen är tilltalade.
4. Med intensitet (intensity) avses stark påverkan som leder till att upplevelsen blir
minnesvärd
15

5. Individualitet (individuality) betyder att man erbjuder något skräddarsytt eller
unikt. I idrottsvärlden är varje evenemang och tävling/match olik varandra
6. Innovation har att göra med företagsamhet, dvs. både att vara kreativ och att föra
sina idéer vidare till något konkret
7. Integritet (integrity) betyder att evenemanget bör upplevas som tillförlitligt och
tillhandahålla kunderna med värdeökningar eller fördelar
De sju ovannämnda attributen är alla viktiga att ta i beaktande då man planerar ett
evenemang, exempelvis en ishockeymatch. Även denna planeringsprocess är iterativ och
attributen bör övervägas och kontrolleras kontinuerligt för att möta konsumenternas
önskemål och förväntningar. (Wood & Masterman, 2008) Preston (2012) lyfter likaså
fram vikten av att grundligt känna sin målgrupp för att utifrån den information kunna
utforma en strategi som hämtar med sig konkurrensfördelar.
Enligt Green (2001) kan sportevenemang inte längre ses endast som ett evenemang där
konsumenterna har möjligheten att ta del av bra sport. För att locka alltfler åskådare till
läktarna har föreningar vidareutvecklat själva matchprodukten att omfatta även andra
tjänster och produkter, förutom själva matchtillställningen. Vidare påstår Green (2001)
att marknadsföringen skiftat till att evenemang idag ska vara spännande, roliga, lärorika
och sociala sammanträffanden. Det sistnämnda är viktigt åtminstone inom
ishockeybranschen, där flera deltagare uppger att motiven bakom deras tillträde snarare
ligger i att träffa och umgås med gemenskapen än att endast åtnjuta en bra hockeymatch
(Hifk, 2020). Marknadsföringsaktiviteter som byggs upp utanför själva evenemanget
kallas subkulturer, och enligt Green (2001) har subkulturers roll vuxit med hisnande fart
och de bör allokeras resurser därefter.

2.3 Sociala mediers roll i sportmarknadsföring

Sociala medier och den större helheten känd som digital marknadsföring spelar en viktig
roll i dagens sportmarknadsföring, både vad beträffar skapandet av lojala relationer till
konsumenterna

(relationsmarknadsföring)

och

själva

marknadsföringen

av

marknadsföringsobjektet (evenemangsmarknadsföring).

16

Sociala mediers frammarsch under det senaste decenniet har förändrat spelplanen för
kommunikation mellan individer och organisationer, både vad beträffar växelverkans
hastighet och dess omfattning. Olika sociala mediers plattformar erbjuder en hel skara
möjligheter för sportligor, sportföreningar, lag och anhängare att kommunicera, förenas
och bygga gemenskaper över nätet. (Filo, Lock & Karg, 2015)
Det som tidigare betraktats som endast en ytterlig kanal för social kommunikation
(marknadsföringskanal i traditionell bemärkelse) är de facto i dagens läge något mycket
mer omfattande och används för flera olika syften, bland annat reklamer, PR och
förstärkning av relationsmarknadsföringen (Ngai, Tao & Moon, 2015).
Precis som tidigare konstaterats, handlar relationsmarknadsföringen om att med hjälp av
kommunikation och interaktion bygga upp relationer mellan marknadsföraren
(organisationen/föreningen/laget) och konsumenterna (kunden) (Bee & Kahle, 2006;
Grönroos, 2004). Den ultimata målsättningen är stiftandet av ett långvarigt och fruktsamt
förhållande som gynnar bägge parterna. För att nå detta mål bör organisationen
upprätthålla konstant kommunikation, interaktion och dialog med kunderna. Tack vare
aktivt och kontinuerligt informationsutbyte kan organisationen på bästa möjliga sätt svara
på kundernas önskemål och erbjuda kunderna bästa möjliga tjänster och produkter.
(Grönroos, 2004) I dagens läge spelar sociala medier otvivelaktigt en stor roll och
plattformar som Facebook, Instagram och Twitter erbjuder organisationer möjligheten att
nå och påverka en stor massa på daglig basis. Enligt Stavros et al. (2014) ligger sociala
mediers styrka inom relationsmarknadsföring i möjligheten att nå så gott som alla kunder,
var som helst och när som helst. Vidare kan dessa plattformar och därmed möjligheten
till kontinuerlig kommunikation starkt bidra till att uppnå mål som ökad lojalitet och
förminskade marknadsföringskostnader (inläggen i dessa plattformar och deras
upprätthållning är väldigt kostnadseffektivt), som i sin tur kan leda till ökad lönsamhet
och stabilitet (Peppers & Rogers, 2004).
Abeza, O’Reilly och Seguin (2019) konstaterar att det är relativt lätt för sportföreningar
att etablera och utveckla aktiviteter inom sociala medier, men att problemställningen
snarare ligger på hur man på ett optimalt sätt använder dessa plattformar och garanterar
dess engagerande effekt och värde hos konsumenterna. Abeza et al. (2019) har i deras
studie forskat i användningen av samt möjligheterna och utmaningarna med att utnyttja
17

sociala medier för relationsmarknadsföring. I studien undersökte Abeza et al. (2019)
sociala mediers inverkan på relationsmarknadsföring hos sportföreningar i de fyra största
nordamerikanska ligorna: NHL (ishockey), NBA (korgboll), MLB (baseball) och NFL
(amerikansk fotboll). (Abeza et al., 2019) Slutsatserna och rekommendationerna av denna
studie kan anses vara rätt generella och i stora drag användbara även för sportföreningar
i andra länder.
Enligt Abeza et al. (2019) har flesta sociala medier tillägnade uppgifter i
marknadsföringsarbetet. Exempelvis uppger de amerikanska marknadsföringscheferna
(enligt Abeza et al., 2019) att de använder Twitter för snabba och korta uppdateringar,
Facebook Live och Periscope för direktflöde samt LinkedIn för B2B-ärenden.
Målsättningarna för sociala medier kan delas in i sex olika slag: interaktion,
uppdateringar, biljettförsäljning, sponsor, PR och kundbetjäning. Av dessa målsättningar
uppfattades interaktion enhälligt till den primära målsättningen, tätt följd av
kundbetjäningsaspekten. (Abeza et al., 2019)
Vidare kan typen av innehållet på sociala medier delas in i tre grupper, beroende på vad
föreningen önskar nå med sitt inlägg och var i ”köptratten” kunden befinner sig. Inlägget
kan vara informativt, inspirerande eller transaktionssökande. Givetvis kan dessa
överlappa och man kan nå flera målsättningar med ett inlägg. Figur 2 nedan illustrerar de
olika typerna av innehåll, samt målsättningarna. (Arvo Partners, 2020 och Williams &
Chinn, 2010)

18

PR / KOMMUNIKATION /
VARUMÄRKESMARKNADSFÖRING / EVENEMANG
INNEHÅLL SOM SVARAR PÅ EFTERFRÅGAN

SKEDE

INNEHÅLL

KÄNNEDOM

Inspirerande

ÖVERVÄGANDE

Informativa

BESLUT

Transaktions-

INNEHÅLL SOM SKAPAR
EFTERFRÅGAN
REMARKETING

sökande

FÖRSÄLJNING

BEVARING

LOJALITET

Inspirerande

.

Figur 2. Förhållandet mellan publicerat material jämfört med skedet av lojalitetsprocessen.

Ovan presenteras figur 2, vilken illustrerar sportföreningarnas försäljningskanal samt
målen med kommunikationen via sociala medier. Figuren baserar sig på den vedertagna
AIDA-modellen, som står för Attention (kännedom), Interest (engagemang), Desire
(begär) och Action (handling). AIDA har enligt Hassan et al. (2014) använts i vid
utsträckning för digitala marknadsföringsstrategier och Hassan et al. (2014) har studerat
dess användbarhet för sociala medier. I deras studie kom Hassan et al. (2014) fram till att
denna modell de facto är väldigt användbar vid strategiarbetet för marknadsföringen via
sociala medier. Således har modellen även använts som grund för figur 2 i denna studie.
I början av köptratten försöker föreningen med hjälp av inspirerande innehåll attrahera
kunden och fånga dess intresse. Därefter förflyttas kunden i kanalen fram till ett skede av
övervägande, där föreningen strävar efter att erbjuda informativt innehåll som både svarar
på och skapar efterfrågan. Efter att kunden tagit sitt beslut eller under tiden som kunden
funderar på beslutet förstärker man budskapet med transaktionssökande innehåll, som
förhoppningsvis leder till försäljning. Efter en framgångsrik försäljning är tendensen att
erbjuda flera evenemang (remarketing) samt inspirerande innehåll för att förhoppningsvis
fästa engångsköparen till en lojal, återkommande kund.”
19

2.3.1 Möjligheterna vid användning av sociala medier för att nå
målsättningar inom relationsmarknadsföringen
Enligt resultaten av forskningen utförd av Abeza et al. (2019) kan man identifiera sju
möjligheter av användningen av sociala medier för att möta relationsmarknadsföringens
målsättningar. Sociala medier kan hjälpa vid skapandet, upprätthållningen och
vidareutvecklingen av kundrelationerna. Fjärde möjligheten, kontinuerlig dialog kan
anses vara fördelaktig för både föreningen och för målgruppen. De tre återstående
möjligheterna handlar om utvecklingen av anhängarnas sportkonsumtion (uppgivning av
innehåll), förbättringen av kundbetjäningen och ökningen av gemenskapskänslan
anhängarna emellan (då de kan dela med sig sina tankar och kommunicera med
likasinnade, uttrycka sitt supporterskap mm.).
Vidare identifierar Abeza et al. (2019) sex typer av målsättningar som sportföreningar
kan ha för sociala medier:
➢ Växelverkan: Samspelet, interaktionen och dialogen med anhängarna som leder
till bättre förståelse och kännedom av anhängarkretsen, som i sin tur leder till
förbättrade relationer. Det nämns även förmänskligandet av varumärket.
➢ Uppdateringar: Erbjuda nyhetsuppdateringar och snabbt informationsflöde om
exempelvis nya spelarförvärv, live uppdateringar från matchen eller en blick
”bakom draperiet”, dvs. hur det ser ut i omklädningsrummet strax innan match.
➢ PR (Public Relations): Offentliggörandet av samfundsengagemang som
exempelvis lagets besök till sjukhus eller skolor.
➢ Försäljning:

Biljettförsäljning,

försäljning

av

varumärkesvaror

samt

rabattmarknadsföring och lotterier etcetera.
➢ Sponsorer: Monetärisera det sociala via sponsoravtal och samarbetspartners.
➢ Kundservice: Använda sociala medier som en direkt kanal till konsumenterna och
höra på deras förfrågningar, kommentarer osv.
Beroende på marknaden och organisationens interna målsättningar kan sportföreningar
ha varierande tyngdpunkter av de ovannämnda målen, men alla har sin plats och är väldigt
användbara för samtliga sportföreningar. Nämnvärt är även att de som ansvarar för sociala
medier hos en sportförening bör vara pålitliga och professionella, eftersom de i stort sett
kan anses vara organisationens ”röst utåt”. (Abeza et al., 2019)
20

En viktig möjlighet med sociala medier är att öka vetskapen om målgruppens preferenser
och bättre känna igen kundsegment. Användningen av sociala medier för med sig en
massa användbara data, som med hjälp av olika databehandlingsverktyg kan medföra
mycket mervärde. Exempel på dessa värdefulla data kan vara demografiska (vem de är
och var de lever), psykografiska (exempelvis vad de vill ha) och beteendemässiga
(konkreta handlingar, till exempel transaktioner). Dessa insikter hjälper marknadsförare
i utformningen av marknadsföringsstrategier som svarar på konsumenternas begär.
Vidare begränsar sig sociala mediers kraft och verkan inte till något specifikt geografiskt
område, utan med hjälp av dessa kanaler kan marknadsförare nå konsumenter praktiskt
taget runt om i världen. Dessutom är interaktionen i sociala medier omedelbar, dvs. får
marknadsförare insikter på löpande band och de kan agera därefter. (Abeza et al., 2019)
Sociala medier erbjuder även anhängarna en röst och chansen att komma närmare
föreningen och laget. Därutöver erbjuder kanalerna i sociala medier ett forum för
likasinnade att diskutera och dela med sig av sina erfarenheter. Således är det inte endast
en kanal för interaktion och dialog mellan föreningen och anhängarna, utan även en plats
för diskussion anhängare emellan. Dessa ”centrum” kan även förstärkas med hjälp av
användningen av hashtags (#). (Abeza et al., 2019) Jo Williams och Susan Chinn (2010)
introducerar även begreppet ”prosumers”, med vilken författarna syftar på att
konsumenterna de facto inte längre endast kan betraktas som konsumenter, utan något
mer, nämligen delvis som partners och medarbetare i processen.
En viktig poäng är även att sportföreningar med hjälp av ett svar till en fråga av
anhängarna på sociala medier kan nå och potentiellt besvara flera frågeställningar med ett
enda svar. Återigen bör man dock komma ihåg att det även fungerar åt andra hållet, dvs.
ser ett stort antal följare all den interaktion som föreningen driver på sociala medier.
2.3.2 Utmaningarna med användningen av sociala medier som ett verktyg
för att nå relationsmarknadsföringens målsättningar
Förutom de ovannämnda positiva aspekterna som sociala medier medfört till
marknadsföringen, bör marknadsförarna även ta i beaktande möjliga negativa aspekter
som marknadsföring, eller redan presens på sociala medier medför.

21

Abeza et al. (2019) identifierade sex utmaningar som organisationerna stöter på vad
beträffar användningen av sociala medier för att möta målsättningarna inom
relationsmarknadsföringen. Utmaningarna kan delas i tre dimensioner: Problem gällande
plattformhantering (de två första), begränsningar gällande datautbyte (tredje och fjärde)
samt utmaningar med mängden inblandning av intressenterna (femte och sjätte).
1) Förändringsarbetet (Change management) – utmaningen med de kontinuerligt
förändrande teknikerna och plattformarna som används. Därmed kan denna process
betraktas som en kontinuerlig läroprocess där sportföreningarna är tvungna att anpassa
sig och ta lärdomar av sina ”experiment”, dvs. vad fungerade bra och vad som eventuellt
inte resonerade önskvärt hos målgruppen.
2) Operativa förvaltningen (Operational management) – Sociala mediers press på att vara
kreativ, snabb och omsorgsfull upplevdes som viktigt, men samtidigt väldigt krävande
bland respondenterna, speciellt på matchdagar. Kravet på att innehållet bör vara färskt,
mångsidigt och tilltalande upplevs som en utmaning.
3) Handlingsbar data (Actionable data) – Utmaningen med att filtrera ”big data” till
handlingsbar data som besvarar samtliga anhängares röst. Sorteringen och filtreringen av
”genuina” kommentarer och klagomål försvåras av den enorma skaran data. Flesta
marknadsföringschefer påpekade att deras team är begränsade i detta avseende vad
beträffar kunskapen, personalresurser och tekniska hjälpmedel.
4) Brist på kontroll (Lack of control) – Cheferna uppgav att brist på kontroll över
användarnas kommentarer på sportföreningarnas konton är en utmaning. Negativa åsikter
som är prestationsrelaterade (exempelvis ”låt spelare X gå” eller ”sparka huvudtränaren”)
brukar dock anses höra till och således görs inte angrepp i dessa fall. Om inlägget däremot
är vulgärt, oanständigt eller förolämpande (till exempel hot eller svordomar), resulterar
detta i att föreningen drar bort kommentaren och/eller blockerar användaren. I allmänhet
tenderar föreningarna svara på frågor och kommentarer som är tjänste- eller
organisationsrelaterade. I detta arbete hjälper även fenomenet som vuxit fram med sociala
medier, nämligen anhängares egna initiativ till övervakning. Det kan även hävdas att
föreningen har tusentals advokater som för talan i föreningens namn, eftersom de är högt
engagerade och anser varumärket som en del av deras egen identitet.
22

5) Inflytelserika åsiktsledare (Influential opinion leaders) – Inflytelserika användare (dvs.
anhängare som har markanta följarbaser och ofta lägger inlägg om föreningen) har
betydelsefull auktoritet. Enligt marknadsföringsledarna är anhängarna mer benägna att ta
emot information eller synpunkter från andra anhängare eller en ”influencer”. Härmed
kommer även risken till omfattande negativ påverkan eller publicitet.
6) Interna intressekonflikter (Internal confilct of interest) – Syftar till olika avdelningars
(till exempel biljettförsäljning och försäljning av handelsvaror) varierande intressen vad
beträffar användningen av sociala medier. En allmän linjedragning har framförts enligt
vilken sociala medier i huvudsak är tillägnade för informativt, underhållande och
interaktivt innehållsutbyte och föreningarna bör vara varsamma för att inte i för stor mån
använda sociala medier som försäljningskanal. (Abeza et al., 2019)
Av de ovannämnda utmaningarna är webbanalysen och utnyttjandet av ”big data”
antagligen den mest prominenta. Samtidigt påstår Järvinen och Karjaluoto (2015) att den
digitala marknadsföringens främsta styrkor (förutom kostnadseffektiviteten) ligger i att
dess resultat är lättare att mäta i jämförelse med traditionell marknadsföring. Enligt
Degaris (2015) kräver en lyckad digital marknadsföringskampanj förutom rätta verktyg
även en strategi eller på förhand ställda mål. Målen bör vara a) specifika och mätbara b)
svåra och ambitiösa, men möjliga c) ställda både på kort och på lång sikt d) ställda på
rutin- eller processnivå e) identifierbara strategier och f) de bör resultera i respons.
Uppsättningen av målsättningar och strategier är tid- och resurskrävande, men samtidigt
A och O för framgången. Enligt Degaris (2015) försummar alltför många ledare detta
planeringsskede och utvecklingen av målsättningar. Om detta är fallet, kan det med hög
sannolikhet leda till bland annat ett begränsat fokus, oetiskt uppförande, tävlingsinriktad
(negativt i denna bemärkelse) miljö och usla resultat.

2.4 Sammanfattning av teoridelen
Relationsmarknadsföring, det vill säga relationsuppbyggnad och relationernas vårdande
och vidareutveckling, har blivit allt viktigare och de flesta kommersiella företagen
placerar långvariga kundrelationer bland de högsta prioriteterna. Professionella
sportföreningar är ingalunda något undantag, utan deras viktigaste målsättning kan anses
vara uppbyggnaden och upprätthållningen av en stark gemenskap med ett stort antal
23

långvariga kundrelationer. (Mendoza, Marius, Pérez & Grimán, 2007) Den digitala
marknadsföringen erbjuder viktiga verktyg i den processen idag, och marknadsföringen
bygger i många fall på den data man kan erhålla från olika digitala verktyg. Efter att man
bestämt målgrupperna och valt passande kanaler, marknadsförs sedan det huvudsakliga
marknadsföringsobjektet, evenemanget, till målgrupperna och processen är iterativ för att
fästa

kunden.

För

att

uppnå

målen

man

ställt

inom

relations-

och

evenemangsmarknadsföringen är det i dagens läge så gott som livsviktigt att ha en stark
presens på sociala medier med uppdaterat material och en välplanerad strategi. Man kan
därmed se på marknadsföringen av en ishockeyklubb som ett samspel av de ovannämnda
komponenterna, som tillsammans bidrar till det gemensamma målet att bygga upp och
vidareutveckla starka kundrelationer samt driva ekonomisk framgång. Figur 3 nedan
illustrerar samspelet mellan och rollerna för de olika komponenterna.

Figur 3 illustrerar en sammanfattning och presentation över de centrala delarna inom de olika
förgreningarna samt hur de bidrar till marknadsföringshelheten. Relationsmarknadsföringen är den
enskilt

viktigaste

delen

och

därför

är

den

även

störst

i

figuren.

Relations-

och

evenemangsmarknadsföringen handlar i stort sett om målsättningar för verksamheten, medan den

24

digitala marknadsföringen och sociala medier kan ses som ett verktyg för att producera, distribuera
och samla in material och data.

25

3 FORSKNINGSMETODIK
I detta kapitel presenteras forskningsmetoden, det vill säga vilken metod som har använts
för att samla in empirin. Den empiriska undersökningen utgör grunden för besvarandet
av de ställda forskningsfrågorna. Av den orsaken presenteras även motiveringar till
varför den valda metoden passat denna avhandling. Med hänsyn till studiens art utfördes
en kvalitativ studie. Kapitlet inleds med en presentation av avhandlingens
forskningsdesign. Därefter presenteras kvalitativa forskningen i detalj. Den kvalitativa
delen har utförts med hjälp av intervjuer, mer specifikt semistrukturerade intervjuer med
marknadsföringscheferna för ishockeyklubbarna i fråga. Vidare diskuteras hur det
insamlade

materialet

har

bearbetats

och

analyserats.

Slutligen

diskuteras

undersökningens trovärdighet och giltighet en sammanfattning presenteras.

3.1 Forskningsdesign
Bryman och Bell (2018) beskriver forskningsdesignen som ett ramverk för insamlingen
och analysen av data. Valet av forskningsdesign styr således hur man i sin studie använder
sig av en vald metod. Zikmund, Babin, Carr och Griffin (2013) erbjuder en liknande
definition av termen och konstaterar att forskningsdesignen kan betraktas som en
huvudplan som specificerar metoderna och tillvägagångssätten för att samla och
analysera den information som krävs för studien. Bryman och Bell (2018) skiljer mellan
forskningsdesign och forskningsmetod och påpekar att forskningsmetoden påvisar vilken
teknik som valts för studien, medan forskningsdesignen uppfattas som det större
ramverket.
Den teori som utgör grundstenarna för studien påverkar relationen mellan teorin och
forskningen. Det finns en rad olika alternativ, men de två huvudsakliga alternativen är
antingen deduktiv eller induktiv ansats. Deduktiv ansats innebär att man först behandlar
teori, varefter teorin testas i verkligheten med hjälp av exempelvis experiment. Nackdelen
med deduktiv ansats anses vara dess starka tillit till att den valda teorin är rätt. Den
induktiva ansatsen kan anses vara den deduktiva ansatsens motsats, dvs. i en induktiv
ansats utgår man från insamlade resultat och utvecklar därefter ny teori med hjälp av
generaliseringar. Den induktiva ansatsen kritiseras för det faktum att ingen mängd
insamlade empiriska data nödvändigtvis kan räcka till för att bygga upp nya teorier.
26

Därmed har den abduktiva ansatsen vuxit fram, som övervinner de tidigare nämnda
ansatsernas bristfälligheter. Den abduktiva ansatsen kännetecknas, precis som de
deduktiva och induktiva ansatserna, av logiska tanke- och tillvägagångssätt. (Bryman &
Bell, 2018) Enligt Eriksson och Kovalainen (2015) rör sig forskaren dock vid en abduktiv
ansats kontinuerligt mellan teori och empiri för att nå en förståelse av och kunna förklara
forskningsproblemet. Samtidigt konstaterar författarna att forskare i praktiken sällan
använder sig av endast ett resonemang och att forskningsprocessen allt som oftast baserar
sig på ett flertal resonemang. (Eriksson & Kovalainen, 2015) Följaktligen tillämpas i
denna studie, liksom i de flesta andra studier, ett abduktivt arbetssätt.

3.2 Kvalitativ forskning
Som tidigare konstaterats innebär forskningsmetod en teknik för att samla in data
(Bryman & Bell, 2018). I allmänhet skiljer man mellan kvalitativa och kvantitativa
forskningsmetoder och de anses ofta vara varandras motsatser (Malhotra & Birks, 2007;
Mason, 2017; Bryman & Bell, 2018). Den fundamentala skillnaden mellan kvalitativa
respektive kvantitativa metoder är att den kvantitativa lägger tonvikten på kvantifieringen
vid insamling och analys av data. Resultaten mäts ofta i numeriska data, till exempel i
antal, mängder eller siffror. Utmärkande för en kvantitativ forskningsmetod är att den
tillämpar en objektiv synvinkel på det som undersöks, vilket samtidigt kan iakttas som
dess främsta nackdel. Resultaten ger sällan djupgående insikter i sammanhanget, utan
snarare ett bredare och mer generaliserbart forskningsresultat. (Bryman & Bell, 2018)
Mason (2017) hävdar att kvalitativa studier istället djupgående försöker analysera och
belysa om målet för studien och samtidigt ger de en möjlighet att utreda olika relationer,
uppfattningar, hierarkier med mera. Kvalitativa studier har inte som målsättning att bevisa
på förhand ställda hypoteser, utan huvudpoängen ligger i att förstå och bevisa för studiens
mål (Mason, 2017). Ahrne och Svensson (2015) påstår att den kvalitativa metoden största
styrka och fördel är dess flexibilitet. Exempelvis kan intervjuaren vid intervjuer ställa
följdfrågor eller be om utveckling för att undvika missförstånd. (Ahrne & Svensson,
2015) Enligt Bryman och Bell (2018) har även den kvalitativa metoden utsatts för en del
kritik. Eftersom vikten ligger på att tolka och förstå har metoden kritiserats för att ta en
alltför subjektiv ställning. Forskare inom denna metod har större ansvar att förhålla sig
objektivt och undvika att osystematiskt dra några slutsatser. Eftersom det vid valet av en
27

kvalitativ metod är forskaren själv som är det centrala verktyget, försvåras även
replikerbarheten med en sådan studie. (Bryman & Bell, 2018)
Förutom intervjuer finns det andra typer av kvalitativa studier, exempelvis fokusgrupper,
fallstudier och observationer (Mason, 2017). Som huvudsaklig metod valdes intervjun,
eftersom den passade denna studies ändamål bäst och gav branschens professionella
möjligheten att genom dialog och öppna frågor utförligt dela med sig av sina erfarenheter
och synpunkter. Förutom intervjuerna har även observationer använts för att få en
uppfattning om fallföretagens aktiviteter på sociala medier. Kvantitativ forskning kom
inte i fråga för denna avhandling, eftersom avsikten med avhandlingen är att uttryckligen
ta fram och analysera ishockeyklubbars marknadsföringsaktiviteter mot supportrar. Den
kvalitativa

forskningsmetoden

möjliggör

en

grundläggande

uppfattning

om

forskningsproblemet och dess trovärdighet och generaliserbarhet diskuteras senare i detta
kapitel.

3.3 Val av forskningsmetod
Hox och Boeije (2005) konstaterar att datainsamlingen i en kvalitativ forskningsdesign
ofta baserar sig på en stor mängd data från ett relativt sett litet sampel och utförs med
hjälp av tekniker som djupintervjuer eller observationer. Enligt Andrew, Pedersen och
McEvoy (2019) kräver en lyckad datainsamling de rätta informanterna. Dessa
informanter bör veta mycket om den rådande kulturen, ha specifik kompetens inom
området och dessutom bör de vara villiga att dela med sig av sin expertis (Andrew,
Pedersen & McEvoy, 2019). Med primärdata avses ackumulering av helt ny information
vars syfte är att få svar på det aktuella problemet (Hox & Boeije, 2005). För att samla in
primärdata

utfördes

två

personliga

semistrukturerade

intervjuer

med

marknadsföringscheferna för de två ledande finländska ishockeyklubbarna Helsingfors
IFK (HIFK) och Helsingin Jokerit.
Enligt Ahrne och Svensson (2015) är intervjuer idag den mest förekommande
forskningsmetoden bland studenter och forskare som arbetar inom en kvalitativ
inriktning. Det beror på att intervjuer kan ge oss en djupare förståelse och besvara många
frågor om till exempel sociala förhållanden. Intervjun kan anses vara en komplicerad och
omfattande process som innehåller planering, genomförande, transkribering, analys och
28

återgivande, men kan medföra kunskap om något som forskaren inte känner till eller inte
har kunskap om. Ahrne och Svensson (2015) poängterar att intervjuer sällan säger hela
sanningen (omständigheterna för intervjun och den intervjuade påverkar resultatet), men
om de utförs väl kan de ge värdefulla insikter.
Ahrne och Svensson (2015) lyfter fram vissa fördelar med intervjuer som metod i
forskningen. Intervjuer kan ge flera personers insikter på olika samhällsfenomen, sett från
deras synvinkel. En lyckad intervju kan därutöver få fram praktiska handlingssätt, rutiner,
upplevelser och erfarenheter. Dessutom ger den unika personliga kontakten möjlighet för
intervjuaren att observera och därefter analysera den intervjuades språkbruk, normer och
även känslor.
Vidare påminner Ahrne och Svensson (2015) om att alla mynt har två sidor och att
intervjuer likaså har vissa svagheter. Intervjun ger ofta en begränsad bild av ett visst
fenomen, och detta bör beaktas och nödvändiga åtgärder bör vidtas samt ska intervjun
kompletteras med flera metoder. För att tackla detta problem har även en ytterligare
metod (observationer) utnyttjats, där poängen var att ta fram data som antingen förstärker
eller står i strid med de data som man erhållit från intervjuerna. Intervjuerna och
observationerna kan anses gå hand i hand och det är även tillåtet att med lov göra
observationer under intervjun.
Maxwell (2008) talar om problematiken med att skilja mellan forskningsfrågor och
intervjufrågor. Enligt Maxwell (2008) borde det i forskningsfrågorna identifieras de saker
och fenomen man vill uppnå förståelse av medan frågorna i en intervju genast torde
generera den data som behövs för att förstå dessa ting. Vidare konstaterar Maxwell (2008)
att intervjuaren dess egna sinnestillstånd och erfarenheter de facto påverkar hens förmåga
att utföra en observation av socialt umgänge, kvaliteten på insamlade data,
forskningsfrågorna samt förmågan att pröva resultat.
Briggs (1986) och Mishler (1986) framhäver intervjuarens starka och oundvikliga
inflytande oavsett intervjun i fråga och påminner att inflytandet bör beaktas vid analys av
resultat. Målet är inte nödvändigtvis att minimera intervjuarens inflytande men det är
synnerligen viktigt att intervjuaren inser och är medveten om hur hen påverkar vad
intervjuobjektet säger och leder hen till att svara på de frågor som ställs. (Briggs, 1986;
Mishler, 1986)
29

Knox och Burkard (2009) hävdar att strukturen för en intervju är mycket påverkad av
forskarens på förhand ställda hypoteser, baserade på teorier eller tidigare forskning. För
att uppnå ett relativt objektivt resultat bör forskaren upprätthålla ett visst professionellt
avstånd till den intervjuade (Knox & Burkard, 2009).
Slutligen kan det konstateras att en lyckad intervju kräver en rad insatser och mycket
kunskap, men kan, om den är framgångsrik, ge värdefulla och unika data till en forskning.

3.4 Intervjuer
Studiens syfte och frågeställningarna har lett till att avhandlingen kommer att utgå från
en kvalitativ forskningsmetodik. För insamlingen av primärdata har intervju valts som
metod. Intervju är en pålitlig metod i detta sammanhang som ger möjlighet att få insikter
av marknadsföringscheferna för de två ledande ishockeyklubbarna i Finland om hur
marknadsföringen inom ishockeybranschen ser ut. Intervjuerna utfördes individuellt
under våren 2020 och båda informanterna kontaktades personligen först via e-post och
senare per telefon. Informanterna fick en kortfattad presentation av syftet för studien och
de temaområden som skulle behandlas under intervjun. De informanter som valdes för
undersökningen deltog frivilligt och av eget intresse. Härnäst (i följande avsnitt)
presenteras informanterna och en redogörelse för hur data som används i denna
avhandling har insamlats, tolkats och analyserats.
3.4.1 Val av informanter
Två informanter tog del av undersökningen, bägge män. Männen verkar för närvarande
som marknadsföringsprofessionella i ledande ställningar för de två främsta
ishockeyföreningarna i Finland. Då man betraktar storleken av föreningarna med hjälp av
ett av de absolut viktigaste måtten, dvs. genomsnittliga publiksiffran och dess
procentuella andel av hallens maximalkapacitet, kan noteras att både Jokerit och HIFK är
de ledande föreningarna i Finland och dessutom placerar sig bägge föreningar bra i en
europeisk jämförelse (se tabell 1 nedan). Vidare kan valet av just dessa två föreningar
anses grundat på att Jokerit sedan säsongen 2014/2015 spelar i den internationella ligan
KHL, och den tidigare ärkerivalen HIFK spelar fortsättningsvis i den nationella ligan. En
jämförelse mellan dessa två föreningar med de två största gemenskaperna (och arenorna)
30

bidrog till värdefulla data till denna avhandling. I tabellen nedan (tabell 1) presenteras en
jämförelse av publiksiffrorna för de ledande europeiska föreningarna.

Lag

Placering i europeisk
jämförelse

Liga

Genomsnittlig
Publiksiffra

% av
maximalkapacitet

2016/2017 2017/2018
SC Bern (Schweiz)
SKA St. Petersburg
Dynamo Minsk
Eisbaren Berlin

Jokerit Helsinki
Frölunda Gothenburg

HIFK Helsinki
TPS Turku

1
5
2
4
7
10
20
40

↑

1
2
3
4
6
8
20
45

NL
KHL
KHL
DEL
KHL
SHL
Liiga
Liiga

16371
11847
11738
11384

10415
9667

7165
5492

96 %
95 %
78 %
80 %
76 %
80 %
87 %
46 %

Tabell 1: Jokerits och HIFK:s publiksiffror i en europeisk jämförelse. (Eurohockeyclubs.com, 2020)

Nedan presenteras de två informanter som valdes ut för denna avhandling.
Teppo Lounema är marknadsföringschef för ishockeyklubben Helsingin Jokerit. Jokerit
spelar sedan säsongen 2014-2015 i den internationella ligan KHL, och det var intressant
att få en inblick i en professionell ishockeyklubbs synnerligen professionella
marknadsföring. Intervjun gick av stapeln onsdagen den 25 mars 2020. Ursprungligen var
intervjun planerad att utföras på Jokerits huvudkontor i Hartwall Arenan, men på grund
av de rådande omständigheterna med en pågående pandemi (COVID-19) valdes
fjärrintervju via Google Hangouts. Intervjun pågick under tiden 16.00-17.05 och var
således 65 minuter lång. Intervjun gav värdefulla insikter som analyseras i följande
kapitel. En intervjuguide (bilaga 1) har bifogats i slutet av avhandlingen.
Petteri Linnavalli är verksam som kommunikationschef för ishockeyklubben HIFK. Till
skillnad från Jokerit spelar HIFK i den nationella ligan (Liiga). Intervjun utfördes
onsdagen 25 den mars 2020 via Google Hangouts. Intervjun pågick under tiden 14.0015.00 och var således 60 minuter lång.
3.4.2 Intervjuguide- och process
För att kunna dra maximal nytta och få användbar och värdefull information från
expertintervjuerna konstruerades en intervjuguide (bilaga 1). I intervjuguiden
31

sammanställdes

vägledande

frågor

grupperade

under

tre

huvudteman:

relationsmarknadsföring, evenemangsmarknadsföring och digital marknadsföring.
Frågorna i intervjuguiden var noggrant valda för att på ett optimalt sätt stöda
avhandlingens syfte och forskningsfrågor. Eftersom det handlade om en semistrukturerad
intervju flöt diskussionen på naturligt och frågorna togs inte upp i ordningsföljd.
Intervjuguiden skapades ursprungligen på finska, eftersom intervjuerna genomfördes på
informanternas modersmål. Det är viktigt att intervjuaren gör sitt yttersta för att göra det
lätt för informanten att svara på de frågor som ställs, utan att behöva fundera på
formuleringar eller liknande. På det viset kan man få den mest genuina bilden av de
rådande omständigheterna. För övrigt översattes intervjuguiden till avhandlingens
utgivningsspråk, dvs. svenska.
Intervjuerna följde i stort sett samma manuskript i båda fallen och inleddes med att
avhandlingens syfte och teman presenterades. Därefter uppmanades informanterna att
kortfattat presentera sig och tala om sina bakgrunder. Intervjuerna inleddes med temat
relationsmarknadsföring eftersom det huvudsakliga syftet med avhandlingen var att
undersöka sportföreningars insatser för att uppnå lojala kundrelationer. Första frågan löd
enligt följande: Vad innebär relationsmarknadsföring för er och vilken målsättning har
ni för relationsmarknadsföringen (ur en B2C synvinkel)? Med hjälp av denna fråga fick
informanterna möjlighet att påbörja intervjun genom att reflektera över sina målsättningar
i en stor bild, för att senare gå in på en mer detaljerad nivå. Förutom
relationsmarknadsföringen behandlades även evenemangsmarknadsföring och digitala
marknadsföring enligt liknande koncept. Gemensamt för båda intervjuerna var att den
sista delen, den digitala marknadsföringen, mycket tack vare sin aktualitet, genererade
mest diskussion och de längsta dialogerna. Samtidigt bör det nämnas att diskussionerna
flöt på smidigt och frågorna från olika teman togs upp i sporadisk ordningsföljd, och det
var bara att haka på med följdfrågor där det passade in i diskussionen. Utöver de frågor
som fanns uppställda i intervjuguiden kom även spontana följdfrågor upp. Intervjuerna
avslutades med en öppen diskussion för att kontrollera om tilläggsuppgifter eller
ytterligare frågor behövde tydliggöras eller återupptas.
Bägge intervjuerna utgick från samma frågor, dock behandlades varje svar och därmed
följdfråga individuellt (utmärkande för semistrukturerade intervjuer). Därmed
möjliggjordes en jämförelse av svaren mellan de två marknadsföringscheferna på olika
32

frågor (Miles et al., 2013). Denna del representerar den deduktiva ansatsen (utgår från att
behandla teori eller välgrundade insikter), medan den induktiva ansatsen tangerades i och
med identifiering av framträdande teman som uppkom i samband med följdfrågor, öppna
frågor och utveckling av tidigare svar (Bryman & Bell, 2018).

3.5 Analys av data
I detta delkapitel redogörs för hur data som insamlats bearbetats och analyserats. I
allmänhet tenderar kvalitativa forskningsmetoder generera en stor mängd data i
textformat, varvid organiseringen och analyseringen av det genererade data blir viktigt
(Liamputtong, 2009). Fastän det inte finns några fastställda regler för hur analyseringen
av kvalitativa data ska utföras, finns det olika tillvägagångssätt för effektiv bearbetning
av data (Bryman & Bell, 2018). För att underlätta bearbetningen och analyseringen av
insamlat primärdata inspelades och transkriberades intervjuerna.
Med målet att ta fram och besvara de frågor som i denna avhandling avses besvaras har
datainsamlingen bestått av både primär- och sekundärdata. Med primärdata avses
ackumulering av helt ny information vars syfte är att få svar på det aktuella problemet
(Hox & Boeije, 2005). För denna avhandling skedde insamlingen av primärdata via de
ovannämnda intervjuerna. Med sekundärdata menas data som redan existerar och som
tidigare insamlats för andra syften, men som återanvänds för att besvara en annan
forskningsfråga (Hox & Boeije, 2005). Den sekundärdata som använts i avhandlingen
består av författad litteratur och vetenskapliga artiklar. Analyseringen av sekundära data
har skett genom att anta ett kritiskt förhållningssätt till den tidigare författade litteraturen
och insamling av en hel skara av källor med avsikten att kunna jämföra de olika källorna
och därmed försöka få fram det mest trovärdiga och ändamålsenliga resultatet.
För att underlätta analyseringen av det insamlade primärdata valde jag att, med lov av den
intervjuade, spela in intervjun. Detta möjliggjorde för mig att fullständigt fokusera på
intervjun och insamlingen av relevant data, som sedan i lugn och ro transkriberades i
efterhand. En analys av det transkriberade och sorterade primärdata erbjuds i följande
kapitel.
Då insamlingen av primärdata är slutförd börjar bearbetningen av det insamlade data.
Saunders, Lewis och Thornhill (2009) menar att den så kallade transkriberingsprocessen,
33

dvs. återgivandet i textformat av det inspelade data från intervjuerna, kan vara
tidskrävande och utmanande. Det räcker inte att omvandla data till ord, utan man bör även
fästa uppmärksamhet på vilket sätt informanten uttrycker orden. Vidare bör informantens
icke-verbala kommunikation uppmärksammas. (Saunders, Lewis & Thornhill, 2009)
Trots att intervjuerna för denna avhandling var tvungna att genomföras med hjälp av
fjärranslutning erbjöd videoanslutningen möjligheten av icke-verbala kommunikationens
iakttagande. Vidare nedtecknades anteckningar under intervjuerna för att betona diverse
upplysningar som framkom.
Enligt Boije (2009) och Saldaña (2015) börjar själva analysen av data med exempelvis
kodning eller kategorisering. Kodning innebär nedbrytning av det insamlade materialet
till mindre delområden med hjälp av olika etiketter eller ofta förekommande fraser
(Saldaña, 2015). Det som däremot använts i denna avhandling, nämligen kategorisering,
omfattar enligt Saunders et al. (2009) två betydande aktiviteter. Först och främst bör olika
kategorier utvecklas och detta sker exempelvis med hjälp av härledning från den
teoretiska

referensramen.

Kategoriseringen

bör

uttryckligen

anpassas

enligt

avhandlingens syfte och forskningsfrågor. Dessa kategorier fungerar sedan som koder för
att gruppera data. (Saunders, Lewis & Thornhill, 2009) I denna avhandling var
kategorisering rätt simpel, eftersom den teoretiska referensramen handlat om tre olika
marknadsföringsförgreningar, som tillsammans bidrar till en lyckad marknadsföring av
sportföreningar. Således följer dessa teman samma struktur som den teoretiska
referensramen och stöder syftet för avhandlingen.
Slutligen kan det konstateras att eftersom denna avhandling tillämpar ett abduktivt
arbetssätt har även analysfasen varit iterativ, dvs. har analysfasen påbörjats redan i ett
tidigt skede av undersökningen och fortsatt kontinuerligt genom undersökningen.

3.6 Metodreflektion - Reliabilitet och validitet
Både kvalitativa och kvantitativa studiers trovärdighet och giltighet bedöms ofta utgående
från reliabilitet och validitet. Med reliabilitet menas studiens trovärdighet medan man
med validitet avser hur väl man lyckats mäta det man haft som avsikt att mäta
(Golafshani, 2003). Enligt Morse, Barrett, Mayan, Olson och Spiers (2002) är utförandet
av en trovärdighetsanalys betydligt mycket svårare i en kvalitativ studie i jämförelse med
34

en kvantitativ studie. Lincoln och Guba (1985) påstår att trovärdigheten för en kvantitativ
studie byggs upp av fyra kriterier, som Bryman och Bell (2018) erbjuder motsvarigheter
till för en kvalitativ studie. Dessa fyra delar för en kvalitativ studies trovärdighet är:
tillförlitlighet (eng. credibility), överförbarhet (eng. transferability), pålitlighet (eng.
dependability) och konfirmering (eng. confirmability).
Studiens tillförlitlighet uppnås av att man säkerställer att forskningen eller studien utförts
i enlighet med de regler som finns samt att man rapporterar resultaten till de som deltagit
i studien för att få en bekräftelse (Bryman & Bell, 2018). Avhandlingens tillförlitlighet
har garanterats genom att spela in intervjun och därefter transkriberat intervjuerna.
Därutöver har en sammanfattning av de erhållna resultaten skickats till informanten, dvs.
har en respondentvalidering ägt rum. Med en studies överförbarhet menas en kvalitativ
studies möjlighet att återanvändas och anpassas i andra miljöer och vid andra studier
(Bryman & Bell, 2018). Avhandlingens överförbarhet är rätt stor, eftersom resultaten i
stort sett är generaliserbara till sportföreningar av olika slag. Således begränsar sig inte
studiens resultat endast till Finland eller ishockeyklubbar, utan resultaten kan eventuellt
implementeras globalt och hos aktörer som är aktiva inom andra sporter. Pålitligheten
innebär att man väljer lämpliga informanter och att man antar ett granskande synsätt där
kolleger under studiens fortskridning eller senast då den börjar bli klar verkar som
granskare (Bryman & Bell, 2018). Studiens pålitlighet garanterades med hjälp av
upprepade granskningar av kolleger samt av användningen av en intervjuguide med
färdigt ställda frågor för att undvika ledande frågor. Dessutom valdes informanten
omsorgsfullt. Konfirmering innebär att den som utför en studie förhåller sig så objektivt
som möjligt för att inte påverka en kvalitativ studies resultat (Bryman & Bell, 2018).
Avhandlingens objektivitet garanterades via verkande i god tro och följaktligen har
skribenten inte låtit personliga värderingar påverka utförandet av och slutsatserna från
studien.
För att uppfylla kriteriet för validitet valdes personer i ledande ställningar i Finlands två
största ishockeyklubbar som förväntades ha stor kunskap om ishockeyklubbarnas
verksamhet och branschen överlag. Petteri Linnavalli, kommunikationschefen för HIFK,
inledde sin professionella karriär år 1998 som sportreporter och arbetade länge som NHLkorrespondent för Veikkaaja och Ilta-Sanomat, varefter han började jobba för HIFK som
kommunikationschef år 2013. Han ansvarar bland annat för nationella och internationella
35

kommunikationen för Arenaprojektet Helsinki Garden, som ska bli klart 2024. Teppo
Lounema, började hos Jokerit som marknadsföringschef i början av 2020. Före det har
Lounema jobbat på skivbolag i 22 års tid. För skivbolagen arbetade Lounema i
ledningsposter inom försäljning och marknadsföring. Lounema säger att han kan dra flera
paralleller mellan arbetet inom musikindustrin och sitt nuvarande jobb på Jokerit.
Gemensamma nämnare är enligt Lounema bland annat stora fokuset på evenemang och
varumärket, som i det nuvarande fallet är laget och logotypen.
Av ovan nämnda skäl kan studien anses ha uppfyllt kriterierna för reliabilitet och validitet.

3.7 Sammanfattning av metodkapitlet
I detta kapitel har det redogjorts för undersökningens metod. Vid kvalitativa studier
understryks valet av metod, eftersom metoden starkt styr hur väl man kan ta fram de data
som behövs för en helhetsförståelse samt motivering för målet för studien. För denna
avhandling valdes semistrukturerade intervjuer och observationer, vilka kompletterade
varandra och genererade data som hjälper svara på forskningsfrågorna. Vid intervjuer är
det ytterst viktigt att intervjuaren förhåller sig objektivt och inte låter personliga
preferenser påverka förberedandet, utförandet eller resultaten av en intervju. En väl
förberedd och noggrant genomförd intervju kombinerat med ändamålsenlig analys kan
bidra med värdefulla data till en studie. Kapitlet avslutades med ett delkapitel om
forskningens kvalitetskriterier. I följande kapitel redovisas det empiriska data som
insamlats vid intervjuerna.

36

4 PRESENTATION AV DATA
I detta kapitel presenteras data som insamlades under intervjuerna med Helsingin
Jokerits marknadsföringschef Teppo Lounema och HIFK:s kommunikationschef Petteri
Linnavalli. Inledningsvis redogörs för Helsingin Jokerit och informanten Teppo Lounema
presenteras. Därefter framställs det insamlade data enligt de tre huvudsakliga teman
relationsmarknadsföring, evenemangsmarknadsföring och digital marknadsföring.
Presentationen av HIFK följer liknande modell. Tack vare genomförlig förberedelse, en
väl utformad intervjuguide och klart strukturerade teman tillsammans med möjligheten
för informanterna att fritt utforma sig under intervjuerna var insamlingen av kvalitativa
data lyckad.

4.1 Presentation av Helsingin Jokerit ry (r.f.) och
marknadsföringschefen Teppo Lounema
Helsingin Jokerit ry grundades år 1967 och kan utan tvekan tituleras en av Finlands
genom tiderna mest framgångsrika ishockeyklubbar. Under sin tid i FM-ligan lyckades
Jokerit vinna ligan totalt sex gånger, men Jokerit spelar sedan säsongen 2014 - 2015 som
första, och än så länge enda finländska lag i den nationella ishockeyligan KHL. Jokerit
spelar sina hemmamatcher i Finlands största ishockeyhall Hartwall Arena, där dryga
13 000 åskådare får plats. (jokerit.com, 2020) För att fylla hallen vid hemmamatcher utför
marknadsföringsteamet

och

organisationen

i

sin

helhet

omfattande

marknadsföringsaktiviteter. Resultaten av dessa handlingar och ansträngningar syns
konkret i biljettförsäljningen, både de lösryckta engångsköpen och i försäljningen av
säsongkort (Lounema, 2020). För de lojalaste kunderna, dvs. supportrarna finns det två
olika supportergrupper; Eteläpääty och Old Chiefs (jokerit.com, 2020). Lounema (2020)
konstaterar att deras huvudmålsättning är att omvandla engångsköpare till återkommande,
lojala och lönsamma kunder. I strävan efter att uppfylla detta mål arbetar 75 anställda
harmoniskt ihop och tillsammans har de som mål att dagligen förbättra upplevelsen för
kunden (Lounema, 2020).
Informanten Teppo Lounema är marknadsföringschef för Jokerit och konstaterade att han
tillsammans

med

sitt

team

ansvarar

för

relationsmarknadsföringen,

evenemangsmarknadsföringen och den digitala marknadsföringen i organisationen. Som
37

marknadsföringschef

ansvarar

Lounema

personligen

för

biljettförsäljning,

matchevenemanget och VIP-tjänsterna. Lounema har en väldigt omfattande bakgrund
inom ledningstjänster inom försäljning och marknadsföring. Lounema jobbade för ett
skivbolag i 22 år innan han rekryterades till marknadsföringschef för Jokerit och inledde
posten i början av 2020. Han konstaterade att vägen varit mångfacetterad och innehållit
många intressanta utmaningar. Vidare konstaterar Lounema att han kan dra flera
paralleller mellan arbetet inom musikindustrin och sitt nuvarande jobb på Jokerit.
Gemensamma nämnare är enligt Lounema bland annat stora fokuset på evenemang,
relationer och varumärket, som i det nuvarande fallet är laget och logotypen. Lounema
har tagit itu med jobbet hos Jokerit med fart och han har redan under sin korta tid hos
Jokerit identifierat flera utvecklings- och förbättringsförslag vad beträffar föreningens
marknadsföringsaktiviteter.
4.1.1 Relationsmarknadsföringen hos Jokerit
Som den första och främsta prioriteten lyfter Lounema fram vikten av att kunna anknyta
en kund, dvs. locka en engångsköpare att återvända. Således är återkommande kunder,
supportrar, prioritet nummer ett, eftersom de hämtar en stor del av pengarna in till
föreningen. Enligt Lounema är lojala kundkretsar viktiga inom alla marknader, men att
det är speciellt viktigt inom sportbranschen och för Jokerit. Lounema jobbar tillsammans
med sitt team dagligen för att utveckla nya sätt att attrahera och anknyta kunden, men
enligt hans erfarenhet är ett av de viktigaste sätten att hämta kunden nära laget och
spelarna för att på så vis känna sig delaktig och som en del av gemenskapen. Vidare
konstaterar Lounema att detta i praktiken kan ske konkret, dvs. att Jokerit ordnar tillfällen
där supportrar får träffa laget, eller att Jokerit på andra sätt erbjuder kunderna något
speciellt eller exklusivt.
Enligt Lounema har Jokerit 3 olika typer av kunder: HC supportrar, sporadiska besökare
och regelbundna besökare. Lounema poängterar vikten av att kommunicera till dessa
olika kundgrupper i rätt tid och via utvalda kanaler. Lounema uppger som mål för
framtiden att vara mer enhälliga eller något mer av en lokal gemenskap och beakta de
olika målgrupperna i kommunikationen. Ett viktigt mål är även att attrahera åskådare
utanför ”hockeyfamiljen”, dvs. sådana kunder som kanske inte förut varit eller ens tänkt
på att gå på en ishockeymatch. Enligt Lounema har Jokerit deras produkt, dvs.
38

matchtillställningen i bra ordning och därmed är det viktigt att försöka få in sporadiska
åskådare för att eventuellt få dem intresserade av sporten eller även göra dem till lojala,
återkommande kunder.
En viktig aspekt av supporterskap är känslan av samhörighet och möjligheten för
anhängare att komma nära laget och spelarna. Lounema påstår att Jokerit insett vikten av
detta och att de redan under flera års tid inlett säsongen med att visa upp laget, inte bara
för median, men även för anhängarna. För detta ändamål ordnar Jokerit årligen ett ”Meet
and greet” -tillfälle, där alla spelare är samlade för att umgås med och svara på frågor av
föreningens anhängare. Under säsongen för en av supporterklubbarna (Eteläpääty) en
intervju med en av lagets spelare efter samtliga hemmamatcher. Dessutom ordnas det ett
flertal temaspel under säsongens gång och exempelvis under temakvällen 90’s Night hade
anhängarna möjligheten att träffa och umgås med före detta Jokerit stjärnor, som spelat
för klubben under 1990-talet. I samma väva konstaterar Lounema att dessa tillfällen
sammanfaller rätt sporadiskt, vilket är ett medvetet beslut från föreningens sida för att
dessa specialtillfällen inte skulle förlora sin glans.
Enligt Lounema borde Jokerit få deras ”HC supportergrupp” mer enhällig under en
Jokerit gemenskap. Andra delen av målsättningen är att belöna dessa långvariga och lojala
supportrar. Lounema uppger att man uppnår dessa målsättningar genom att ta anhängarna
mer i beaktande och uppmärksamma dem under matcher samt exempelvis utvidga
säsongkortsprodukten. Lounema har börjat köra in en förnyelse av produkten
”säsongkort” där han eftersträvar en slags samhörighetskänsla och medlemskap till de
som köper säsongkort. Detta innebär tilläggsfördelar såväl inne i hallen som utanför.
Således är målet att göra produkten något mer tilltalande och mer än endast ett plastkort
med endast en funktion.
Jokerit har två officiella supporterklubbar; Eteläpääty och Old Chiefs. Både Eteläpääty
och Old Chiefs har sina egna sociala mediers konton och webbplatser, men Lounema
påstår att Jokerit under senare tiden har haft som målsättning att fördjupa relationen med
dessa supporterklubbar och samtidigt lyssna mer till deras önskemål. Konkret har detta
synts som ett ökat antal möten där Jokerit tar emot ren feedback för verksamheten och
där ordet är fritt för all slags känslor, tankar samt idéer om hur de tillsammans kan
förbättra verksamheten. Större involvering har rent konkret bidragit till exempelvis en fan
night, dvs. ett temaspel som utfördes i samspel mellan supporterklubbarna och Jokerit
39

och gick av stapeln under förra säsongens sista hemmamatch i grundserien. Vidare ordnar
Jokerit ordnar årligen en gemensam resa till en bortamatch.
Då Lounema blir tillfrågad om vilka mätinstrument Jokerit har och använder för att mäta
lojaliteten och kundnöjdheten konstaterar han att antalet sålda säsongbiljetter är ett av de
mest konkreta måtten. I samma väva konstaterar Lounema att denna siffra inte
nödvändigtvis alltid ”berättar hela sanningen”, eftersom Jokerit i och med förflytten till
KHL i dagens läge har ett mer krävande matchprogram. Fastän Jokerit, precis som alla
andra föreningar har en möjlighet att innan säsongstart framföra ett antal önskemål
gällande speldagar och -datum, har Jokerit i regel hemmaspelveckor och bortaspelveckor.
Detta beror på att distanserna inom den internationella ligan är så långa, att denna typ av
arrangemang är nödvändigt. Lounema konstaterar att detta resulterar i att Jokerit flera
gånger under en säsong kan ha så många som fyra hemmamatcher under en veckas tid,
vilket naturligtvis för med sig en del utmaningar vad beträffar biljettförsäljningen. Det
kan rent tidtabellsmässigt vara så gott som omöjligt för supportrarna att finna tid för fyra
matcher under en vecka, oavsett lojalitetsgraden. I diskussionen lyfter Lounema fram att
säsongkortet inte nödvändigtvis är en lika eftertraktad produkt hos Jokerit, i jämförelse
med föreningar som spelar i Liiga med mycket gemytligare spelschema. Detta i sin tur
leder till att supportrarna kan räkna att om de köper lösryckt 20 biljetter till de matcher
de vet att de kan gå på, ändå kommer billigare undan. Enligt Lounema försvårar denna
aspekt även mätningen av lojaliteten i jämförelse med exempelvis Liiga-föreningar och
att Jokerit inte har resurser att bryta ned processer på individnivå. Däremot följer Jokerit
med statistik på hur ofta kunder köper engångsbiljetter till spelen och betraktar sådana
kunder som köpt biljetter till mer än 5 spel under säsongen som lojala supportrar.
Då Lounema tillfrågas hans åsikt till huruvida supportrarnas lojalitet korrelerar med det
spelmässiga resultatet, konstaterar han att fluktuationen är mer uppenbar hos kunder som
kan tituleras som ”engångsköpare”. Däremot är säsongkortsinnehavare mindre benägna
att utebli från matcher på grund av dåliga resultat, och därmed kan de anses vara mer
lojala. Lounema uppger att en viktig uppgift är att göra säsongkortet tilltalande för att
möjligast många vill ”komma nära spelarna” och få tillträde till varje hemmamatch. Då
kundsegmenten är bestämda på basen av data finns det olika tillvägagångssätt för att
marknadsföra produkten till de kända segmenten. Lounema förtäljer att Jokerit använder
sig av traditionell telefonförsäljning på basen av de data som erhålls från biljettförsäljarna.
40

Exempelvis ringer Jokerit upp de kunder som haft säsongkort föregående säsong under
sommaren för att försöka sälja den kommande säsongens kort till dem. Därtill vårdar
Jokerit dessa relationer med hjälp av nyhetsbrev, som dock kan prenumereras av övriga
kunder likväl. I och med att Jokerit nu jobbar för en förnyelse av produkten säsongkort,
kommer det även resultera i att säsongkortinnehavare får tillgång till exklusivt innehåll,
vilket i sin tur torde göra säsongkortprodukten snäppet mer tilltalande och
eftersträvansvärd. Lounema ser förbättringsmöjligheter vad beträffar utnyttjandet av de
data som Jokerit kan få från biljettförsäljningen. Samtidigt konstaterar han att det inte
finns några genvägar till framgång, utan att Jokerit borde, inom de ställda ramarna (dvs.
budgetramar) göra större insatser på försäljningen. Enligt Lounema kan tack vare bra
marknadsföring sälja en viss del av säsongkorten, men att säsongkortet i sig är en produkt
som säljs av försäljare.
4.1.2 Evenemangsmarknadsföringen hos Jokerit
Jokerit ordnar årligen 31 hemmamatcher i grundserien (därtill möjliga playoff-matcher).
För att vidareutveckla relationerna och erbjuda kunderna något mer, ordnar Jokerit även
flera andra evenemang, utöver eller i samband med hemmamatcherna. Förutom den
tidigare nämnda bortamatchen hör även traditionsenliga ”Locker Room Sale”, där
supportrar efter säsongens slut kan träffa spelare och anskaffa gammal utrustning, till
dessa evenemang. Dessutom har Jokerit haft som vana att laget innan säsongstart visar
upp sig någonstans på huvudstadsregionen, för att umgås med supportrar. Evenemang
som dessa ordnas för att belöna befintliga supportrar och attrahera nya supportrar till
Jokerit.
Lounema konstaterar att Jokerit i några års tid erbjudit konsumenterna så kallade
temaspel, där matchtillställningar har ett visst tema. Dessa temaspel kommer att öka i
antalet och har två huvudsakliga målsättningar: 1) Locka nya kunder och 2) befrämja
supportrarnas intressen. Målsättningen är att framöver erbjuda flera temaspel för olika
målgrupper och med ett bredare urval. Enligt Lounema är temaspel bland de lättare sätten
att hämta något extra till den ordinära matchupplevelsen och således attrahera
engångsköpare och nya kunder för att senare försöka ”förflytta” dem till återkommande,
lojala kunder.

41

Förutom temaspel har Jokerit under några senaste säsonger haft ett samarbete med Sony
Music Entertainment. Enligt Lounema är strategin att göra så kallad cross-promo, dvs. är
det ett samarbete med målet för ömsesidig nytta för båda de inblandade företagen (Sony
och Jokerit), men att det i allra största grad är till för anhängarna. Sony har möjligheten
att visa upp unga, relevanta och kommande stjärnor, medan Jokerits intresse ligger på att
bygga ut evenemanget samt att få anhängarna att spendera mer tid (efter matchen) på
arenan och således spendera mera pengar på exempelvis drycker och tilltugg.
Framgången har enligt Lounema mycket berott på veckodagen (fastän dessa tillfällen ofta
inträffar på slutet av veckan) och artisten i fråga, men att samarbetet i stort sett varit
lyckad.
Enligt Lounema har Jokerit begränsade påverkningsmöjligheter vad beträffar valet av
matchdagarna. Delvis har de möjligheten att önska speldatum innan säsongstart, men
samtidigt bör de ta i hänsyn alla de andra evenemangen som Hartwall Arenan är värd för.
Lounema nämner att Jokerit försökt svänga på kakan och dra nytta av andra evenemang,
som till exempel kända artisters konserter. Lounema menar att det kan vara frågan om
gemensam marknadsföring eller direkt samarbete med artisterna. Ett exempel som
Lounema nämnde var då de lyckades få världsberömda bandet Red Hot Chili Peppers
med sig på isen, vilket i sin tur givetvis hade ett PR-värde medförde positiv synlighet.
Förflyttningen till KHL har enligt Lounema hämtat med sig mycket positivt men det har
även lett till ett ökat krav på marknadsföringsaktiviteter. Lounema konstaterar att Jokerit
inte upplever att de är tvungna att satsa på marknadsföringen mer än de föreningar som
spelar i nationella ligan. Däremot anser han att Jokerit vill satsa på marknadsföringen och
synas stort, på alla spelplaner. Vidare poängterar Lounema att Jokerit spelar ca. 30
matcher i hemlandet under en säsong, medan Liiga-föreningarna har dubbelt så många
(hemma- och bortamatcher). Detta leder enligt Lounema till att Liiga-föreningarna får en
del mer mediasynlighet rent på basen av det. KHL är fortfarande jämförelsevis
främmande till inhemska ligan och Jokerits intressen ligger delvis i att främja vetskapen
om KHL som liga men huvudpoängen och satsningarna ligger på att föra fram Jokerit
som ett lag som spelar i ligan. En plan för inkommande säsong är enligt Lounema att lyfta
fram deras kommande motståndare och göra även motståndarlagen mer bekanta för den
finska ishockeypubliken. Detta kan uppnås exempelvis via att lyfta fram finska spelare
från andra lag.
42

KHL har enligt Lounema flera ”touch points” än Liiga och dessa bör utnyttjas så gott som
möjligt. Lounema medger att det inte varit en lätt uppgift att identifiera och dra nytta av
dessa touch points, men att första steget är att se matchevenemanget som något mera än
en produkt eller en tjänst, nämligen en upplevelse. Nyckeln till att göra evenemanget
lyckat är att erbjuda något för alla, dvs. att vid marknadsföringen och planeringen av
evenemanget se till att alla målgrupper har beaktats. Vidare menar Lounema att
föreningen bör iaktta tillställning som live och att de måste kunna ta fasta på situationer
och kunna förutse händelser. Några exempel på dessa kan vara olika slags tävlingar under
mellanakter eller uppmärksammandet av kändisar i publiken. Lounema nämner flera
gånger under intervjun vikten av kontinuerligt granska processen för att finna möjliga
förbättringsförslag och därefter vidareutveckla evenemanget. För att nämna några
vidareutvecklingar av evenemanget kan bland annat Nissan Zone och isprojektorn lyftas
fram. Nissan Zone innebär en möjlighet för åskådare att följa med matchen från isnivå,
där det även är möjligt att avnjuta drycker under spelets gång. Isprojektorn projicerar
animerat material på isen innan matchens början. Bägge två hade ett nyhetsvärde som
uppmärksammades starkt i pressen, vilket i sin tur ledde till ökad kuriositet, positiv wordof-mouth och flera åskådare i publiken.
Slutligen uppmärksammade Lounema om att de inte upplever att de lägger några tjänster
relaterade till evenemangsmarknadsföringen ut på entreprenad. Lounema anser att de
snarare utför många tjänster i samarbete med och med hjälp av en rad underleverantörer.
Exempel på dessa är biljettförsäljningen och säkerhetsvakterna under matcherna.
4.1.3 Jokerits digitala marknadsföring och strategi
Mindre överraskande konstaterade Lounema att Jokerits marknadsföring idag i stort sett
är digital. Samtidigt konstaterar Lounema att de inte får glömma bort de målgrupper som
inte ännu nödvändigtvis är aktiva på digitala plattformar och således har Jokerit
fortfarande kvällstidningsannonser och utereklamer exempelvis vid vägarna. Som
fördelar för digital marknadsföring uppger Lounema kostnadseffektiviteten och att den
når betydligt fler än traditionell marknadsföring. Jokerit använder sig av olika Googles
mjukvaror (Analytics, Fire etc.) för att ta fram data över hur väl olika kampanjer fungerat.
Lounema nämner även att till exempel Facebooks algoritmer begränsar träffbarheten och
att Jokerit, för att nå så många som möjligt, använder sig av betald annonsering. Enligt
43

Lounema är det synnerligen viktigt att vara aktiv och kommunicera i flera medier, då
målet är att budskapet ska nå så många som möjligt.
Lounema lyfter även fram skillnaden mellan sociala medier och övrig digital
marknadsföring och poängterar att Jokerit utför en hel del displayannonsering. Med
displayannonsering menas alla de digitala annonser som visas tillsammans med annat
innehåll på webbplatser, men även i mobilapplikationer. Dessa annonser kan vara i format
av bild-, responsiva- eller videoannonser. (Adsight, 2018) Materialen till dessa kampanjer
kommer från en annonsbyrå, medan själva marknadsföringen (via exempelvis Google
Ads) sköts av en digital media-byrå. Jokerits ansvar i denna palett är att ställa
budgetramarna, tidtabellerna och innehållet i stora drag för diverse kampanjer. Förutom
att Jokerit erhåller data av samarbetspartners, följer de även med de olika kampanjernas
framgång med hjälp av sociala media-plattformarnas datainsamlingsverktyg samt Google
Analytics.
Enligt Lounema kommer den betalda annonseringens andel att öka radikalt framöver.
Fastän display-kampanjerna funkat relativt bra, är det samtidigt en dyr form av
annonsering. Därmed kommer de betalda annonserna skifta mer till sociala medier, vars
bra sidor enligt Lounema är att Jokerit har bra och intressant innehåll (produceras inhouse) som med hjälp av betalda annonser i dessa kanaler fungerar mycket bättre än de
mer statiska display-kampanjerna. Lounema poängterar digitala marknadsföringens
enorma kraft överlag i jämförelse med de mer traditionella formerna av marknadsföring.
Taktiskt sett är digital marknadsföring enligt Lounema ”evenemangsmarknadsförarens
bästa kamrat” mycket tack vare dess precision och valmöjligheterna vad beträffar
tilldelning och tidpunkt.
Med det sagt inser Jokerit vikten av att även utföra traditionell marknadsföring, och
Lounema lyfter fram de olika målgruppernas varierande användning av kanaler. Därmed
använder Jokerit fortfarande till exempel traditionell printmedia (annonsering i
dagstidningar). I stort sett kör Jokerit två större kampanjer i alla marknadsföringskanaler,
dvs. traditionella och digitala kanalerna. Dessa två är pre-season, dvs. innan säsongstart
och före slutspelen börjar (pre-playoffs).
Jokerit är väldigt måna om vilka kampanjer och innehåll som syns i olika kanaler.
Samtidigt konstaterar Lounema att det täta matchprogrammet och företagssamarbeten rätt
44

långt dikterar hur mycket och när Jokerit publicerar något i sociala medier. Därutöver har
de många andra saker de vill och även i viss grad bör informera följarna om, till exempel
angelägenheter gällande spelarkontrakt. De viktigaste sociala media-kanalerna för Jokerit
är Facebook, Instagram, Twitter och Youtube. Enligt Lounema är Youtube av dessa
kanaler den tydligaste där det finns videomaterial som Jokerit själv producerar. På
Youtube lägger de upp längre inlägg än på till exempel Instagram eller Facebook. Av alla
kanaler har Jokerit identifierat Instagram som den mest aktiva, och målsättningen i denna
kanal är för inkommande säsong att nå flera sådana användare som inte nödvändigtvis är
hockeyfantaster eller överhuvudtaget ännu intresserade av ishockey. Med hjälp av
inspirerande innehåll och delvis betalda annonser är målet att förmedla den känsla man
kan uppnå på en Jokerit-match och därmed locka mera nya kunder till publiken. Facebook
har däremot, enligt Lounema i dagens läge identifierats vara en mer passiv kanal och
tilldelas inte lika mycket uppmärksamhet i framtiden, mycket på grund av dess tätt
begränsande algoritmer. Lounemas målsättning för nästa säsong gällande denna bit av
marknadsföringen är att bygga upp en marknadsföringskalender för att undvika
inflödesvågar. Mindre ad hoc-inlägg och mer målmedvetet verkande med en grund för
vad som publiceras, i vilka kanaler och vid vilken tidpunkt.
Enligt Lounema är det väldigt viktigt att föreningen är noggrann och ytterst selektiv vad
beträffar kommenteringar och föreningens engagemang på sociala medier. Luonema
konstaterar att föreningen bör nu och då visa att de följer deras egna kanaler och deras
anhängare genom att delta i diskussionen som väckts i kanalerna. Samtidigt påminner han
om att idrotten är bransch starkt associerad med passion och därför bör föreningarna vara
försiktiga med vad de uttalar sig om. Lounema påminner att Jokerit har ett litet team och
att alla har möjlighet att ge sina åsikter, men att de har en person utsedd för
kommunikation och att hen i huvudsak ansvarar för att hålla igång dialogen med följare
på sociala medier. För övrigt har Jokerit anställt en innehållsproducent, som reser med
laget på alla dess bortamatcher och både filmar, editerar och skriver innehåll till
kanalerna. Därefter är det kommunikationsansvariges roll att tillsammans med övriga
teamet bestämma vilka innehåll publiceras i vilka kanaler.

Enligt Lounema funkar Jokerits sociala medier väldigt bra under matchdagarna, då de
delar med sig mycket live-material, exempelvis känslorna och stämningen från
45

omklädningsrummet före och efter matchen på Instagram Stories. Däremot anser han att
de borde vidareutveckla det material som släpps under andra dagarna, dvs. de dagarna
som laget inte spelar.
Jokerit har använt sig av influencer-marknadsföring och för två år sedan gjorde de ett
omfattande samarbete med Youtube-stjärnan Jaakko Parkkali. Parkkali har för
närvarande dryga 188 000 följare på Youtube och 167 000 följare på Instagram. Tack
vare ett samarbete med en person som Parkkali har Jokerit möjligheten att nå och påverka
hundratusentals konsumenter. Enligt Lounema funkade samarbetet bra och för tillfället
funderar Jokerit på hur influencer samarbetet ska se ut i framtiden och med vem de ska
ingå avtal. Enligt Lounema är Youtuber eller vloggare antagligen vad de är ute efter och
konstaterar att de inte tror på en modell där de skulle bjuda in ett antal ”vanliga”
influencers till ett bås för att hoppas på att de delar med sig av sin erfarenhet i sina
respektive kanaler. Lounema lyfter fram vikten av att välja en influencer som har genuint
intresse för Jokerit och således kan förmedla känslan av samhörighet och glädje, som i
bästa fall kan upplevas på matcherna. Enligt Lounema finns det möjlighet att erbjuda
följarna genuint ”behind the scenes” -material och Jokerit borde utnyttja det faktum att
de är enda finska laget som spelar utomlands, så långt som på Stilla havets kust. Det går
utan att säga, men naturligtvis är det i någon mån ”sexigare” att följa med en bortaresa
från Helsingfors till Stilla havets kust i jämförelse med en spelresa från Kouvola till
Björneborg.
Lounema uppger att Jokerit årligen gör upp en budget och att de inom ramen för den även
ställer vissa målsättningar. Några konkreta mål ställs till exempel för antalet sålda
lösbiljetter samt antalet sålda säsongkort. För att uppnå dessa mål bör de allokera sin
marknadsbudget till olika medier. Som tidigare konstaterats ligger Jokerits framtida fokus
i digitala marknadsföringen och dess bit av marknadsföringsbudgeten kommer att stiga,
utan att försumma traditionella kanalerna som dagstidningar. I stora bilden är strategin
och ultimata målsättningen enligt Lounema att Jokerit lockar alltfler människor till hallen,
dvs. att både lösbiljett- och säsongkortförsäljningen ökar. Lounema konstaterar att de inte
har en ”finare strategi” på plats för att uppnå dessa mål, men att alla deras aktiviteter är
resultatorienterade och att de med hjälp av justeringar av tillvägagångssätt strävar efter
tillväxt. Slutliga mätinstrumentet är antalet sålda biljetter och priset på biljetterna, dvs.
huruvida omsättningen för dessa ökat eller minskat i jämförelse med tidigare säsonger.
46

Detta återspeglar direkt på huruvida Jokerit gör rätta saker eller ej. Vidare följer Jokerit
med antalet medieträffar, dvs. hur mycket det skrivs om dem i pressen. Härtill hör Jokerits
intresse att bygga upp aktiviteter och evenemang som fångar medians uppmärksamhet.
Enligt Lounema finns det en klar koppling mellan medieträffar och biljettförsäljningen.
För att vidareutveckla sina aktiviteter på sociala medier, och varför inte även i en större
bild, kan föreningar använda sig av benchmarking. Med benchmarking menas en
jämförelse där man tar intryck av andra föreningar som på någon mätare klarar sig väl i
jämförelse med andra. Då Lounema blir tillfrågad om Jokerit använder sig av
benchmarking, exempelvis till SC Bern (som enligt tabell 1 både har högsta
genomsnittliga publiksiffran och procentuellt största delen av maximalkapaciteten),
konstaterar han att de inte direkt benchmarkat en viss klubb, men att de aktivt följer med
några europeiska klubbar samt klubbarna i den hårdaste ligan i världen, nämligen NHL.
Enligt Lounema är det mera frågan om att söka inspiration än direkt kopiering eller
benchmarking av en viss organisation. Lounema påminner även o kulturella skillnader
och att exempelvis säsongkorten i NHL redan en längre tid varit eftertraktade att de i
praktiken hålls inom familjen och ”går i arv”. Ett problem är även faktumet att Jokerit har
andra största hallen i KHL och att det vid Jokerits fall är allmän vetskap att man, generellt
sett alltid får plats i hallen.

4.2 Presentation av Helsingfors Idrottsförening Kamraterna (HIFK)
och kommunikationschefen Petteri Linnavalli
HIFK är en av Finlands genom tiderna mest framgångsrika ishockeyklubbar och även den
äldsta, som grundades år 1897. HIFK har vunnit FM-ligan totalt sju gånger, och är en av
de fyra lagen som oavbrutet spelat i FM-ligan sedan den grundades år 1975. HIFK spelar
sina hemmamatcher i Finlands tredje största ishockeyhall Helsingfors ishall, som innehar
en publikkapacitet på 8200. (hifk.fi, 2020) Till skillnad från Jokerit har HIFK ett mer
gemytligt spelschema, som delvis underlättar försäljningen av biljetter. För de lojalaste
kunderna, dvs. supportrarna finns det tre officiella supportergrupper; Fan Club, Kamraatit
och Stadin Kingit (HIFK, 2020). Precis som vid Jokerits fall uppger även Linnavalli
(2020) att det slutliga målet är utvecklingen av en engångskund till en lojal och
återkommande kund.

47

Informanten Petteri Linnavalli är kommunikationschef för HIFK och konstaterade att han
tillsammans

med

sitt

team

ansvarar

för

relationsmarknadsföringen,

evenemangsmarknadsföringen och den digitala marknadsföringen i organisationen.
Dessutom är Linnavalli personligen ansvarig för den nationella och internationella
kommunikationen för arenaprojektet Helsinki Garden, som ska bli klar år 2024. Vidare
innehåller

hans

ansvarsområde

även

innehållsproduktion,

intern

och

extern

kommunikation samt utvecklingen av digitala projekt. Som exempel på digitala projekt
och utveckling nämner Linnavalli mobilapplikationen och utvecklingen av nätbutiken.
Linnavalli har en väldigt omfattande bakgrund inom sportvärlden och han har jobbat som
NHL-korrespondent för både Veikkaaja och Ilta-Sanomat. Efter sin karriär som journalist
inledde han sin post som kommunikationschef för HIFK år 2013. Linnavalli konstaterar
att HIFK är en rätt liten organisation med ett litet marknadsföringsteam, där alla gör lite
allting och att vikten av intern kommunikation är stor.
4.2.1 Relationsmarknadsföringen hos HIFK
Då

Linnavalli

blir

tillfrågad

vad

de

viktigaste

målsättningarna

med

relationsmarknadsföringen är konstaterar han att lojala kundförhållanden och framförallt
säsongkortsinnehavare, som enligt Linnavalli utgör basen för HIFK:s verksamhet bör
vara prioritet nummer ett. Således kan säsongkortsinnehavare anses vara enskilt den
överlägset viktigaste kundgruppen. Linnavalli uppger att de har större utmaningar och bör
bli bättre på att locka sporadiska besökare till hallen. Linnavalli konstaterar att HIFK tror
starkt på att gemenskapen och dess utvidgning påverkar vetskapen och intresset för HIFK
och därmed även antalet engångsköpare. En annan viktig del av synligheten och
gemenskapen är nya arenan, Helsinki Garden som blir klar år 2024. Linnavalli drar en
parallell till bion, som enligt Linnavalli höll på att dö ut för ca. 20 år sedan. Tack vare en
ändring i konceptet och bions förflyttning till köpcentrum var livsviktigt för den industrin.
Nu kunde bioerfarenheten förknippas med eller utvidgas med shopping, en måltid på en
restaurang eller liknande.
Samma idé har nu förflyttats till sportarenor, dvs. är målsättningen att arenan kommer på
en plats där många människor rör sig och där man kan finna en stor skala olika tjänster,
som till exempel hotell, gym, boende och kontor. I Helsinki Garden kommer ishockeyns

48

andel av den årliga besökssiffran uppskattningsvis ligga på ca. 5 %, medan den i dagens
läge (i Helsingin Jäähalli) ligger på mer än 80 %.
Då Linnavalli blir tillfrågad vilka slags evenemang, förutom matchtillställningarna, HIFK
har ordnat för att belöna trogna supportrar och bygga ut gemenskapen, konstaterar
Linnavalli att HIFK har lagt märke till att de bör vara närvarande och framförallt delta i
olika tillställningar (i huvudsak på huvudstadsregionen) som exempelvis Konstens natt
och restaurangsdagarna. Restaurangsdagarna var enligt Linnavalli en väldig succé där
allting såldes slut fort och supportrarna var uppriktigt nöjda. Dessutom har HIFK nu i
några års tid inlett ”säsongen” med en grillfest, där anhängare får träffa laget och umgås
innan den riktiga säsongstarten. För övrigt är HIFK aktiv på flera plan och laget gör
årligen visiter till skolor och barnsjukhus samt deltar i skolårets första dag för att garantera
skolbarnens säkerhet. Linnavalli uppger att det viktigaste är att vara närvarande i
Helsingforsares vardag. I samma väva konstaterar Linnavalli att HIFK förhoppningsvis
någon dag har en egen festival, lite liknande som anrda Liiga-laget Kärpät, som köpt upp
en festival i Uleåborg.
Linnavalli konstaterar att basen till hela företagsamheten är lojala supportrar och att
föreningen hela tiden måste sträva efter att utvidga antalet eller ”förvärva” nya lojala
supportrar. Återigen poängterar Linnavalli vikten av att bygga en gemenskap och att
HIFK under det senaste årtiondet lyckats bygga ut denna gemenskap med ca. 30 %. Detta
syns även i konkreta siffror som medeltalet sålda biljetter till en hemmamatch. För 10 år
sedan låg medeltalet på ca. 6000 sålda biljetter, medan denna siffra under den gånga
säsongen var över 7000. Publiksiffrorna är den enskilt största och viktigaste måttet på
föreningens framgång i marknadsföringssyfte. Linnavalli konstaterar att gemenskapen
bör förstärkas och antalet supportrar växa kontinuerligt, inte minst för att HIFK flyttar till
en ny hall med större kapacitet år 2024. Vidare konstaterar Linnavalli att den finländska
supporterns lojalitet i snitt kan vara rätt mycket beroende av det spelmässiga resultatet,
mycket på grund av hur det portreras i median. Samtidigt konstaterar Linnavalli att det
inte märks hos HIFK och att de har rätt stabila publiksiffror med lite volatilitet beroende
av framgång.
Förutom spelmässiga resultat och det som händer på isen bör föreningen satsa på att
kommunicera lagets berättelse och stämningen i digitala kanaler och sociala medier.
49

Linnavalli poängterar att HIFK inte sysslar med att i marknadsföringen utgå från spelarna,
eftersom det, enligt Linnavalli, är en väldigt kort väg. Detta eftersom om HIFK har en
stjärnspelare som presterar bra så kommer spelaren med stor sannolikhet gå vidare i sin
karriär inom ett år. Då skulle marknadsföringen börja om från noll igen. Istället satsar
HIFK på en långvarig strategi och för fram gemenskapen och stämningen.
Då Linnavalli blir tillfrågad hurdan och hur tätt samarbete de idkar med
supportergrupperna, konstaterar han att supportergrupperna (Fan Club, Kamraatit och
Stadin Kingit) i stort sett lever sina egna liv, men att HIFK hjälper och stöder dem om det
finns läge för det. Dialogen med dessa supportergrupper är enligt Linnavalli hyfsat öppen
och aktiv och att idéer ofta bollas med dessa grupper.
4.2.2 Evenemangsmarknadsföringen hos HIFK
HIFK ordnar en hel del evenemang även utanför själva matchtillställningarna. De tidigare
nämna uppvisanden och närvaro av laget på exempelvis restaurangdagarna är exempel på
evenemang som HIFK både ordnar och deltar i för att belöna och locka supportrar. För
att vidareutveckla själva matchtillställningen ordnar HIFK, precis som Jokerit, med jämna
mellanrum temamatcher och specialtillställningar. Ett exempel från den gångna säsongen
var tillställningen Red Classics, då HIFK i samarbete med KOFF anordnade ett unikt
ishockeyspektakel med en symfoniorkester närvarande (HIFK, 2019). Linnavalli
konstaterar att det var ett fint samarbete med KOFF och Hasan partners. Linnavalli
uppger att det är en sådan tillställning som endast kan genomföras en gång. Spelet
förbereddes en massa, spelet fick mer mediauppmärksamhet än någon annan match den
säsongen och dessutom var matchen slutsåld. Detta, fastän den spelmässiga insatsen i
matchen var vilkendera av lagen som undviker en placering allra sist i tabellen. Det kan
hävdas att tack vare utvecklingen av evenemanget kunde HIFK attrahera en hel massa
åskådare till sin match, fastän laget inte spelmässigt presterade bra.
Vid val av matchdatum, dvs. uppställningen av spelschema har HIFK, precis som alla
andra lagen i Liiga, möjligheten att önska speldagar innan spelschemat slås fast.
Linnavalli uppger att den absolut bästa och mest förmånliga speldagen för HIFK är
fredagen, då såväl företagskunder som privatkunder gärna går på matcher. Samtidigt

50

konstaterar Linnavalli att bästa matchdagen för lag från mindre orter ofta är lördagen,
eftersom deras kundsegment inte i samma mån är baserat på företagskunder.
4.2.3 HIFK:s digitala marknadsföring och strategi
Mindre överraskande konstaterar också Linnavalli att den digitala marknadsföringen
kommit med storm och i stora drag tagit över även HIFK:s marknadsföring. Då Lounema
blir tillfrågad vilka konkreta insatser HIFK gjort och hur det påverkat marknadsföringen
under de några senaste åren, konstaterar han att det största enskilda utvecklingsprojektet
handlat om utvecklingen av en digital inre-cirkel. Denna inre-cirkel kallas Bättre Folk
och är en gemenskap öppen för alla och vars kostnad är 2 euro i månaden.
Säsongbiljettsinnehavare hör automatiskt till Bättre Folk-gemenskapen. Gemenskapen
medför en rad fördelar men kanske även viktigare, enligt Linnavalli, är känslan av
gemenskap och samhörighet. Linnavalli nämner att det inte endast var en kampanj utan
att det i själva verket är en grej som kom för att stanna och som ständigt utvecklas.
Målsättningarna med Bättre Folk-gemenskapen var att erbjuda något extraordinärt och
lite mera åt de allra mest trogna fans, som tillhör denna grupp. Det handlar om att hämta
spelarna och laget närmare anhängarna, men en annan målsättning var enligt Linnavalli
att tilltala ett av människornas grundläggande behov, nämligen känslan av gemenskap
och tillhörighet. Som en framtida målsättning uppger Linnavalli att utvidga gemenskapen
och attrahera flera anhängare, speciellt från den yngre sidan. Linnavalli uppger att ”få 57åringar plötsligt bestämmer sig för att bli IFK-fans”.
Förutom nativkanalen Bättre folk (tillträde via nätsidan eller via en applikation) idkar
HIFK naturligtvis en mängd andra marknadsföringsaktiviter i olika kanaler. Linnavalli
uppger att HIFK fortsättningsvis använder sig av traditionell marknadsföring som print
och reklamskyltar på gatorna och kallar denna marknadsföring för ”taknivå
marknadsföringen som smäller igång varje år i augusti”. Enligt Linnavalli har HIFK
lyckats bra med den delen och att alla fans, enligt Linnavalli, väntar på vad sloganet för
året kommer att vara. Enligt Linnavalli var den första genial: ” jos sä et snaijaa, niin
skaffaa joku toinen tsetti”. Som ny sak för i år hämtade HIFK resultattavlor i realtid på
buss- och spårvagnshållplatser. Enligt Linnavalli har detta fungerat bra och ökat
vetskapen.

51

Den digitala marknadsföringen i andra kanaler förutom nativkanaler byggs upp av delvis
entreprenadutlagda betala annonseringar

(i stort

sett

displaykampanjer),

där

samarbetsparten är Menestystarinat, men stora satsningar görs även i på sociala medier.
Linnavalli uppger att allting, förutom betalda annonserna och fotograferingen, utförs inhouse, dvs. har de ett dedikerat team för den digitala marknadsföringen i nativkanalerna
och sociala medier. För att kunna nå utsatta målgrupper i de olika kanalerna publiceras
även olika innehåll i olika kanaler. Linnavalli menar att de användare som tillhör
medelåldersgruppen är mest benägna att använda Facebook, medan unga vuxna håller sig
till Instagram. Dessutom nämner Linnavalli att olika sociala medier har olika funktioner
inom plattformen och nämner som exempel Instagram Stories och Facebook Live för
korta direktsändningar. Det viktigaste enligt Linnavalli är att veta vilken slags innehåll
man delar i olika kanaler. Som exempel lyfter han fram att man inte ska gå ut med
transaktionssökande (”köp biljetter”) innehåll i TikTok, som är en kanal för den yngre
målgruppen. Däremot kunde inspirerande innehåll från matchen med fångande
bakgrundsmusik fungera bra i denna kanal. Att framföra den positiva känsla som är laddat
och associeras med laget är viktigt. Facebook är en ypperlig kanal för länkar och att föra
trafik till webbsidan, medan Twitter, som enligt Linnavalli är väldigt liten i Finland i
proportion till många andra länder, är en ypperlig kanal för skämtposts och ”oneliners”.
Linnavalli konstaterar att de funderar noggrant före de etablerar sig på någon ny
plattform, exempelvis senast då de bestämde sig för att göra en kanal på TikTok. I samma
väva konstaterar han att sociala medier är aningen svåra, eftersom man endast kan få
pålitliga data av sina nativkanaler. Till exempel Facebook har ändrat sina algoritmer
radikalt år 2017, varefter det inte fanns några ”gratis lunchar” mer, utan all synlighet blev
svårt och dyrt. Dessutom återger Linnavalli att man inte med säkerhet kan säga att all den
data man erhåller från till exempel Facebook skulle vara genuin, eftersom exempelvis
”bottar” förekommer. Den sociala mediaplattformen som enligt Linnavalli är väldigt
viktig och som fortfarande växer är Instagram.
Förutom att välja rätt innehåll till de rätta kanalerna, bör man även fundera på tidpunkter
för inlägg. Linnavalli konstaterar att Facebook idag reglerar den organiska synligheten
och att man därför inte ska publicera flera inlägg tätt intill varandra. HIFK är även mån
om att flera undersökningar gjorts inom frekvens och tid för inlägg samt att de ofta
försöker följa allmänna riktlinjer, men att om det händer något inom föreningen och
52

exempelvis laget anskaffar en högprofilspelare så får man helt enkel glömma tidtabeller
och lyfta fram det så snabbt som möjligt. Huvudlinjedragningen för HIFK:s aktiviteter på
sociala medier är ändå att ”less is more”, dvs. satsar de hellre på några bra inlägg i stället
för ett tiotal lite sämre.
Linnavalli lyfter fram några negativa aspekter som de märkt med deras sociala medier.
Som första poäng lyfter han fram det faktum att den aktiva skaran anhängare som de facto
gillar och engagerar sig på kanalerna är någorlunda statisk och snäv. Den andra poängen
är vissa negativa kommentarer som dyker upp under deras inlägg. Likväl påpekar
Linnavalli att sporten är en emotionellt väldigt laddad bransch och därmed måste de också
godkänna att det kommer en hel del så kallad negativ feedback.
Enligt Linnavalli litar föreningen på att om en potentiell kund bygger ett så stort intresse
för föreningen att hen är villig att komma på match, så hittar hen nog länken till
biljettbutiken. Därmed satsar HIFK mera på de informativa och inspirerande innehållen i
sina sociala medier. Som bäst hade HIFK:s inlägg på Facebook under en veckas tid i
september 2017 en täckning på hela 1,4 miljoner användare (organiskt). Linnavalli
konstaterar att han inte längre stirrar blint på siffror eftersom man i princip med hjälp av
”spam” kan få en massa visningar och även likes till sina inlägg, men huruvida de är
lönsamma eller ej förblir oklart. I samma väva konstaterar han att man bör vara försiktig
med antalet inlägg man publicerar, eftersom största delen av följarna även vill se inlägg
av andra i deras flöde.
Då Linnavalli blir frågad huruvida HIFK använder sig av influencers i sin
marknadsföring, konstaterar han att de är försiktiga med den delen av marknadsföringen:
”Visserligen använder vi oss nu och då av sådana ”influencers” som till vår kännedom är genuina
fans av HIFK. Vi får kontinuerligt en massa samarbetserbjudanden till exempelvis
bloggsamarbeten, Youtube-videor osv., men vi har än så länge inte gjort ett enda projekt. Det
beror på att tjänsterna har dyra prislappar och att dessa Youtubers eller dylika inte har genuina
intressen för ishockey och framförallt för HIFK”. I samma väva konstaterar Linnavalli att

HIFK har en massa kända supportrar, som till exempel artister, radiovärdar och andra
sportare som genuint och utan begäran för fram sin lojalitet och känslor från matchen på
sina egna kanaler med tiotusentals följare. Enligt Linnavalli är det för tydligt om en
53

idrottsförening gör samarbete med en kändis och på det viset försöker sälja biljetter till
en tillställning. Enligt Linnavalli använde sig Jokerit tidigare mycket av den typen av
marknadsföring och med en viss framgång, eftersom man i stor bild fick den
uppfattningen att kändisar går på Jokerits matcher. Linnavalli poängterar att HIFK vad
beträffar influencer-samarbeten, precis som många andra bitar av marknadsföringen, litat
stort på det organiska. Han konstaterar att för att något verkligen ska fungera, måste det
vara genuint och äkta.
För att analysera de data som genereras av diverse marknadsförings- och
försäljningsaktiviteter har HIFK satsat stort på den delen under den senaste säsongen.
Linnavalli konstaterar följande: ”Vi har blivit mycket bättre på att ta vara på och använda data
under den gånga säsongen. Framförallt har vår förmåga att spåra biljettköp förbättras avsevärt.
Det handlar om att identifiera varifrån denna trafik som leder till biljettköp härstammar ifrån.”

I detta arbete använder sig HIFK av Googles mjukvaror Analytics och Firebase (som stöd
för nativapplikationen).
Då det blev tal om strategi uppgav Linnavalli att den grundläggande målsättningen och
samtidigt det enskilt viktigaste målet är att väcka intresse för HIFK. Detta uppnås med de
ovannämnda aktiviteterna, men i stora drag handlar det om att introducera spelare, visa
upp dem för median och supporters, men framförallt att förmedla den känslan man kan
få och ta del av på en HIFK:s ishockeymatch. Linnavalli poängterar att deras konkurrenter
inte är exempelvis Jokerit, HJK eller Pelicans. Den största konkurrenten är nämligen
soffan där hemma. Det är jämförelsevis väldigt enkelt och bekvämt att stanna hemma och
kolla på matchen. Precis som under den tid vi nu lever, en tid präglad av en pandemi,
nämner Linnavalli att man tack vare olika manicker lätt kan ha kontakt och umgås med
sina kompisar under matchen, fastän på distans. Den enskilt viktigaste komponenten som
HIFK har som fördel i jämförelse med hemmasoffan är den unika och endorfinlösande
stämningen i hallen. Denna stämning av gemenskap och nöje är det som HIFK enligt
Linnavalli försöker förmedla via de olika digitala kanalerna. ”Det ultimata målet är förstås
att vi ska få kunderna att köpa biljetter, köpa mera biljetter och även hämta en kompis med på
matchen”

54

Det som tidigare till stor del skötts av median (exempelvis printad media som Iltasanomat), nämligen framhävningen av laget och spelarna, är enligt Linnavalli i dagens
läge fullständigt på föreningens eget ansvar. Det har lett till den tidigare nämnda
satsningen i HIFK:s egna kanaler (nativkanaler), dvs. webbsidan och applikationen: ”År
2013 började vi med digitala strategier och utvecklade våra nativkanaler och all annan verksamhet
till exempel i sociala medier ska stöda nativkanalerna (i dagens läge webbsida, applikation).
Sedan i och med Facebooks enorma framväxt prioriterade vi en tid starkt sociala medier, tills
Facebook så att säga stängde luckorna igen år 2017”. Problemet med sociala medier är att

HIFK inte äger kanalerna och således har de inte kontroll över hur innehåll sprids i
kanalen. De senaste två åren har HIFK igen skiftat fokuset starkt till deras egna kanaler,
nativkanalerna. Förra året nådde HIFK en milstolpe då de enskilda sidoladdningarna för
applikationen var högre än laddningarna på nätsidan. Samtidigt påminner Linnavalli att
antalet visningar i webben inte minskat, snarare tvärtom, men att inkörningen av
applikationen fortskridit fint. Enligt Linnavalli är applikationer speciellt viktiga i Finland
och nämner att enligt studier använder mer än 90% av mobilanvändare applikationer,
medan genomsnittliga siffran i Europa ligger på dryga 50%. Linnavalli konstaterat att de
har lyckats bra med sin applikation, och nämner att HIFK har uppskattningsvis lika många
nedladdningar som resten av Liiga-föreningarna tillsammans. Orsaker till detta är enligt
Linnavalli att HIFK var tidigt ute med applikationen och att HIFK har satsat stort på
kontinuerlig

vidareutveckling

av

applikationen.

Linnavalli

lyfter

fram

en

exempelfunktion av applikationen som fungerat väldigt bra, nämligen push-meddelanden
då HIFK gör mål.
Då Linnavalli blir frågad om HIFK har benchmarkat andra föreningar som säljer fullt
nästan på daglig basis, konstaterar han att HIFK söker idéer och följer med dessa
föreningar, men att man bör komma ihåg att supporterkulturen i till exempel Schweitz är
på en helt annan nivå än i Finland. Linnavalli konstaterar att finländare överlag är
jämförelsevis anständiga följare av sport, medan kulturen och stämningen på matcherna
exempelvis i västgrannen är på en helt annan nivå.
Slutligen kan det konstateras att HIFK reagerade snabbt till den rådande situationen med
koronaviruset (COVID-19). Efter att säsongen avslutades en match före grundseriens slut,
reagerade HIFK fort med en karantändagbok. I karantändagboken intervjuas lagets
spelare och de berättar om sina liv och sina träningsmetoder i denna ovanliga situation
55

och under ovanliga omständigheter. Enligt Linnavalli var målsättningen att snabbt
reagera och erbjuda anhängarna något positivt och glatt innehåll i svåra tider. Detta är ett
bra exempel på snabb reaktionsförmåga och ett konkret exempel på prioriteringen i en
svår situation, nämligen att erbjuda anhängarna alternativt innehåll och därmed hålla dem
nöjda och lojala.

4.3 Observationer och statistik om sociala medier och publiksiffror
För att fördjupa avhandlingen och vidareutveckla dess omfattning och tillförlitlighet
utfördes observationer. Nedan presenteras en sammanfattning av föreningarnas
aktiviteter i de två ledande sociala medier, dvs. Facebook och Instagram under
tidsperioden 11.2.2020 – 29.2.2020. Under tidsperioden spelade respektive lagen i
grundserien för respektive ligor. Jokerit spelade 7 matcher, varav 4 matcher spelades
hemma. HIFK hade däremot 8 matcher, varav 4 var hemmamatcher.

KANAL

KANAL

JOKERIT/FÖLJARE
IG
FB
73 400
98 200
HIFK/FÖLJARE
IG
FB
51 700
89 300

TOTALT
171600
TOTALT
141000

Tabell 2 av föreningarnas följarantal på sociala medier. ”IG” står för Instagram, medan ”FB” står
för Facebook

JOKERIT/INLÄGG
KANAL
INSPIRERANDE
INFORMATIVA
TRANSKATIONSSÖKANDE
TOTALT

IG
66
37
10
113

FB
42
42
23
107

TOTALT
108
79
33
220

Tabell 3 av Jokerits innehållstyper för inlägg i sociala medier under tiden för samplet

56

JOKERITS SOCIALA MEDIER
250
200
150

100
50
0
INSPIRERANDE

INFORMATIVA
IG

TRANSKATIONSSÖKANDE
FB

TOTALT

TOTALT

Figur 4 av Jokerits inlägg på sociala medier under tiden för samplet

HIFK/INLÄGG
KANAL
IG
INSPIRERANDE
22
INFORMATIVA
10
TRANSKATIONSSÖKANDE
0
TOTALT
32

FB
18
38
11
67

TOTALT
40
48
11
99

Tabell 4 av HIFK:s innehållstyper för inläggen i sociala medier

HIFK:S SOCIALA MEDIER
250
200
150
100

50
0
INSPIRERANDE

INFORMATIVA
IG

TRANSKATIONSSÖKANDE
FB

TOTALT

TOTALT

Figur 5 över HIFK:s sociala medier

Bägge informanterna var ense om att Facebook idag är en kanal där föreningen har bättre
möjligheter att lägga upp innehåll som är transaktionssökande, dvs. där föreningen mer
57

eller mindre direkt försöker sälja något, ofta en lösryckt biljett till en uppkommande
match (till exempel genom att uppmana till köp med hjälp av direkt länk till
biljettförsäljningen). Detta reflekteras i resultaten, där båda föreningarna hade betydligt
fler transaktionssökande inlägg på Facebook. Under tiden för detta sampel hade HIFK de
facto inte ett enda transaktionssökande inlägg på Instagram, medan Jokerit hade 10 (ca. 9
% av inläggen på Instagram). På Instagram var den överlägset mest populära
innehållsformen inspirerande, i linje med vad informanterna uppgett under intervjuerna.
Med inspirerande innehåll menas generellt sett innehåll som är uppmuntrande, lätta
(exempelvis bild/video) och fäster användarnas intresse. För fallföretagen handlar
inspirerande innehållen ofta om att dela bilder eller videon från träningar, matcher och
omklädningsrummen. Det kan även handla om intervjuer med spelare eller exempelvis
nostalgiklipp från forna säsonger. Inspirerande innehåll bidrar starkt till att förstärka
relationen och hämta laget närmare supportrarna. Med informativa innehåll är
målsättningen att upplysa följarna om angelägenheter gällande föreningen. För
fallföretagen

handlar

informativa

innehåll

om

exempelvis

matchrapporter,

laguppställningar, spelarkontrakt och resultat. För Jokerits del var inspirerande innehållen
den mest populära, medan HIFK lade upp flest inlägg av informativ karaktär. Denna
skillnad förklaras med informanternas uttalanden om att HIFK satsar mera på
nativkanalerna, och använder sociala medier avsevärt mindre än Jokerit. Lounema
konstaterade även att Jokerit har en innehållsproducent in-house, som följer med laget på
alla matcher. Tack vare det har Jokerit en massa råmaterial från bortaresor och
tillsammans med deras målsättning att satsa på innehåll i sociala medier, förklaras den
stora skillnaden vad beträffar totala inlägg mellan föreningarna. Totalt hade Jokerit, trots
en match mindre spelad under tidsperioden, mer än dubbelt så många inlägg i de två
sociala medier än HIFK.
En blandning mellan olika typer av innehåll med jämna mellanrum i olika sociala medier
bidrar starkt till målsättningen att förflytta konsumenterna hela vägen genom köptratten,
dvs.

från kännedomsfasen med inspirerande innehåll

till beslutsfasen med

transaktionssökande innehåll. Slutligen upprepas inspirerande innehållen för att påminna
kunden om stämningen under matchtillställningen med förhoppningen att kunden ska
återkomma samt bygga upp och visa lojalitet mot föreningen. Båda informanterna lyfte
fram vikten av att både a) attrahera nya kunder till läktarna och b) förflytta engångsköpare
58

till lojala och återkommande kunder. Figur 8 (nedan) demonstrerar vikten av uttryckligen
inspirerande innehåll, vilka används både i kännedoms- och bevaringsfasen.

PR / KOMMUNIKATION /
VARUMÄRKESMARKNADSFÖRING / EVENEMANG
INNEHÅLL SOM SVARAR PÅ EFTERFRÅGAN

SKEDE

INNEHÅLL

KÄNNEDOM

Inspirerande

ÖVERVÄGANDE

Informativa

BESLUT

Transaktions-

INNEHÅLL SOM SKAPAR
EFTERFRÅGAN
REMARKETING

sökande

FÖRSÄLJNING

BEVARING

LOJALITET

Inspirerande

.

Figur 6 över typen av innehåll i köptrattens olika faser med målet att stifta lojala kundrelationer

Båda informanterna uppgav att den viktigaste målsättningen för deras verksamhet är
publiksiffrorna. Informanterna konstaterade att de noggrant följer med deras
biljettförsäljning. Enligt informanterna är publiksiffrorna den konkreta mätaren, som i
stort sett talar om för dem hur samtliga deras handlingar och kampanjer har resonerat hos
målgrupperna. Dessutom ställer föreningarna upp målsättningar för biljettförsäljningen,
både på kort och på lång sikt. Nedan presenteras data på genomsnittliga publiksiffrorna
från säsongerna 2010 - 2011 och 2017 - 2018.

59

Publiksiffror
12000

100%
90%
80%
70%
60%
50%
40%
30%
20%
10%
0%

10000
8000
6000
4000
2000
0
Jokerit
2010/2011

Jokerit
2017/2018

HIFK
2010/2011

Medeltal Publiksiffra

HIFK
2017/2018

% av maximalkapacitet

Figur 7 av föreningarnas publiksiffror. Vid en jämförelse av de två fallföretagen mellan säsongerna
2010 - 2011 och 2017 - 2018 kan vi konstatera att trenden för publiksiffrorna varit växande, dvs.
positiv.

HIFK:s genomsnittliga publiksiffra var säsongen 2017/2018 mer än 500 åskådare större
än under säsongen 2010/2011, och ökningen i procent av maximalkapaciteten var 6
enheter (81% → 87%). Jokerit hade likaså betydligt högre publiksiffror under säsongen
2017/2018 jämfört med säsongen 2010/2011. Jokerits procent av maximalkapacitet var
under säsongen 2017/2018 76 %, vilket är hela 14 enheter större än under säsongen
2010/2011.

SC Bern (Schweiz)
SKA St. Petersburg
Dynamo Minsk
Eisbaren Berlin (Tyskland)
Jokerit Helsinki
Frölunda Gothenburg
HIFK Helsinki
TPS Turku

2016/2017
1
5
↑
2
4
7
10
20
40

2017/2018
1
2
3
4
6
8
20
45

NL
KHL
KHL
DEL
KHL
SHL (SWE)
Liiga
Liiga

16371

96 %
95 %
78 %
80 %
76 %
80 %
87 %
46 %

11847
11738
11384
10415
9667
7165
5492

Figur 8. Bägge fallföretagen tål en jämförelse mellan samtliga europeiska föreningar.

Ur en så enkel, men samtidigt så viktig statistik som genomsnittliga publiksiffror kan man
dra en rad slutsatser. Något som står klart är att SC Bern gör en massa saker rätt för att
fylla läktarna. Enligt Swisshockeynews.ch (2019) sålde SC Bern ut alla sina säsongkort,
dvs. hisnande antalet på 13 000 (cirka 76 % av totalkapaciteten) säsongkort långt innan
säsongstart. Detta tyder på att SC Bern är oerhört skickliga på att anknyta kunden, stifta
60

lojala relationer med dem och således få dem att köpa säsongkort. Dessutom bestämde
sig organisationen för att lösgöra 300 biljetter från den kvot på 1200 biljetter som tidigare
varit ägnade för motståndarlagets supportrar. Detta är ett ytterligare tecken på ett lyckat
förhållande till de egna anhängarna. SC Bern kunde vara en väldigt tilltalande
organisation för vidare forskning och utan tvekan en ypperlig organisation för andra
föreningar i form av benchmarking. Informanterna uppgav att de är medvetna om att vissa
föreningar i Europa har hisnande publiksiffror, men samtidigt upplyser de om några
skiljaktigheter föreningarna emellan. Största skillnaden, som bägge informanterna lyfte
fram är kulturella, dvs. att idrotts- och supporterkulturen ligger på en mer avancerad och
passionerad nivå. Samtidigt konstaterar informanterna att de de facto följer med
föreningar som SC Bern bland annat på sociala medier, för att få några idéer och riktlinjer
till egna marknadsföringen.

Genomsnittlig publiksiffra procentuellt av
maximalkapaciteten
100%
90%
80%
70%
60%
50%
40%
30%
20%
10%
0%

80%

2014/2015

77%

2015/2016
Jokerit Helsinki

87%

86%

85%

84%

70%

2016/2017

76%

2017/2018

HIFK Helsinki

Figur 9 åskådliggör föreningarnas utveckling i genomsnittliga publiksiffran procentuellt av
maximalkapaciteten.

61

Placering i grundserien
2014/2015
0
2
4
6
8
10
12
14

2015/2016
1

2016/2017

2017/2018

5

6
7
10

9
13

Jokerit Helsinki

HIFK Helsinki

Figur 10 av föreningarnas placeringar i grundserien under samma säsonger som i figur 9.

Då man betraktar publiksiffrorna under en längre tid (sampel för flera säsonger), kan man
konstatera att HIFK har haft relativt jämna tal år in och år ut fastän spelmässiga resultaten
varit rätt volatila. Detta tyder på att HIFK har snäppet mer trogna och lojala anhängare,
medan Jokerit är mer beroende av sina spelmässiga resultat. Spelar laget sämre syns det
genast i kassan, som i sin tur i flesta fall påverkar hela affärsverksamheten och kan
påverka föreningens möjlighet att vara synlig (positiv synlighet, betalda annonser etc.),
få sponsoravtal, anskaffa nya spelaren osv.

4.4 Sammandrag av data och sammanfattning
Bägge intervjuerna följde samma struktur och det står klart att de två sportföreningarna
idkar omfattande, och i många bemärkelser mycket liknande marknadsföringsaktiviteter.
Som slutliga målsättningar uppgav båda informanterna lojala kundförhållanden som i sin
tur leder till höga publiksiffror och ett gott resultat.
För professionella sportföreningar som Jokerit och HIFK kan relationsmarknadsföringen,
och marknadsföringen överlag bygga på evenemangsmarknadsföringen, eftersom
evenemangen är de huvudsakliga marknadsförda objekten. Förutom matchevenemanget
anordnar både Jokerit och HIFK diverse tillställningar med avsikten att skapa och
fördjupa relationerna till supportrar. Vidare är avsikten att öka känslan av gemenskap och
hämta supportrarna nära laget och spelarna.

62

Lounema och Linnavalli var enhälliga om att stora delar av marknadsföringen och därmed
kommunikationen utåt i dagens läge är digital samt att en stark presens på sociala medier
är viktig. Det kan dock även göras en skildring mellan de två föreningarna. HIFK tror
nämligen starkare på att styra trafiken till deras nativkanaler, medan Jokerit är tämligen
säkra över de data de kan få från sociala medier och deras fokus ligger starkt i dessa
kanaler. Båda föreningarna har samarbetspartners vad beträffar betald annonsering,
medan så gott som allting annat sköts in-house. Varken HIFK eller Jokerit har en tydlig
strategi på plats, men båda informanterna övertygar att syftet med alla deras handlingar
är gemenskapens tillväxt, dvs. att antalet supportrar, men också flera engångsköpare, som
anses vara potentiella framtida supportrar, växer.
I detta kapitel presenterades data från intervjuerna med marknadsföringschefen för
Helsingin Jokerit och kommunikationschefen för HIFK. I kapitlet presenterades
informanterna som deltog i studien samt data från intervjuerna, enligt intervjuguidens
struktur. Vidare presenterades det data som erhållits under observationerna gällande
föreningarna aktivitet på sociala medier. Dessutom lyftes publiksiffror och placeringar i
grundserien upp för att underlätta helhetsförståelsen. Kapitlet avslutades med ett
genomgående sammandrag av data. Härnäst följer en utförlig analys där både det
empiriska materialet och den teoretiska referensramen sammanbinds.

63

5 ANALYS
I detta kapitel utförs en analys baserad på både den teoretiska referensramen och
empirin, som samlats genom intervjuerna och observationerna. Insamlingen av
kvalitativa data var framgångsrik och empirin gav värdefulla insikter om
marknadsföringsaktiviteterna i Finlands största ishockeyklubbar. Teppo Lounemas och
Petteri Linnavallis uttalanden jämförs med den teori som insamlats via sekundära källor.
Analysen

påbörjas

med

att

diskutera

relationsmarknadsföringen,

varefter

evenemangsmarknadsföringen och den digitala marknadsföringen diskuteras. Därmed
följer analysen den struktur som avhandlingen följt även i den teoretiska referensramen
och i kapitlet för den empiriska studien. Analysen avslutas med en sammanfattning.

5.1 Relationsmarknadsföring
På basen av empirin från den kvalitativa undersökningen och befintlig teori som
presenterats i denna avhandling står det klart att relationsmarknadsföringen är en viktig,
central och aktuell del av marknadsföringen för de flesta organisationer, inte minst för
sportföreningar. Bägge informanterna lyfte fram vikten av att stifta nya och vårda redan
stiftade relationer till olika kundgrupper. Det framgår tydligt i undersökningen att bägge
informanterna är måna om och utövar i vid bemärkelse marknadsföringsaktiviteter som
har som slutliga syfte att stifta långvariga och lönsamma relationer.
För att en relationsmarknadsföring kan anses vara lyckad bör kriteriet för en långvarig
och lojal relation uppfyllas (Christopher et al. 2013). För professionella sportföreningar
som

Jokerit

och

HIFK

är

den

huvudsakliga

målsättningen

för

marknadsföringsaktiviteterna att stifta långvariga och lönsamma relationer samt att
attrahera och anknyta engångsköpare till lojala supportrar (Lounema, 2020 & Linnavalli,
2020). I sportföreningar som Jokerit och HIFK kan således relationsmarknadsföringen
anses vara den enskilt viktigaste komponenten för att uppfylla detta mål. Lojala
kundrelationer bör dock ses som en slutprodukt och lojala och långvariga kundrelationer
kräver flera omfattande ansträngningar, som till exempel marknadsföring av evenemang
och optimerad användning av digital marknadsföring. Vidare bör man komma ihåg och
kontinuerligt iaktta och upprätthålla de redan stiftade relationerna. På det viset kan man
64

undvika minskning i kundbasen, och tillsammans attrahera nya kunder som bidrar till
tillväxt av kundbasen och gemenskapen.
En återkommande kund kan vara mer lönsam än en engångsköpare i många olika
avseenden (Reichheld & Teal, 1996). Vid intervjuerna instämde både Lounema och
Linnavalli till det ovannämnda och lyfte fram några fördelar med återkommande kunder.
Lounema och Linnavalli konstaterade att lojala kunder i långa loppet är lönsammare i
form av att de aningen lättare köper biprodukter, de är mindre priskänsliga, samt att deras
lojalitet inte är lika känslig för fluktuationer i de spelmässiga resultaten.
Kommersialiseringen och professionaliseringen av sportföreningar har hämtat med sig
nya och intressanta utmaningar och för att bevara konkurrenskraften måste organisationer
ta fram nya sätt att anknyta kunden (Buhler & Nufer, 2012). Både Lounema och
Linnavalli lyfte fram flera olika sätt att anknyta kunden till organisationen, men de
hävdade att den enskilt viktigaste komponenten var att hämta supportrarna nära lagets
spelare. Följaktligen ordnar Jokerit och HIFK nu som då tillställningar där supportrarna
har möjlighet att träffa och umgås med spelare, vilket ökar känslan av delaktighet och
gemenskap. Vid dylika interaktioner föreningen (laget) och supportrarna emellan har
relationen utvecklats från den ytliga samtyckesfasen till en mer djup relation, nämligen
identifieringsfasen eller även internaliseringsfasen (Bee & Kahle, 2006). Både Linnavalli
och Lounema poängterade även vikten av att locka nya kunder till hallen, som sedan med
hjälp av ett lyckat evenemang och aktiv uppföljning kan leda till ett lukrativt och längre
förhållande med föreningen. Internaliseringen är ett resultat av delade värderingar och
tyder på ett längre förhållande (Bee & Kahle, 2006). Lounema och Linnavalli konstaterar
att internaliseringen är målet med de marknadsföringsaktiviteter som föreningarna
bedriver. En annan viktig aspekt av relationsmarknadsföringen är att belöna supportrar
för delas lojalitet. Belöning av lojalitet är inte något unikt för sportföreningar, utan det
kan anses som en viktig del av marknadsföringen även hos andra kommersiella företag
som eftersträvar lojala kundrelationer. Lojalitets- eller bonusprogram som företag
erbjuder kunderna anses öka det totala värdet för en relation och leder till något mer nöjda
kunder och därmed något mer lojala relationer (Söderlund, 2001). Förutom utbyggnaden
av gemenskapen och känslan av delaktighet är även användningen av ny teknik samt
utvecklingen av arenor och produkter viktigt för att stifta och upprätthålla lojala
kundrelationer (Buhler & Nufer, 2012). Linnavalli är huvudansvarig för den nationella
65

och internationella kommunikationen av HIFK:s nya arenaprojekt Helsinki Garden, som
ska bli färdig år 2024. Enligt Lounema är det viktigt för Jokerit att följa med trender och
med jämna mellanrum satsa på några större nya förbättringar. Målet med dessa är att
attrahera flera åskådare, belöna supportrar och förbättra upplevelsen. Alla dessa
handlingar bidrar till det gemensamma målet att skapa långsiktigt mervärde för kunderna
(Gummeson, 2006; Lounema, 2020).

5.2 Evenemangsmarknadsföring
Evenemangsmarknadsföringen,

som

baserar

sig

på

relationsmarknadsföringen

(Crowther, 2010), spelar en viktig roll i både Jokerits och HIFK:s marknadsföringspaket
(Lounema,

2020

&

Linnavalli,

2020).

Enligt

Hoyle

(2002)

baserar

en

evenemangsmarknadsföringskampanj på tre olika element; Underhållning, spänning och
företagsamhet.
Enligt Lounema bör Jokerit betrakta evenemanget som live och att Jokerit bör ta fasta på
och förbättra de nyanser som får deras tillställning att sticka ut från andra former av
underhållning. Lounema nämnde även deras strävan efter att erbjuda kunderna en unik
och skräddarsydd underhållning som kunden inte kan uppleva hemma (Hoyle, 2002;
Lounema, 2020). Som exempel av detta kan nämnas gemenskapen, känslan av delaktighet
och Jokerits insatser för att göra evenemanget till en oförglömlig upplevelse. Linnavalli
var ute på samma spår och konstaterade att HIFK inte längre upplever andra evenemang
eller sportföreningar som deras största konkurrent, utan att den största konkurrenten idag
är hemsoffan, mycket på grund av dess bekvämlighet.
Oförglömlighetsaspekten relateras starkt till spänning och den kan anses vara nyckeln till
att erbjuda kunden ett minne för livet (Hoyle, 2002). Lounema (2020) nämnde exempelvis
temaspelet 90’s Night, ett evenemang som ordnades för att belöna befintliga supportrar
där supportrarna hade möjligheten att träffas och umgås med föreningslegender. För att
attrahera nya supportrar ordnar Jokerit i samarbete med Sony Music Entertainment med
jämna mellanrum konserter, där heta artister eller kommande stjärnor uppträder. Enligt
Linnavalli ordnar även HIFK temaspel och vidareutvecklar evenemanget, vilka har
resonerat bra hos supportrarna, fångat medieuppmärksamhet och utvidgat gemenskapen.
Dylika vidareutvecklingar av matchevenemanget ordnas således för att bidra till
66

oförglömlighetsaspekten för både trogna supportrar och nya kunder. Vidare kan man se
dessa evenemang som relationsförstärkande tillställningar.
Företagsamheten baserar på att man vågar ta risker och pröva på något nytt (Hoyle, 2002).
Informanterna lyfte fram vikten av att se på hela processen iterativt, vilken medför
inkörning av nya saker och strävan efter att kontinuerligt förbättra verksamheten och
upplevelsen för kunderna. Som exempel nämnde Lounema (2020) isprojektionen och
Nissan Zone, medan Linnavalli lyfte fram deras eftersträvan till att följa med trender och
kontinuerligt utveckla evenemangen. Vidare kan HIFK:s nya arenaprojekt synnerligen
betraktas som företagsamhet, som medför en kalkylerad risk och kräver enorma
ekonomiska ansträngningar. Informanterna påpekar att insatserna kan vara stora från
klubbens sida, men att de värderas högt bland kunderna och bidrar till en mer lukrativ
produkt i sin helhet.
Med subkulturer menas sådana marknadsföringsaktiviteter eller allmänna handlingar som
byggs upp utanför och utöver själva evenemanget (Green, 2001). Vikten av subkulturer
har vuxit, vilket blev tydligt då informanterna upprepade gånger lyfte fram olika typer av
subkulturer. En subkultur som starkt vuxit fram under de senaste åren är den digitala, som
utspelar sig på föreningars nativkanaler och sociala medier. Härnäst behandlas digital
marknadsföring, sociala medier och strategi.

5.3 Digital marknadsföring, sociala medier och strategi
Den digitala marknadsföringen och olika sociala medier spelar otvivelaktigt en viktig roll
i de flesta organisationers marknadsföring idag. Så är även fallet för fallföretagen HIFK
och Jokerit. Både Lounema (2020) och Linnavalli (2020) uppgav att deras
marknadsföring idag för merparten består av digital marknadsföring. Precis som Järvinen
& Karjaluoto (2015) hävdat tidigare, menade även Lounema (2020) att den digitala
marknadsföringens fördelar ligger på kostnadseffektivitet, utsträckning och mätbarhet.
Samtidigt konstaterade båda informanterna att de inte fullständigt kan strunta i traditionell
marknadsföring, utan att de fortsättningsvis idkar traditionell marknadsföring i form av
exempelvis tidningsannonser. Orsaken till det är att en stor del av deras målgrupp är äldre
konsumenter, som inte nödvändigtvis är aktiva på de digitala plattformarna.

67

Olika sociala mediers plattformar erbjuder en hel skara möjligheter för sportföreningar,
lag och anhängare att kommunicera, förenas och bygga gemenskaper över nätet.
Informanterna uppgav som ett av de främsta syftena för digital presens -och
marknadsföring, men även för marknadsföringen rent generellt, att bygga ut
gemenskapen och locka alltfler nya kunder till hallen. I detta arbete används omfattande
digitala handlingar, som exempelvis displaykampanjer och stark presens på flera olika
sociala medier.
Enligt Stavros et al. (2014) ligger sociala mediers styrka inom relationsmarknadsföring i
möjligheten att nå så gott som alla kunder, var som helst och när som helst. Informanterna
underskriver det ovannämnda och tillägger att sociala medier är ypperliga kanaler för att
bygga intresse för föreningen och laget. Jokerit ser sociala medier som framtidens främsta
marknadsföringskanal, medan HIFK har satsat stort på att utveckla nativkanaler som stöd
för sina profiler på sociala medier. Orsaken till detta är att HIFK enligt Linnavalli får mer
pålitliga data från nativkanalerna, eftersom sociala mediers algoritmer och användningen
av bottar kontinuerligt förändras. Denna skillnad återspeglas i föreningarnas aktiviteter
på sociala medier, vil6ket har observerats som en del av empirin i denna avhandling.
Enligt Shutte (2017) är det viktigt att satsa på kvalité över kvantitet då man idkar digital
marknadsföring och vad beträffar aktiviteten på sociala medier. Informanterna är bägge
måna om att Facebooks algoritmer begränsar den organiska synligheten för deras inlägg,
och de uppger att Instagram är den mest aktuella och starkast växande kanalen. Vidare
har båda föreningarna iakttagit skillnaderna i användarprofilerna i olika kanaler och
agerar därefter. Informanterna är ense om att Facebook idag är en kanal mera för kunder
som befinner sig i medelåldern, medan Instagram används i vid bemärkelse av unga
vuxna. Dessutom konstaterar informanterna att innehållen i kanalerna kan variera. På
Facebook kan inläggen vara mer informativa och även transaktionssökande, medan
Youtube och Instagram är kanaler där innehållet bör vara inspirerande och underhållande.
Linnavalli konstaterade att den nyligast implementerade plattformen TikTok har en
användarprofil starkt härskande av tonåringar och att innehållet bör skräddarsys därefter.
Abeza et al. (2019) identifierade sex typer av målsättningar som sportföreningar kan ha
för sociala medier: 1) Växelverkan, 2) Uppdateringar, 3) PR, 4) Försäljning, 5) Sponsorer
och 6) Kundservice. Både Jokerit och HIFK framhävde växelverkan och den
68

kontinuerliga dialogen som ett av de viktigaste syftena med deras aktiviteter på sociala
medier. Vidare används kanalerna för att nå alla de ovannämnda målsättningarna. Båda
föreningarna är väldigt måna om att offentliggöra samfundsengagemang (PR), erbjuda
nyhetsuppdateringar och kundservice. Föreningarna använde även i viss mån sociala
medier för att monetärisera deras verksamhet (Sponsorer, samarbetsavtal, försäljning och
influencersamarbeten).
Av de sex utmaningar som Abeza et al. (2019) identifierade i deras studie beträffande
användningen av sociala medier undertecknas några av bägge informanterna. Som de
mest prominenta utmaningarna upplevdes förändringsarbetet och den operativa
förvaltningen. Förändringsarbetet kan ses vara ett större problem för Jokerit som har
bestämt sig för att satsa större på sociala medier än för HIFK, som har större satsningar i
nativkanalerna. Den operativa förvaltningen, dvs. sociala mediers press på att vara
kreativ, snabb och omsorgsfull har tacklats bättre av Jokerit, mycket tack vare deras inhouse-innehållsproducent. Båda föreningarna uppgav även problemet av att filtrera data
till handlingsbar data, men Lounema konstaterade att de precis rekryterat en datafiltrerare
till teamet. Informanterna upplevde inte brist på kontroll som ett stort problem eftersom
de konstaterade att sportbranschen präglas av starka åsikter och att det hör till. Båda
informanterna uppgav att de ytterst sällan behöver vidta åtgärder vad beträffar följarnas
aktivitet på deras sociala media kanaler. Vidare upplever informanterna inflytelserika
åsiktsledare snarare som en tillgång än som ett hot eller en utmaning. Slutligen kan det
konstateras att varken Linnavalli eller Lounema uppfattar interna intressekonflikter som
en utmaning, utan att deras relativt små team jobbar i konsensus mot gemensamma mål.
Strategi och målsättningar är viktiga för alla organisationer som eftersträvar vinst. Larry
Degaris (2015) poängterar framförallt vikten av att målsättningarna bör vara specifika
och mätbara. Varken Linnavalli eller Lounema ansåg att de skulle ha en långvarig strategi
på plats för deras digital marknadsföring, men de konstaterade att alla deras handlingar,
kampanjer och hela deras verksamhet grundar på slutliga målsättningen att bygga ut
gemenskapen, dvs. locka nya kunder till läktarna, hålla supportrarna lyckliga och
vidareutveckla relationerna och evenemanget. Visserligen lägger föreningarna upp
budgetar för kommande säsonger och en viss skiljaktighet föreningarna emellan är synen
på sociala mediers roll inom marknadsföringen framöver, vilket även syns i strategierna
och budgetarna. Båda informanterna uppgav att det ultimata målet och viktigaste
69

(mätbara) måttet för deras verksamhet är publiksiffrorna. Informanterna konstaterade att
de noggrant följer med deras biljettförsäljning, både vad beträffar sålda säsongbiljetter
och lösryckta biljetter. Enligt informanterna är publiksiffrorna den konkreta mätaren som
i stor bild talar om för dem hur samtliga deras handlingar och kampanjer har resonerat
hos

målgrupperna.

Dessutom

ställer

föreningarna

upp

målsättningar

för

biljettförsäljningen, både på kort och på lång sikt. Båda föreningarna hade positiva trender
för sina publiksiffror, då de betraktades under en längre tidsperiod. HIFK hade dock
jämförelsevis mindre volatila publiksiffror i medeltal, fastän spelmässiga resultaten varit
volatila. Således kan det argumenteras för att HIFK lyckats snäppet bättre än Jokerit på
att bygga upp en hyperlojal supporterbas, vars anhängare stöttar laget oavsett spelmässiga
resultaten.

5.4 Sammanfattning
Sammanfattningsvis kan det konstateras att professionella sportföreningar som Jokerit
och HIFK har som huvudsakliga målsättning att bygga upp och upprätthålla lojala,
långvariga och lönsamma kundrelationer. Liknande målsättning kan man idag finna hos
de flesta kommersiella företagen, eftersom dessa relationer har en rad fördelar.
För att anknyta kunden och bygga långvariga kundrelationer bör organisationen ta i
beaktande olika målgruppers önskemål och med hjälp av ett samspel av
relationsmarknadsföring, evenemangsmarknadsföring (i synnerhet sportföreningar) och
digital marknadsföring försöka möta kundernas begär. I stort sett kan det konstateras att
teorin korrelerar starkt med de marknadsföringsaktiviteter som Lounema (2020) och
Linnavalli (2020) lyfte fram vid intervjuerna. Både Jokerit och HIFK gör ett bra jobb med
sin marknadsföring, vilket syns bland annat från det konkreta och absoluta måttet, dvs.
försäljningssiffrorna, vilka har en positiv trend. Ett förbättringsförslag kunde vara att sätta
sig in i och följa med NHL-lagens marknadsföring och förhålla sig kritisk men öppen för
nya utmaningar som kan implementeras i den egna marknadsföringen. En utmaning i
detta avseende är naturligtvis budgeten, men marknadsföringsmixen bör kontinuerligt
undersökas för potentiella förbättringsmöjligheter för organisationen i fråga.
Det som framgick både vid intervjuerna och som syntes i data och var aningen
överraskande var HIFK:s tillit till sina nativkanaler. Jokerit har valt den väg som
70

onekligen verkar vara den naturliga, dvs. satsar de nu och i framtiden stort på de växande
sociala medierna. HIFK har däremot gjort en linjedragning i detta anseende och satsar
större på utvecklingen av sina nativkanaler, med hoppet att de på det sättet kan utvidga
gemenskapen och bygga lojala kundrelationer. Det vore intressant att följa upp statistik
på detta i ett senare skede och dra några slutsatser över vilken taktik funkat bättre.
Samtidigt bör man komma ihåg att valet av huvudsakliga digitala kanalen endast är en
liten bit av marknadsföringsmixen och att exempelvis måttet för gemenskapsstorlek
innehåller en mängd olika underliggande orsaker och åtgärder, som exempelvis antalet
specialtillfällen och dess marknadsföringsbudgetar.
En lyckad marknadsföringsmix och en väl genomtänkt strategi kan leda till ett önskvärt
slutresultat, där både organisationen och konsumenten gynnas och organisationen kan
åtnjuta ekonomisk framgång.
Slutligen presenteras en modifierad version av figur 3 som passar bättre för en
professionell sportförening. För en organisation där evenemangen är det huvudsakliga
marknadsförda objektet, blir naturligen evenemangsmarknadsföringen lika viktig som
relationsmarknadsföringen, även om det i sista hand är frågan om skapande och upprätthållning av kundrelationer. Aningen förvånansvärt kan även den digitala
marknadsföringen idag ses som en synnerligen viktig del av idrottsföreningars
marknadsföringspaket. Den digitala marknadsföringen och framförallt sociala medier kan
snarare ses som ett verktyg som möjliggör och förstärker evenemangs- och
relationsmarknadsföringen. Därmed är alla de tre bitarna i pusslet lika stora i denna
reviderade figur, vilket symboliserar vikten av alla dessa aktiviteter för en framgångsrik
marknadsföring av en idrottsförening. Nedan figur 11.

71

Figur 11. Modifierad modell av figur 3 som passar bättre en professionell idrottsförening som
fallföretagen Jokerit och HIFK. I denna modell är alla de tre delarna lika stora eftersom alla delarna
spelar en viktig roll i marknadsföringen av föreningen i sin helhet, dvs. allt som det representerar
och marknadsför.

72

6 RESULTAT OCH SAMMANFATTANDE DISKUSSION
I avhandlingens sista kapitel diskuteras avhandlingens resultat. Därefter besvaras
forskningsfrågorna och kapitlet avslutas med förslag till fortsatt forskning.

6.1 Resultat
Digitaliseringen har medfört en ökning av mediekanalerna, vilket har lett till ett
kontinuerligt mediebrus där företag har allt svårare att nå ut med sitt budskap till kunden.
Samtidigt som det kan kännas lätt att nå ett stort antal konsumenter med hjälp av
exempelvis sociala medier, möts företagen eller organisationerna av en bättre informerad,
mer kritisk och eventuellt mindre lojal kund. Som följd har relationernas värde blivit
väldigt prominent och alltfler företag gör stora insatser för att bygga upp och upprätthålla
dessa kostnadseffektiva och långvariga kundrelationer. Det är livsviktigt att utforska och
undersöka egna verksamheten för att kunna skapa konkurrensfördelar och anknyta
kunder. Jokerit och HIFK:s viktigaste delområden för att bygga upp en
marknadsföringsmix och konkurrensfördelar är relations-, evenemangs- och digital
marknadsföring. Lojala kundrelationerna var enligt både Lounema och Linnavalli första
prioriteter för respektive föreningars verksamhet. Vid uppbyggnaden av lojala
kundrelationer är kontinuerlig växelverkan mellan organisationen och kunderna a och o.
Den huvudsakliga produkten för fallföretagen ör matchevenemanget. Därmed måste
evenemanget utvecklas från en produkt eller tillställning till en upplevelse, och
marknadsföras därefter. Evenemangsmarknadsföringen spelar således en viktig roll i
marknadsföringsmixen för en professionell sportförening. Den digitala marknadsföringen
är viktig dels för att få försäljningsdata och analysera vad konsumenterna är ute efter, dels
för själva marknadsföringen som i dagens läge är alltmer förflyttad till digitala
plattformar. Vidare för fallföretagen en kontinuerlig dialog med kunderna (dvs.
supportrarna), vilken i stora drag idag utspelar sig i de digitala kanalerna. Jokerit och
HIFK använder sig mycket av inspirerande innehåll i deras digitala kanaler (närmast
sociala medier och nativkanalerna) för att förmedla den euforiska känslan och känslan av
gemenskap som man i bästa fall kan uppleva under till exempel matchevenemanget.

73

Avslutningsvis kan det konstateras att relationerna mellan konsumenterna och företagen
eller organisationerna är oerhört viktiga och bör tilldelas den uppmärksamhet och de
insatser

byggandet

och

upprätthållningen

av

relationerna

kräver.

Relationsmarknadsföringen bygger på kunskapen att få uppgifter om vad konsumenterna
önskar förvärva och nå ut med budskapet om att organisationen erbjuder det önskvärda.

6.2 Svar på forskningsfrågor
I denna del av kapitlet presenteras sammanfattande svar på forskningsfrågorna.
A. Hur bygger man upp och upprätthåller lojala kundrelationer (i sportvärlden)?
Hos sportföreningar byggs lojala kundrelationer upp av väl genomtänkt och långt
utvecklad evenemangs- och relationsmarknadsföring, tillsammans med de rätta
verktygen. Den ledande trenden vad beträffar digital marknadsföring syns även
inom sportvärlden, men man bör noggrant välja innehållstypen, frekvensen och
kanalerna för sina inlägg och det utåt kommunicerade materialet. Då man lyckats
anknyta kunden, sker upprätthållningen av de redan stiftade lojala kundrelationer
genom att kontinuerligt utveckla evenemanget och relationerna så att
kundnöjdheten återstår eller förbättras. Exempel på vidareutveckling av
relationerna är exempelvis olika evenemang som fallföretagen ordnar, där
supportrarna har möjlighet att träffa och umgås med lagets spelare och personal.
Tillställningar som dessa finns till för att belöna trogna supportrar och upprätthålla
lojala kundrelationer.
B. Vilka verktyg har sportmarknadsförare till sitt förfogande idag vid stiftande av
lojala kundrelationer?
För att erhålla konkurrensfördelar bör sportföreningarna bjuda på något unikt och
skräddarsytt. Konkurrensfördelar kan uppnås med hjälp av flera olika metoder och
redskap och det gäller att, genom att utnyttja data ta fram de attribut som fungerar
för föreningen i fråga. Både Jokerit och HIFK har exempelvis insett vikten av att
hämta supportrarna nära spelarna under olika evenemang utöver själva matchen
och

dessutom

kontinuerligt

förbättrat

matchupplevelsen

med

diverse

uppgraderingar som till exempel med möjligheten att uppleva matchen från isnivå
i Nissan Zone (Jokerit) och hämtat en symfoniorkester till matchen (HIFK).
74

Dagens digitaliserade värld möjliggör relationsmarknadsföring över nätet, men
återigen bör man känna till sin målgrupp och erbjuda det som målgruppen
eftersträvar. Eftersom både HIFK och Jokerit insett att de fortfarande har
målgrupper som är inaktiva på digitala plattformar, idkar bägge föreningarna
fortsättningsvis

traditionell

marknadsföring

som

tidningsannonser

och

vägannonser.
C. Hur bidrar andra marknadsföringsmetoder, förutom relationsmarknadsföringen,
till lojala kundrelationer för sportföreningar som Jokerit och Hifk? Kan
exempelvis personifierad evenemangsmarknadsföring bidra till starkare
kundrelationer och varumärke?
För professionella sportföreningar som Jokerit och HIFK byggs lojala
kundrelationer upp av ett samspel av olika marknadsföringsaktiviteter. Fastän
evenemanget och dess marknadsföring är i fokus, bidra andra viktiga delar som
relationsmarknadsföring och digital marknadsföring starkt till helheten.
Följaktligen kan det konstateras att det enskilt viktigaste målet att anknyta kunden
och bygga lojala kundrelationer uppnås med hjälp av en kombination av olika
marknadsföringselement -och förgreningar. Vidare kan det nämnas att
evenemangsmarknadsföring och relationsmarknadsföring idag starkt förstärks
med hjälp av olika digitala marknadsföringsaktiviteter och att själva
marknadsföringen av evenemanget huvudsakligen sker digitalt. Således kan den
digitala marknadsföringen ses som det enskilt viktigaste verktyget till handa för
att uppnå de målsättningar som föreningarna har ställt för evenemanget och
relationerna. Slutligen kan det konstateras att både Linnavalli och Lounema lyfte
fram vikten av att skräddarsy sin marknadsföring och hämta laget närmare
supportrar, som kan uppnås exempelvis med hjälp av personifierad
marknadsföring över nätet. Detta ligger i perfekt harmoni med det som Close et
al. (2006) uppgav om att evenemangsmarknadsföringen, mycket tack vare
personifierade budskap, har blivit ett viktigt verktyg vid förstärkningen av
kundrelationer och varumärket.

75

D. Vilka likheter kontra skiljaktigheter förekommer i marknadsföringen vid en
jämförelse ett lag från inhemska ligan (HIFK) och ett lag som spelar i
internationella ligan KHL (Jokerit)?
Många aspekter är väldigt lika och exempelvis anser både Lounema och
Linnavalli att alla handlingars slutliga målsättning är att omvandla engångsköpare
till lojala, återkommande supportrar samt att största utmaningarna är att attrahera
nya konsumenter till läktarna och därmed bygga ut gemenskapen. Fastän stora
delar av marknadsföringsaktiviteterna är väldigt lika varandra, uppkom även
några större skiljaktigheter mellan marknadsföringen för de två föreningarna.
Eftersom Jokerit idag spelar i en internationell liga med en betydligt större
marknad opererar de naturligtvis med en större budget än HIFK. Dessutom har
förflyttningen till KHL medfört några utmaningar för Jokerit vad beträffar
spelschemat. Spelschemat påverkar Jokerits marknadsföring och försäljningen av
biljetter och speciellt säsongkort. HIFK har jämförelsevis ett mycket bättre
spelschema än Jokerit, där matchdagarna är jämnt fördelade med fokus på slutet
av veckan, dvs. spelas en stor del av matcherna på veckosluten. Jokerit kan
däremot flera gånger under säsongens lopp vara utsatta för en situation med så
många som 4 hemmamatcher under en vecka, som naturligtvis försvårar
biljettförsäljningen.
En ytterlig skildring företagen emellan är deras digitala strategier. Varvid Jokerit
starkt tror på sociala medier och har skiftat sitt fokus till dessa kanaler, har HIFK
redan under flera års tid gjort märkvärdiga insatser för att utveckla starka
nativkanaler. Detta är en intressant skillnad som starkt kan påverka deras framtida
täckning, relationer och således hela föreningen och dess resultat.
Den sista stora skillnaden föreningarna emellan kan ses vara insatserna på att
vidareutveckla evenemanget. Jokerit anordnar flera temaspel än HIFK med målet
att vidareutveckla matchtillställningen och erbjuda kunderna något mer än endast
själva ishockeymatchen. Fastän HIFK sporadiskt har haft liknande temaspel
inträffar dessa mycket mer sällan än hos Jokerit och det är något som HIFK kunde
utveckla. Linnavalli konstaterade att förra säsongens temaspel var en stor succé
76

och att hallen var slutsåld trots att både HIFK och motståndarlaget TPS under
tiden låg längst ner i tabellen. Linnavalli uppgav att det krävde stora insatser av
hela föreningen, men det kunde argumenteras att övning ger färdighet och att
anordningen av dylika evenemang blir snäppet lättare och mer rutinartat ju fler
man ordnar. Jokerit har byggt upp ett starkt samarbete med Sony Music
Entertainment och tack vare detta samarbete har de möjliggjort flera temaspel med
aktuella artister närvarande.

6.3 Kritik mot avhandlingen och förslag till fortsatt forskning
I denna avhandling har kvalitativa metoder tillämpats och således är resultaten inte
fullständigt generaliserbara till andra föreningar eller organisationer. En kvantitativ
inriktning kunde ha medfört större generaliserbarhet, men med tanke på syftet för
avhandlingen var den kvalitativa inriktningen mer lämpligt i detta fall. Samtidigt kan det
konstateras att en blandning av både en kvantitativ och en kvalitativ forskningsansats
möjligtvis kunde ha resulterat i ett mer generaliserbart resultat. För vidare forskning
kunde en sådan studie ge en ännu bredare förståelse av forskningsproblemet, där även
supportrarnas synpunkter kunde iakttas, exempelvis via en enkätundersökning.
För att samla in empirin för denna studie intervjuades två informanter från de två ledande
ishockeyföreningarna i Finland. Fastän informanterna och fallföretagen valdes noggrant
för denna avhandling, kunde kritik riktas mot det begränsade antalet informanter. Ett
större antal informanter, eventuellt utöver landsgränser, hade medfört mera data och
eventuellt framhävt större skiljaktigheter föreningar emellan. Samtidigt bör man inse att
en dylik studie i viss mån är resursmässigt begränsad och att syftet med denna studie
uttryckligen var att studera processen för relationsskapande och -upprätthållande för de
ledande ishockeyföreningarna i Finland. Det vore intressant att i framtida forskningar se
resultat av dylika föreningar utförda inom andra sporter eller i andra länder.
Avslutningsvis vill jag tacka experterna Petteri Linnavalli och Teppo Lounema, som
bägge gav värdefulla insikter i ämnet. Relationerna kan ses som den enskilt viktigaste
komponenten i alla typer av förhållanden, även affärsförhållanden, och kontinuerlig
dialog och vidareutveckling av relationerna borde vara högsta prioritet för samtliga
77

organisationer. Förhoppningsvis kan denna avhandling upplysa vikten av vårdandet av
diverse relationer samt ge en förståelse av hur olika delar direkt eller indirekt påverkar
det vi idag kallar relationsmarknadsföring.

78

REFERENSER
Abeza, G., O’Reilly, N., & Seguin, B. (2019). Social media in relationship marketing:
The perspective of professional sport managers in the MLB, NBA, NFL, and NHL.
Communication & Sport, 7(1), 80-109.
Adsight

(2018).

Displayannonsering

–

vad

är

det?

Tillgänglig:

https://www.adsight.se/displayannonsering/, hämtad 06/04/2020
Ahrne, G. & Svensson, P. (2015). Handbok i kvalitativa metoder. Stockholm: Liber.
Andrew, D. P., Pedersen, P. M., & McEvoy, C. D. (2019). Research methods and design
in sport management. Human Kinetics Publishers.
Ang, L., & Buttle, F. (2006). Customer retention management processes: A quantitative
study. European Journal of Marketing, 40(1/2), 83-99.
Arvo Partners (2020). Eget material producerat på uppdrag av arbetsgivaren, i samarbete
med erfarna kollegor. Materialet faller under sekretessavtal och är således inte offentligt.
Bee, C. C. & Kahle, L. R. (2006). Relationship Marketing in Sports: A Functional
Approach. Sport Marketing Quarterly, s.102-110. West Virginia University
Boeije, H. (2009). Analysis in qualitative research. Sage publications.
Briggs, C. L. (1986). Learning how to ask: A sociolinguistic appraisal of the role of the
interview in social science research. Cambridge, UK: Cambridge University Press
Bryman, A., & Bell, E. (2018). Social Research Methods. Oxford University Press, USA.
Buhler, A., & Nufer, G. (2012). Relationship marketing in sports. Routledge.
Chaffey, D., & Ellis-Chadwick, F. (2019). Digital marketing. Pearson UK.
Chen, I. J., & Popovich, K. (2003). Understanding customer relationship management
(CRM) People, process and technology. Business process management journal, 9(5),
672-688.

79

Christopher, M., Payne, A., & Ballantyne, D. (2013). Relationship marketing. Taylor &
Francis.
Close, G., Finney, R.Z., Lacey, Z.R. & Sneath, Z.J. (2006). Engaging the consumer
through Event Marketing: linking attendees with the sponsor, community and brand.
Journal of Advertising Research. Vol. 1, Issue 1, pp. 420-433.
Crowther, P. (2010). Strategic application of events. International Journal of Hospitality
Management, 29(2), 227-235.
Daniel, M., Bogdan, G., & Daniel, Z. (2012). The use of event marketing management
strategies. Procedia-Social and Behavioral Sciences, 46, 5409-5413. Tillgänglig:
shorturl.at/KPV05, hämtad 01/06/2020
DeGaris, L. (2015). Sports marketing: A practical approach. Routledge.
Eriksson, P., & Kovalainen, A. (2015). Qualitative methods in business research: A
practical guide to social research. Sage.
European

Hockey

Clubs

(2020).

Euro

Attendance.

Tillgänglig:

https://www.eurohockeyclubs.com/attendance?seasonId=18, hämtad 02/02/2020
Filo, K., Lock, D., & Karg, A. (2015). Sport and social media research: A review. Sport
management review, 18(2), 166-181.
Fresh

Business

Tillgänglig:

Thinking

(2011).

The

History

of

Sports

Marketing.

http://www.freshbusinessthinking.com/the-history-of-sports-

marketing/, hämtad 20/01/2020
Fullerton, S. & Merz, G. R. (2008). The four domains of sports marketing: A conceptual
framework. Sport Marketing Quarterly, 17(2), 90.
Golafshani, N. (2003). Understanding reliability and validity in qualitative research. The
qualitative report, 8(4), 597-606.
Green, B. C. (2001). Leveraging subculture and identity to promote sport events. Sport
Management Review, 4(1), 1-19.
80

Gremler, D.D. & Brown, S.W. (1999). The Loyalty Ripple Effect: Appreciating the Full
Value of Customers”. International Journal of Service Industry Management, 10 (3),
271- 291
Grohs, R., Wagner, U. M., & Vsetecka, S. (2004). Assessing the effectiveness of sport
sponsorships-an empirical examination. Tillgänglig: http://bit.ly/2BrWJjQ, hämtad
17/01/2020
Grönroos, C. (2004). The relationship marketing process: communication, interaction,
dialogue, value. Journal of business & industrial marketing, 19(2), 99-113.
Gummesson, E. (2006). Relationship Marketing: From CRM and One-to-One to Manyto-Many Networks. Lagrosen, Stefan & Svensson, Göran (eds.), MarketingBroadening the Horizon, s.59-85. Danmark: Narayana Press
Gummesson, E. (2011). Total relationship marketing. Routledge.
Hassan, S., Nadzim, A., Zaleha, S., & Shiratuddin, N. (2015). Strategic use of social
media for small business based on the AIDA model. Procedia-Social and Behavioral
Sciences, 172, 262-269.
Helsingfors IFK. (2019). RED CLASSICS TUO SINFONIAORKESTERIN HIFK:N
OTTELUUN!.

Tillgänglig:

https://hifk.fi/liiga/2019/red-classics-tuo-

sinfoniaorkesterin-sm-liigan-jaakiekko-otteluun/, hämtad 16/04/2020
Helsingfors IFK. (2020). Tillgänglig: https://hifk.fi/, hämtad 02/03/2020
Helsingin Jokerit. (2020) Tillgänglig: http://www.jokerit.com/, hämtad 04/03/2020
Hoyle, L. H. (2002). Event marketing: How to successfully promote events, festivals,
conventions, and expositions. John Wiley & Sons.
Hox, J. J., & Boeije, H. R. (2005). Data collection, primary versus secondary.
Hunter, J.D. & Schwarz, E.C. (2008). Advanced theory and practice in sport marketing.
Butterworth-Heinemann: An imprint of Elsevier.

81

Jones, T. O., & Sasser, W. E. (1995). Why satisfied customers defect. Harvard Business
Review, 73(6).
Järvinen, J., & Karjaluoto, H. (2015). The use of Web analytics for digital marketing
performance measurement. Industrial Marketing Management, 50, 117-127.
Kelman, H.C. (1961). Processes of Opinion Change. The Public Opinion Quarterly,
25(1), 57-78. Tillgänglig: http://www.jstor.org/stable/274646, hämtad 21/01/2020
Kim, Y. K., & Trail, G. (2011). A conceptual framework for understanding relationships
between sport consumers and sport organizations: A relationship quality approach.
Journal of sport management, 25(1), 57-69.
Knox, S. & Burkard, A.W. (2009). Qualitative research interviews. Taylor & Francis
2009.
Koo, D. (2003). Inter-relationships among store images, store satisfaction, and store
loyalty among korea discount retail patrons. Asia Pacific Journal of Marketing and
Logistics, 15(4), 42-71.
Kotler, P., & Armstrong, G. (2010). Principles of marketing. Pearson education.
Lee, S., Lee, H. J., Seo, W. J., & Green, C. (2012). A new approach to stadium
experience: The dynamics of the sensoryscape, social interaction, and sense of home.
Journal of Sport Management, 26(6), 490-505.
Liamputtong, P. (2009). Qualitative data analysis: conceptual and practical
considerations. Health Promotion Journal of Australia, 20(2), 133-139.
Lincoln, Y. S., & Guba, E. G. (1985). Naturalistic inquiry (Vol. 75). Sage.
Mahony, D. F., Madrigal, R., & Howard, D. A. (2000). Using the psychological
commitment to team (PCT) scale to segment sport consumers based on loyalty. Sport
Marketing Quarterly, 9(1), 15.

82

Malhotra, N., & Birks, D. (2007). Marketing Research: an applied
approach: 3rd European Edition. Pearson education.

Mason, J. (2017). Qualitative researching. Sage.
Maxwell, J.A. (2008). Designing a Qualitative Study (publicerad i “The SAGE Handbook
of Applied Social Research Methods”). SAGE Publications, Inc.
Mendoza, L. E., Marius, A., Pérez, M., & Grimán, A. C. (2007). Critical success factors
for a customer relationship management strategy. Information and Software
Technology, 49(8), 913-945.
Miles, M. B., Huberman, A. M., & Saldaña, J. (2014). Qualitative data analysis: A
methods sourcebook. 3rd.
Mishler, E. G. (1986). Research interviewing: Context and narrative. Cambridge, MA:
Harvard University Press.
Morse, J. M., Barrett, M., Mayan, M., Olson, K., & Spiers, J. (2002). Verification
strategies for establishing reliability and validity in qualitative research.
International journal of qualitative methods, 1(2), 13-22.
Ngai, E. W., Tao, S. S., & Moon, K. K. (2015). Social media research: Theories,
constructs, and conceptual frameworks. International journal of information
management, 35(1), 33-44.
Peppers, D., & Rogers, M. (2004). Managing customer relationships: A strategic
framework. John Wiley & Sons.
Preston, C. A. (2012). Event marketing: how to successfully promote events, festivals,
conventions, and expositions. John Wiley & Sons.
Reichheld, F. F., & Teal, T. (1996). The loyalty effect: The hidden force behind growth,
profits and lasting value. Boston (MA): Harvard Business School Press.
Richardson, B., & O'Dwyer, E. (2003). Football supporters and football team brands: A
study in consumer brand loyalty. Irish Marketing Review, 16(1), 43.
83

Roberts, K. (2005). Lovemarks: The future beyond brands. PowerHouse Books.
Rosengren. S. (2008). Facing clutter: on message competition in marketing
communications.

Doktorsavhandling,

Ekonomiska

Forskningsinstitutet

vid

Handelshögskolan i Stockholm. Tillgänglig: https://ex.hhs.se/dissertations/220641FULLTEXT01.pdf, hämtad 22/1/2020
Saldaña, J. (2015). The coding manual for qualitative researchers. Sage.
Saunders, M., Lewis, P., & Thornhill, A. (2009). Research methods for business students.
Essex. Financial Times/Prentice Hall, 1-2.
Shank, M. D. & Lyberger, M. R. (2014). Sports marketing: A strategic perspective
Routledge
Sheth, J.N. & Parvatiyar, A. (2000). The Domain and conceptual foundations of
relationship marketing. Handbook of relationship marketing, s. 3-38. Sage
Publications, Thousand Oaks, CA.
Shutte, S. (2017). What makes football club Real Madrid a master of branding.
Tillgänglig: https://realbusiness.co.uk/sales-and-marketing/2017/06/06/what-makesreal-madrid-master-branding/, hämtad 22/01/2020
Stavros, C., Meng, M. D., Westberg, K., & Farrelly, F. (2014). Understanding fan
motivation for interacting on social media. Sport management review, 17(4), 455469.
Söderlund, M. (2001). Den lojala kunden. Malmö: Liber.
Tapp, A. (2004). The loyalty of football fans—We'll support you evermore?. Journal of
Database Marketing & Customer Strategy Management, 11(3), 203-215.
The

Future

of

Sports

(2015).

Reports.

Tillgänglig:

http://www.gannettcdn.com/usatoday/editorial/sports/The-Future-of-Sports-2015Report.pdf., hämtad 24/01/2020

84

Tsiotsou, R. H. (2013). Sport team loyalty: Integrating relationship marketing and a
hierarchy

of

effects.

Journal

of

Services

Marketing,

27(6),

458-471.

doi:10.1108/JSM-01-2012-0002
Turner, D. W. (2010). Qualitative Interview Design: A Practical Guide for Novice
Investigators.

The

Qualitative

Report,

15(3),

754-760.

Tillgänglig:

http://nsuworks.nova.edu/tqr/vol15/iss3/19, hämtad 15/01/2020
Williams, J., & Chinn, S. J. (2010). Meeting relationship-marketing goals through social
media: A conceptual model for sport marketers. International Journal of Sport
Communication, 3(4), 422-437.
Wood, H. E. (2009). Evaluating Event Marketing: Experience or Outcome? Journal of
Promotion Management. Vol. 15, Issue 1-2, pp. 247-268.
Wood, E. H., & Masterman, G. (2008). Event marketing: Measuring an experience. In 7th
International Marketing Trends Congress, Venice.
W3Techs (2017). W3Techs - World Wide Web Technology Surveys. Tillgänglig:
https://w3techs.com/, hämtad 30/01/2020
Zikmund, W. G., Carr, J. C., & Griffin, M. (2013). Business Research Methods (Book
Only). Cengage Learning.

85

Bilaga 1 – Intervjuguide
Intervjufrågor (översatta från finskan) – Delat in enligt tre huvudteman, samt inledande,
allmänna frågor
1. Allmänt
1. Kan du berätta lite om dig själv och din bakgrund?
2. Vad är din nuvarande position och vilka arbetsuppgifter hör till positionen?
A. Relationsmarknadsföring
1. Vad innebär relationsmarknadsföring för er och vilken målsättning har ni för
relationsmarknadsföringen (ur en B2C synvinkel)?
2. Hurudana tillställningar eller ”Jippon” har ni ordnat för att bygga ut gemenskapen
och belöna trogna supportrar?
3. Vilka väntevärden eller förväntningar tror ni att kunderna har då de köper en biljett
till er matchtillställning?
4. Hur mycket beror supportrarnas lojalitet på det spelmässiga resultatet (enligt er
mening eller erfarenhet)?
5. Vilka marknadsföringsaktiviteter gör ni för att bygga gemenskapen och fästa
engångsköpare till lojala, återkommande kunder?
6. Har ni några mått på supportrarnas lojalitet och vilka är de i så fall?
7. Vilka fördelar har långvariga och lojala kundförhållanden?
8. Hur vidareutvecklar ni försäljningen av säsongkort?
9. Ni har två/tre officiella föreningar för supportrar. Hurdan slags och hur tätt är
samarbetet med dessa?
B. Evenemangsmarknadsföring
1. Vad skulle du kalla det koncept eller det evenemang som ni marknadsför?
2. Vad innebär evenemangsmarknadsföring för er och hur ser den ut i praktiken?
3. Hur många tillställningar ordnar ni årligen?
4. Vad ingår i evenemangsmarknadsföringen förutom själva matchen?
5. Beaktar ni andra evenemang inom underhållningsbranschen? Har ni möjlighet att
påverka ert spelschema?
86

6. Anser ni att ni som ett lag från huvudstadsregionen bör göra större insatser vad
beträffar marknadsföringen, i jämförelse med lag från mindre orter?
7. Hur beaktar ni olika målgrupper i evenemangsmarknadsföringen?
8. Är någon del av evenemangsmarknadsföringen utlagd på entreprenad?
C. Digital marknadsföring och strategi
1. Har ni infört något nytt till er digitala marknadsföring under de senaste åren?
2. Hur har sociala mediers framväxt påverkat er marknadsföring?
3. Använder ni er av mer traditionell marknadsföring, som till exempel
tidningsannonser?
4. Har ni specifika kanaler eller inlägg för specifika målgrupper?
5. Är det enligt er viktigt att vara aktiv i flera olika kanaler? Hur bestämmer ni vilka
inlägg som ska publiceras (samt när och var)?
6. Använder ni er av mjukvaror eller databehandlingssystem som exempelvis
Google Analytics?
7. Skickar ni nyhetsbrev? Hur bestäms mottagarna av dessa?
8. Upplever ni denna spelplan i någon mån utmanande (exempelvis på grund av dess
ständiga förändring)?
9. Har ni märkt några negativa aspekter med digital marknadsföring eller sociala
medier?
10. Hur behandlar ni negativa kommentarer på digitala plattformar? I vilket skede
ingriper ni?
11. Har ni idkat samarbete med influencers? Vilken slags samarbete och med vem?
Hur fungerade det?
12. Har ni placerat ut en strategi och för vilket intervall?
13. Har ni specifika målsättningar på både kort och lång sikt?
14. Har ni benchmarkat eller söker ni idéer från andra framgångsrika föreningar som
till exempel SC Bern?
15. Hur kan ni utnyttja digital marknadsföring för att fördjupa relationer och
effektivera er evenemangsmarknadsföring?
16. Har du något att tillägga?

87

