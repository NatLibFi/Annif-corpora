Specialpedagogisk handledning som stöd för
inkludering av elever med en synnedsättning
– en fallstudie
Annika Metsä

Magisteravhandling i specialpedagogik
Fakulteten för pedagogik och välfärdsstudier
Åbo Akademi
Vasa, 2021

Annika Metsä
Författare

Metsä Annika
Arbetets titel

Årtal
2021

Specialpedagogisk handledning som stöd för inkludering av elever med en synnedsättning
– en fallstudie
Opublicerad avhandling för kandidatexamen/magisterexamen i specialpedagogik

Vasa: Åbo Akademi. Fakulteten för pedagogik och välfärdsstudier

Sidantal (tot.) 81

Ev. projekt inom vilket arbetet gjorts
Specialpedagogisk handledning
Referat

I och med inkludering har alla elever med synnedsättning rätten till allmän undervisning.
Det här kan ställa höga krav på lärare, eftersom det oftast inte finns specialkunnande inom
synnedsättning i skolor. Handledning behövs för att elever med synnedsättning ska få det
stöd de behöver för att möjliggöra inkludering. Inom synnedsättning finns utomstående
resurscenter som kan ge extern handledning till skolor som har elever med synnedsättning.
Syftet med denna studie är att undersöka hur den handledning ett specialpedagogisk
resurscenter erbjuder lärare med elever med synnedsättningar i klassen genomförs och
vilken betydelse handledningen har för inkluderingen av elever med synnedsättning.
Följande forskningsfrågor ställs:
1.
2.
3.

Vilka olika handledningsstrategier använder handledaren?
Vilket är innehållet och fokuset i handledningen?
Hur upplever aktörerna handledningens betydelse för inkludering av elever
med synnedsättning?

För att besvara forskningsfrågorna har en kvalitativ fallstudie gjorts. Datainsamlingen
skedde inom projektet specialpedagogisk handledning vid Åbo Akademi. I avhandlingen
användes data från observationer av två handledningsbesök och intervjuer med tre deltagare,
en handledare och två lärare. Alla data har transkriberats och vid analysen har en kvalitativ
innehållsanalys använts. En hermeneutisk ansats har använts vid tolkning av resultaten.
Resultaten visar att den centrala handledningsstrategin är kunskapsförmedling. Handledaren
använder sig även av en tydlig struktur för handledningsprocessen. I handledningen är det
fokus på eleven och elevens behov. I resultaten framkommer att det centrala i handledningen
är att kartlägga elevens syn och behov. Därtill fokuseras på anpassning i lärmiljön och på
behov av implementering av synhjälpmedel. Handledningen ger möjligheter för
inkludering, i och med att eleven får stöd för att kunna fungera på samma villkor som alla
andra i klassen. Handledningen ökar även lärarens medvetenhet och främjar därmed elevens
delaktighet och jämlikhet eftersom lärarens kunskaper om synnedsättning ökar.
Sökord / indexord
Synnedsättning, inkludering, handledning, specialpedagogisk handledning

2

Annika Metsä
Innehållsförteckning
Abstrakt………………………………………………………………………………….2
1. Inledning ....................................................................................................................... 5
1.1. Bakgrund ................................................................................................................ 5
1.2. Centrala begrepp .................................................................................................... 7
1.3. Disposition av avhandlingen .................................................................................. 8

2. Synnedsättning .............................................................................................................. 9
2.1. Elever med synnedsättning i skolan ....................................................................... 9
2.2. Synnedsättning hos elever .................................................................................... 10
2.3. Undervisning av elever med synnedsättning........................................................ 11

3. Inkludering som utgångspunkt .................................................................................... 14
3.1. Begreppet inkludering .......................................................................................... 14
3.2. Grundpelare för inkludering ................................................................................. 15
3.3. Inkluderande skolgång ......................................................................................... 16

4. Handledning inom pedagogiska sammanhang ............................................................ 19
4.1. Begreppen handledning och specialpedagogisk handledning .............................. 19
4.2. Möte mellan olika perspektiv på handledning ..................................................... 21
4.3. Handledningsstrategier ......................................................................................... 26
4.4. Tidigare forskning kring specialpedagogisk handledning ................................... 28
4.5. Teorin om stödstrukturer ...................................................................................... 30

5. Metod .......................................................................................................................... 33
5.1. Syfte och forskningsfrågor ................................................................................... 33
5.2. Val av metod och forskningsansats ...................................................................... 33
5.2.1. Kvalitativ fallstudie ........................................................................................... 35
5.3. Informanter ........................................................................................................... 36
5.4. Datainsamlingsmetod ........................................................................................... 37
5.4.1. Intervju som datainsamlingsmetod ................................................................... 37
5.4.2. Observation som datainsamlingsmetod ............................................................ 38
5.5. Genomförande av datainsamling.......................................................................... 40
5.6. Analys .................................................................................................................. 41
5.7. Trovärdighet och tillförlitlighet............................................................................ 43
5.8. Forskningsetiska aspekter .................................................................................... 44
5.9. Min förförståelse .................................................................................................. 45

6. Resultatredovisning ..................................................................................................... 46
6.1 Vilka handledningsstrategier använder externa handledare? ................................ 46
6.1.1. Stöd genom struktur i processen ....................................................................... 46
3

Annika Metsä
6.1.2. Stöd genom kunskapsförmedling och råd ......................................................... 49
6.1.3. Stöd genom en samarbetande relation............................................................... 52
6.1.4. Stöd genom inslag av reflektion ........................................................................ 53

6.2. Innehåll och fokus i handledningen ......................................................................... 56
6.2.1. Elevens bästa i grundfokus ............................................................................... 56
6.2.2. Kartläggning av elevens behov av stöd ............................................................. 57
6.2.3. Hitta lösningar för att anpassa lärmiljö ............................................................. 59
6.2.4. Stöd i att använda hjälpmedel ........................................................................... 60

6.3. Handledningens betydelse för inkludering av elever med synnedsättning .............. 61
6.3.1. Stödarrangemang förbättrar elevens delaktighet och jämlikhet ........................ 62
6.3.2. Lärares medvetenhet främjar inkludering ......................................................... 64
6.3.3. Tid och ekonomiska aspekter som hinder ......................................................... 65

7. Diskussion ................................................................................................................... 67
7.1. Metoddiskussion .................................................................................................. 67

7.2. Resultatdiskussion ................................................................................................ 68
7.2.1. Kunskapsförmedling som kärnan i handledningen ........................................... 69
7.2.2. Handledningen som möjliggörande faktor för inkludering ............................... 72
7.3. Slutsats och utvidgad förståelse ........................................................................... 74
7.4. Förslag på fortsatt forskning ................................................................................ 75

Litteraturförteckning ....................................................................................................... 77

Bilagor

Bilaga 1: Samtyckesblankett
Bilaga 2: Intervjuguide

Bilaga 3: Observationsschema

Figurer
Figur 1: Definition av resultat kring vilka handledningsstrategier som användes under

handledningen.................................................................................................................45
Figur 2: Definition av resultat kring handledningens innehåll och

fokus................................................................................................................................55
Figur 3: Definition av resultat kring betydelsen av handledning för inkludering av elever
med synnedsättning…………………………………………………………………….61

4

Annika Metsä

1. Inledning
I det här kapitel beskrivs bakgrund samt val av tema för den här avhandlingen. I kapitlet
definieras även centrala begrepp och dispositionen av avhandlingen presenteras.

1.1.

Bakgrund

I den här avhandlingen behandlar jag den handledning som resurscenter erbjuder lärare
som har elever med synnedsättning inkluderade i sina klasser. Jag har valt det här ämnet

eftersom jag vill få en djupare förståelse för handledning. Jag vill även med min studie
fylla forskningsluckan som finns gällande forskning om specifikt extern handledning som
resurscenter erbjuder skolor som har elever med specifika funktionsnedsättningar.

”En skola för alla” är ett uttryck som vi ofta möter i texter som behandlar den
grundläggande utbildningen, och det har även en koppling till begreppet inkludering. De
här uttrycken ger utrymme för tolkning och hur vi uppfattar dem kan variera både i teori

och praktik. Inkludering innebär kortfattat att skolan anpassar verksamheten till alla
elevers behov och möter allas individuella behov (Persson, 2014). Den gemensamma
målsättningen är att alla elever kan känna samhörighet, jämlikhet och likvärdighet

oberoende av sina behov (Saloviita, 2003). Även lagen om grundläggande utbildning
(628/1998) hävdar att alla har lika rätt till allmän undervisning oberoende av
funktionsvariation. Inkluderingen är ofta utmanande för lärare eftersom de inte har

tillräcklig kunskap om alla olika funktionsvariationer. Lärare ska kunna anpassa sig
samtidigt som kraven ökar (Riis-Jensen, 2017). Vad behöver lärare för att nå de mål som

ställs i styrdokumenten? Till exempel Riis-Jensen (2017) betonar vikten av handledning

för att stödja läraren. Läraren behöver stöd vid praktiska problem men också hjälp med
att utveckla sin pedagogiska kompetens och reflektera över den. Också Sundqvist (2012)
menar att lärare idag har ett mycket större behov av handledning och reflektion än tidigare

eftersom inkluderingen har medfört att elever med olika funktionsnedsättningar finns med
i vanliga klasser.

För att uppnå en inkluderande undervisning behövs specialpedagogiska insatser. Det här
innebär att en speciallärare eller annan expert inom specialpedagogik deltar i

undervisningen och kan ge direkt stöd till eleven eller indirekt stöd i form av handledning
5

Annika Metsä
till läraren (Sundqvist, 2014). Specialläraren kan ge läraren indirekt stöd i form av intern

handledning. Då en annan expert inom specialpedagogik handleder lärare kan
verksamheten betraktas som extern handledning, vilket innebär en handledningsmodell
där handledare med specialpedagogisk kompetens från en utomstående organisation

handleder lärare (Sundqvist 2014). I Finland ges extern handledning oftast via

servicenätverk med expertis inom specifika funktionsnedsättningar. Den externa
handledningen som oftast erbjuds skolor gäller synnedsättning, hörselnedsättning,
utvecklingsstörning och neuropsykiatriska variationer (Linnanmäki, 2014).

I Finland finns ingen tydlig kartläggning av personer med synnedsättningar och
synskador. Majoriteten av befolkningen som har någon form av synnedsättning är äldre,
men synnedsättning förekommer även hos barn och unga. Av de fall som är registrerade

har cirka 2–8 % barn och unga synnedsättning (Puolanen & Perttunen, 2006). År 1865
grundades svenska skolan för synskadade i Helsingfors. Skolan var i första hand avsedd
för elever med synnedsättning kombinerad med eventuell annan funktionsvariation.

Skolan har utvecklats till ett mångfacetterat resurscenter och hör numera till ett statligt
servicenätverk. Resurscentret Valteri erbjuder grundskoleutbildning, stödtjänster för
elever i allmän undervisning, habilitering samt handledning för lärare. Utgångsläget idag

är att elever med synnedsättning inkluderas i allmän undervisning med stöd av ett
mångprofessionellt team (Linnanmäki, 2014).

Handledning är en frivillig handling som sker mellan professionella. Syftet med
handledningen är att hjälpa läraren att ge också elever med specialpedagogiska behov

likvärdig undervisning och att utvidga lärarens kunskaper (Bladini, 2004). Det finns även
olika perspektiv på handledning i en specialpedagogisk kontext. Handledningen kan vara
rådgivande eller reflekterande. Den rådgivande handledningen har ett expertbetonat

perspektiv, vilket innebär att handledaren är i en expertroll och förmedlar sin kunskap till

den som behöver hjälp. I det deltagarbetonade perspektivet på handledning, står den

hjälpsökande lärarens tänkande som grund för samtalet. I deltagarbetonade

handledningssamtal ska relationen mellan handledare och den som behöver hjälp vara
symmetrisk, och kommunikationen mellan parterna är det väsentliga (Sundqvist, 2012).

Det råder dock brist på forskning inom specialpedagogisk handledning och det leder till

att speciallärare har svårt att praktisera ute på fältet. I internationell forskning av

6

Annika Metsä
handledning i skolsammanhang har man undersökt den handledning som skolpsykologer
erbjuder lärare. I nordisk forskning har fokus varit på intern handledning som
speciallärare

ger

sina

lärarkolleger

(Sundqvist,

2012).

Handledning

inom

specialpedagogik är en relativt ny inriktning och därför behöver speciallärarens

handledande uppdrag specificeras. Specialläraren är i en expertroll, men såväl innehållet

i handledningen som formerna för handledningen är ofta oklara. Det finns inte specifika

strukturer som kan stödja speciallärarens handledande roll (Bladini, 2004; Sundqvist,
2012).

Oklara

definitioner,

osäkerhet,

olika

perspektiv

samt

motstånd

gör

specialpedagogisk handledning komplicerad. Det leder till att handledning inte värderas
lika högt som direkt stöd till elever (Sundqvist, 2012). Eftersom det inte i officiella

dokument finns specificerat vad handledning innebär, finns det utrymme för tolkning för
både handledare och den som är i behov av hjälp (Bladini, 2004).

Det finns forskning som fokuserat på den interna handledningen mellan speciallärare och

andra lärare (till exempel Bladini, 2004; Sahlin, 2005; Sundqvist, 2012), men det är svårt
att hitta forskning om den handledning externa aktörer erbjuder skolor som har elever

med specifika funktionsvariationer inkluderade. Till exempel Sundqvist (2012)
framhåller att den typen av handledning skiljer sig från handledning mellan kollegor.

Bland annat är förväntningarna från skolorna högre då det handlar om en handledning

som kostar. Riis-Jensen (2017) är en av de få forskare som studerat extern
specialpedagogisk handledning som stöd för inkludering. Riis-Jensen forskning baserar

sig på skolkontext i Danmark. Det finns alltså ett stort behov av forskning kring extern
specialpedagogisk handledning och vad handledningen har för betydelse för inkludering.
Jag vill bidra med kunskap på området genom att studera den handledning som experter

på synnedsättning ger till lärare som har elever med den funktionsnedsättningen
inkluderade i sina klasser.

1.2. Centrala begrepp
Synnedsättning

Synnedsättning definieras som då en person har märkbara svårigheter i vardagen på grund

av nedsatt syn. Personer med synnedsättning kan ha svårt att tyda skriven text, skriva
samt orientera sig i omgivningen (Linnanmäki, 2014). En synnedsättning kan bero på
störningar i ögat eller hjärnan (Eriksson, 2013).

7

Annika Metsä
Inkludering

Enligt Saloviita (2003) kan begreppet inkludering kan ses som en synonym till
likvärdighet, vilket innebär att alla accepteras som de är, oberoende av behov av stöd.

Takala m.fl. (2020) och Saloviita (2003) menar att målsättningen med inkluderingen är

att främja alla elevers välbefinnande och att ge möjlighet till delaktighet, jämlikhet och

jämställdhet. Inkludering strävar till att alla elever har rätt att delta i allmän undervisning.
Specialpedagogisk handledning

Bladini (2004) beskriver specialpedagogiska handledningens syfte som att skapa
förändring samt förbättra elevers och lärares situation. Sundqvist (2014) menar att den
specialpedagogiska kunskapen skiljer specialpedagogisk handledning från andra former
av handledning.

1.3. Disposition av avhandlingen
I det inledande kapitel redovisas avhandlingens bakgrund och centrala begrepp. I kapitel
två, tre och fyra beskrivs teori och tidigare forskning om synnedsättning, inkludering och

handledning inom pedagogiska sammanhang. Kapitel fem är metodkapitlet, i vilket vald
datainsamlingsmetod och genomförande av datainsamling och analys beskrivits.

Forskningsfrågorna i avhandlingen presenteras skilt för sig. I metodkapitlet behandlas

också avhandlingens trovärdighet, tillförlitlighet och etiska aspekter. I kapitel sex
rapporteras avhandlingens resultat. Kapitel sju som är det sista kapitlet i avhandlingen,

diskuteras resultaten i relation till teori och tidigare forskning och slutligen ges förslag på
fortsatt forskning.

8

Annika Metsä

2. Synnedsättning
I det här kapitlet redovisas synnedsättning genom att beskriva elever med synnedsättning

i skola. I kapitlet tas även upp vad synnedsättning innebär och slutligen hur undervisning
för elever med synnedsättning anpassas.

2.1. Elever med synnedsättning i skolan
Hännikäinen (2006) menar att skolgången för elever med synnedsättning kan se

varierande ut, beroende på om eleven har förlängd läroplikt eller inte. En förlängd
läroplikt omfattar ungefär 10–11 år. En förlängd läroplikt innebär att eleven på grund av
funktionsvariation inte kan nå målsättningarna inom ramen för allmän läroplikt, som
omfattar 9 år. Vidare menar Hännikäinen att elever som är blinda eller har en grav

synnedsättning ofta har förlängt läroplikt på grund av att de behöver mer tid att utföra

sina studier. Det är viktigt att utgå från varje elevs individuella behov vid planering av
skolgång.

I Finland har det tidigare funnits skilda skolor för elever med synnedsättning som till
exempel den svenska skolan för synskadade och Jyväskylän näkövammaisten koulu. I
dagens läge erbjuder skolorna fortfarande undervisning för elever med synnedsättning
men erbjuder även handlednings och habiliteringstjänster. Handledning och

habiliteringstjänster är till för att handleda, förbereda och informera lärare, assistenter
eller annan personal som tillbringar tid med eleven. I och med inkludering har elever med
synnedsättning gått i egen närskola i allmänundervisning eller specialundervisning,

beroende på elevens individuella behov och därför är det viktigt att det finns
mångprofessionella team som stöder eleven i dess skolgång (Hännikäinen, 2006).

Hännikäinen (2006) poängterar att det under senaste årtionden har skett en utveckling i

undervisningen av elever med synnedsättning, vilket innebär att elever placeras allt mer
i egen närskola. Stödet elever med synnedsättning behöver implementeras i
allmänundervisningen eller genom specialundervisning. Det väsentliga med tanke på

9

Annika Metsä
skolgång av elever med synnedsättning är att fokusera på elevens individuella behov av
stöd, eftersom skolgången kan se olika ut beroende på graden av synnedsättning.

2.2. Synnedsättning hos elever
Synen är ett av människans fem sinnen vars uppgift är att ta emot information från

omgivningen. Med ögat och synen identifierar vi objekt i omgivningen. Enligt WHO har
en person en synnedsättning då hen har svårt eller inte alls kan läsa text eller orientera sig

i omgivningen (Linnanmäki, 2014). Synnedsättning kan även definieras så att en person

har märkbara svårigheter i det dagliga livet på grund av nedsatt syn (Puolanen &
Perttunen, 2006).

En synnedsättning kan bero på störningar i ögat eller hjärnan (Eriksson, 2013). Synen har
olika delsynfunktioner som kan påverkas av en synskada. Dessa delsynfunktioner är
synskärpa, synfält, mörkerseende, visuell perception, färgseende med mera (Linnanmäki,
2014). Synskärpa innebär att ögat kan fokusera och urskilja föremål. Synfält är det

område ögonen förmedlar oss då vi ser. För en person med normal syn är synfältet 180
grader (Puolanen & Perttunen, 2006). Hjärnan tolkar det vi ser och har en central funktion
gällande synen. En hjärnskada kan vara en orsak till en synskada. En hjärnskada kan bero

på virus, på att fostret utsatts för ett skadligt ämne, på ärftligt anlag, syrebrist vid

förlossning, infektion, operation eller en mer omfattande skada i hjärnan (Puolanen &
Perttunen, 2006).

Synnedsättning kan innebära att det finns skador på näthinnan eller att ögonen inte kan

fokusera. Det här kan misstänkas om det är svårt att få ögonkontakt med barnet (Eriksson,
2013). Ett litet barn kan även upplevas som passivt eftersom barnet ofta är lugnare då hen
inte vågar röra sig. Barnets initiativ till rörelse kan även ofta leda till olyckor (Takala,

2006). Förändringar i synfält och hjärnbark kan ta sig uttryck i att barnet har svårt att

uppfatta omvärlden och kan vara klumpigt. Förändringar i synfält och hjärnbark kan vara

svåra att lägga märket till hos barn. Skador i temporalloben kan även påverka synen.
Barnet kan då ha svårt att känna igen föremål eller t.o.m. ansikten. En parietallobsskada

tar sig uttryck i att barnet har svårt att orientera sig i rummet och kan ha svårt att hitta
10

Annika Metsä
olika föremål. Även visual neglekt gör att barnet har svårt att orientera sig i omgivningen
men även svårigheter med kroppsuppfattning. En skada i frontalloben gör att barnet har
svårt att tolka olika situationer och händelser (Eriksson, 2013).

Synnedsättning kan påverka barns utveckling på flera områden. För barn med
synnedsättning kan det vara svårt eller omöjligt att uppfatta begrepp och att skaffa sig

information från sin omgivning. En synnedsättning kan också påverka kommunikationen

samt det sociala samspelet. Grov- och finmotoriken kan även påverkas av synnedsättning
(Linnanmäki, 2014).

2.3. Undervisning av elever med synnedsättning
I undervisning av elever med synnedsättning utgår man alltid från elevens individuella
behov av stöd. För elever med synnedsättning är det särskilt viktigt att hitta en bra
studieteknik och det betyder att man tar reda på hur eleven lär sig bäst. Inom
studietekniken gäller det framför allt att arbeta med användning av olika hjälpmedel.

Eleven behöver stöd och handledning av vuxna för att kunna hantera hjälpmedel

(Hännikäinen, 2006). Åström (2013) hävdar att lärarens undervisningsstil och
undervisningsmaterial ska anpassas till elevens behov. I första hand kan det räcka med

enkla råd, men ibland behövs det anpassningar som kräver djupare kunskap och det är
möjligt att lärarens kompetens inte räcker till. I undervisningen ska även tas i beaktande

ämnen som kan vara krävande för elever med synnedsättning, som handarbete, slöjd och
gymnastik (Hännikäinen, 2006).

För att underlätta skolgången för elever med synnedsättning finns det flera saker man bör
tänka på, poängterar Hännikäinen (2006). Lärmiljön ska vara anpassad, funktionell och
trygg. En god ordning i klassrummet underlättar skolgången för alla, speciellt för elever

med synnedsättning. Saker ska ha sina givna platser eftersom det gör det lättare för elever
med synnedsättning att orientera sig och hitta rätt. Vid trappor, stora ytor och gångar är

det bra att använda ledstråk i golvet eftersom det gör det lättare att hitta rätt, påpekar
Åström (2013).

11

Annika Metsä
Elever med svår synnedsättning eller elever som är helt blinda behöver ofta olika
hjälpmedel

som

glasögon,

förstoringsglas,

kikare,

läs-tv,

dator,

pekplatta,

punktskriftmaskin och bandspelare. Datorn är mycket användbar och ger ett omfattande

stöd. För att kunna använda datorn optimalt får eleven i början göra övningar med tio

fingrar. Läs-tv är en apparat som stöder eleven med läsandet och skrivandet och som

förstorar olika material. Fördelar med läs-tv är att eleven kan förstora material till lämplig
storlek direkt på läs-tv:ns skärm, vilket underlättar arbetet och ergonomin (Hännikäinen,

2006). Punktskrift används för elever med svår synnedsättning eller för elever som är

blinda. I punktskriften finns sex punkter som beroende av innehåll kan vara upphöjda vid
olika punkter. Därför är det viktigt att eleven från första början får mycket stimuli för
känselsinnet. Vid punktläsning ska eleven använda sina båda händer eftersom flera
fingrar ger mer information än ett (Kangasaho, 2006).

Kangasaho (2006) påpekar att en multisensorisk verksamhet gynnar elever med

synnedsättning. Hon betonar vikten av lära sig använda alla de sinnen som eleven kan
använda, för att sedan kunna utnyttja dem mångsidigt i framtiden. Elever bör lära sig

använda känselsinnet och aktivt utforska omgivningen, använda hörselsinnet aktivt för
att kunna lyssna på omgivningen, främja lukt- och smaksinnet samt lära sig att orientera
sig i omgivningen genom att använda sina sinnen.

Hännikäinen (2006) menar att en bestämd plats i klassen gynnar elever med
synnedsättning. Platsen i klassen ska väljas så eleven med synnedsättning kan använda

sin syn optimalt, till exempel elever med snävt synfält kan behöva en plats bak i klassen

medan elever med sämre syn på vänster öga placeras på högra sidan i klassen. Det är
viktigt att tänka på att eleven har en god belysning och ibland kan det behövas extra

belysning. Man ska också ta i beaktande att eleven med synnedsättning hör så bra som
möjligt från sin sittplats.

Backström-Lindeberg (2013) poängterar att hörseln blir det dominerande sinnet då en
person har synnedsättning. Elever med synnedsättning behöver lyssna till ljud för att

orientera sig i omgivningen men även för auditiv kommunikation. Verbal tydlighet är
12

Annika Metsä
därför viktigt för att eleven ska kunna vara delaktig i det sociala samspelet. Det är viktigt

att i skolan skapa samhörighet och gemenskap som alla får vara delaktiga i. Söderqvist
Dunkers (2013) påpekar att elever med synnedsättning ofta känner sig utanför och har
färre kamratrelationer. Det beror inte på negativa inställningar utan tyder mer på bristande
tillgänglighet av hjälpmedel.

13

Annika Metsä

3. Inkludering som utgångspunkt
I det här kapitel redovisas grundläggande styrdokument för inkludering som påverkar

elevers undervisning. I kapitlet förklaras även begreppet inkludering samt redogörs
grundläggande idéer om inkludering.

3.1. Begreppet inkludering
Som jag tidigare nämnt går elever med synnedsättning i sin närskola. De är således

inkluderade i vanliga klasser. Ordet inkludering härstammar från begreppet integrering

som numera anses ha en viss negativ laddning. Den ursprungliga tanken med integration
var att föra människor närmare varandra samt bidra till ett demokratiskt samhälle (Rabe

& Hill, 2000). Idag tolkas integrering så att elever i behov av stöd deltar i allmän

undervisning men verksamheten förändras inte enligt alla elevers behov. Idag använder
man vanligtvis begreppet inkludering som handlar om att undervisningen anpassas till
alla elever (Sandström, 2014). Inkludering och integrering har det gemensamt att båda
främjar delaktighet och likvärdighet (Rabe & Hill, 2000).

Inom specialpedagogiken är inkludering ett begrepp som förklarar en fortlöpande process

som utgår från barnets bästa (Emanuelsson, 2008). Vi kan även se inkludering som en
satsning på ett kontinuum av god kvalitet, istället för att se det som ett tillstånd vi bör

uppnå (Mäkinen m.fl., 2009). Begreppet kan ses som en synonym till likvärdighet, vilket
innebär att alla accepteras som de är, oberoende av behov av stöd. Inkludering betyder
också att alla har rätt att delta i allmän undervisning (Saloviita, 2003). Målsättningen med
inkluderingen är att främja alla elevers välbefinnande och att ge möjlighet till jämlikhet
och jämställdhet (Takala, 2020).

Inkludering kan ses som en metod att förena undervisning och mångfald enligt elevers

individuella behov. Det finns inget specifikt dilemma som inkludering fokuserar på, utan
alla elevers lärande och utveckling ska gynnas. Man ser det snarare så att bristerna

mestadels finns i miljön, inte hos barnet (Huhtanen, 2011). Inkludering är en strävan efter
förbättring. Genom inkludering eftersträvas ett samhälle som godkänner, bemöter och

14

Annika Metsä
respekterar mångfald och ser det som värdefullt (Mäkinen m.fl., 2009). Eftersom det inte
finns en enhetlig beskrivning om vad inkludering innebär måste vi beskriva fenomenet
utgående från egna tolkningar (Sundqvist, 2012).

3.2. Grundpelare för inkludering
I Finland härstammar tanken på inkludering från Förenta nationernas konvention om

barnets rättigheter 1989 som trädde i kraft år 1991 (UNICEF Finland, 2021). I
konventionen betonas att alla barn har rätt till utbildning, är lika värda och har samma

rättigheter, År 2006 antog FN konvention om rättigheter för personer med
funktionsnedsättning och det innebar att alla, oberoende av funktionsvariation, har rätt till
respekt, delaktighet och jämlikhet. I standardreglerna slås fast att alla har rätt till allmän

undervisning och att skolan ska anpassas till alla elevers behov. Konventionen om
rättigheter för personer med funktionsnedsättning togs i bruk i Finland den 10 juni 2016
(Finlands FN-förbund, 2016).

Ett mycket betydelsefullt styrdokument för inkludering i Finland är även

Salamancadeklarationen. Deklarationen bygger på FN:s konvention om mänskliga
rättigheter samt allas rätt till utbildning. Konventionen handlar om att stärka dem som är

i behov av stöd. Deklarationen hävdar allas rätt till utbildning. I undervisningen ska allas

behov tillgodoses och alla ha rätt till allmän undervisning. I skolorna bekämpas
diskrimineringen genom inkluderingsprincipen (UNESCO, 1994).

Lagen om grundläggande utbildning (628/1998) hävdar att alla har lika rätt till allmän

undervisning oberoende av funktionsvariation. Alla har rätt att få undervisning enligt
läroplanen, alla har rätt till elevhandledning och tillräckligt stöd genast då det uppstår ett
behov av det. Elevernas ålder och förutsättningar ska beaktas så att det främjar en

hälsosam uppväxt och utveckling. Eleverna har även rätt till material som stöder lärandet
och hjälper dem att delta i undervisningen. I lagen om grundläggande utbildning används
inte ordet inkludering men nog jämlikhet och delaktighet.

15

Annika Metsä
I grunderna för läroplanen för den grundläggande utbildningen (2014) betonas även
principen om inkludering. I planen hävdas att skolan ska vara fri från hinder och
tillgänglig för alla. Undervisningen ska gynna delaktighet, jämlikhet, likabehandling samt

rättvisa, men förebygga diskriminering, ojämlikhet och utslagning. Skolans uppgift är
även att stödja alla elever i deras lärande. Skolan ska trygga allas grundläggande

rättigheter, delaktighet och möjligheter genom att se alla elevers enskilda behov (Glgu,
2014). Styrdokumentet ger dock utrymme för tolkning eftersom ordet inkludering
används några enstaka gånger medan jämlikhet och delaktighet betonas flera gånger.
Lagstiftning och konvention har ett gemensamt mål att trygga alla elevers rätt till
utbildning samt uppväxt och utveckling.

I början av 2000-talet ökade specialundervisningens roll kraftigt och då flyttades många
elever till specialundervisning på heltid eller deltid. Utbildningsministeriet reagerade på

den ökade andelen specialundervisning och därmed föreslogs förbättringar. Strategin som

utbildningsministeriet gjorde år 2007 tryggar än idag undervisningen och kallas

trestegsstödet (Pihlaja & Silvennoinen, 2020). I lagen om grundläggande utbildning

(628/1998) redovisas trestegsstödet, vilket ska trygga alla elevers behov av stöd. De tre
nivåerna av stöd är allmänt, intensifierat och särskilt stöd. Hännikäinen (2006) menar att

elever med synnedsättning kan ha ett varierande behov att stöd, beroende på graden av

synnedsättning. Vidare påpekar Hännikäinen (2006) att elever med synnedsättning,
oberoende av hurudan synnedsättningen är, har behov av olika stöd i vardagen. Därför

har elever med synnedsättning ofta intensifierat eller särskilt stöd. För elever med särskilt
stöd görs upp en individuell plan tillsammans med ett mångprofessionellt team.

3.3. Inkluderande skolgång
Som jag tidigare nämnt placeras elever med synnedsättning allt mer i allmänundervisning

(Hännikäinen, 2006). Det här betyder enligt Oja (2012) att stödet elever behöver

implementeras i allmänundervisning för att en inkluderande undervisning ska
möjliggöras. Pedagogiska åtgärder ska planeras så att stödet kan ges elevens vanliga

lektioner, men kan även tillämpas genom att erbjuda smågruppsundervisning inom de
ämnen eleven behöver mer stöd i.

16

Annika Metsä

För att elever med synnedsättning ska utvecklas optimalt behövs resurser. Elever kan
behöva olika hjälpmedel och utrustning för lärande och habilitering. Det kräver ofta

specialkunnande samt ekonomiska resurser. I kommunerna har specialläraren i skolan
ansvaret för att hjälpa och stödja elever med synnedsättning genom specialpedagogiska

metoder. Dock erbjuder resurscenter som folkhälsan, Valteri och Kårkulla samkommun

stöd för elever med olika funktionsvariationer som bland annat synnedsättning
(Linnanmäki, 2014).

Takala (2006) behandlar specialundervisning och synnedsättning. Hon poängterar att
elever med synnedsättning är i behov av pedagogiska strategier samtidigt som även

allmänna strategier för undervisning passar dem. Hon hävdar även att lärare har ett mer
positivt förhållningssätt till inkludering av elever med synnedsättning än till inkludering

av elever med beteendesvårigheter. För en lyckad inkludering krävs attitydförändringar,
ett samverkande nätverk, lämpligt material, utbildning, samt träning av sociala

färdigheter. I och med inkluderingsprincipen har elever med synnedsättning
huvudsakligen inkluderats i den allmänna undervisningen i den egna närskolan där

elevens individuella behov tagits i beaktande. Den sociala delaktigheten menar
Kroksmark (2013) att har en stor betydelse då det gäller inkludering av elever med
synnedsättning.

Kroksmark (2013) betonar vuxnas roll vid inkludering av elever med synnedsättning. För
att skapa en optimal delaktighet och jämlikhet för elever med synnedsättning krävs att

både fysiska och sociala miljö är i balans. I och med att elevens själv inte kan påverka
dessa på grund av sin synnedsättning krävs vuxnas förmåga att planera, skapa och

tillrättavisa miljön så den anpassas till alla elevers behov. För att en inkluderande

undervisning ska möjliggöras betonar Hännikäinen (2006) möjligheten av handledning.
Syftet med handledningen poängterar Hännikäinen vara att få ett rikligt stöd för elever
med synnedsättning. Vidare betonar Hännikäinen att innehållet i handledningen är ofta

direkt stöd till eleven genom att handledaren jobbar med eleven, handledning av lärare
och assistent samt diskussion med andra som undervisar eleven. Det är i första hand

handledaren som bestämmer och skaffar de synhjälpmedel som eleven behöver. Efter

17

Annika Metsä
handledningen

betonar

handledningsbesöket.

Hännikäinen

att

det

bör

skrivas

en

rapport

över

18

Annika Metsä

4. Handledning inom pedagogiska sammanhang
I kapitlet om handledning inom pedagogiska sammanhang diskuteras först begreppen

handledning och specialpedagogisk handledning. Därefter redogörs möte mellan olika
perspektiv på handledning och handledningsstrategier. Dessutom beskrivs tidigare
forskning inom specialpedagogisk handledning. Slutligen förklaras teorin om
stödstrukturer.

4.1. Begreppen handledning och specialpedagogisk handledning

Då handledning används i undervisnings- och utbildningssammanhang använder man
begreppet pedagogisk handledning (Low, 2011). Sundqvist (2012) påpekar även att

pedagogisk handledning används då handledningen har en pedagogisk utgångspunkt.

Åberg (2007) anser att det finns fyra olika syften med handledning i pedagogiska
sammanhang. Syftet med handledning är problemhantering, pedagogisk utveckling,

grupputveckling och stöd för personlig utveckling. Handledning som fokuserar på

problemhantering innebär att läraren får stöd i att hantera problem som kan uppstå i det
vardagliga arbetet i undervisningen. Problemhantering fokuserar ofta på elever i behov

av särskilt stöd, men kan även omfatta relationer och konflikter i arbetslaget. Handledning

för pedagogisk utveckling innebär att fokus ligger på läraren och syftar till ökad kunskap
hos denna. Den här formen av pedagogisk handledning kan omfatta pedagogiska metoder,
förhållningssätt,

reflektion

och

perspektivvidgande

handledning.

Syftet

med

grupputveckling är att förbättra samverkan mellan de medverkande. Pedagogisk
handledning kan även främja personlig utveckling och därmed förebygga utbrändhet.

Även Näslund och Ögren (2010) menar att handledning kan ha olika funktioner beroende

på vad handledningen ska innehålla. Handledningen kan ha som mål att överföra kunskap
eller erbjuda forum för avlastning och möjlighet att ventilera tankar. Ahlberg m.fl. (2002)
betonar att specialpedagogisk handledning kan bidra med kompetensutveckling hos
elever, lärare och organisation.

Sundqvist (2012) påpekar att man behöver skilja mellan pedagogisk handledning och
specialpedagogisk

handledning.

Olika

forskare

har

beskrivit

handledning

i

specialpedagogiskt sammanhang på olika sätt. Ström (1999) som forskat i speciallärarens

olika roller menar att specialpedagogisk handledning innebär att speciallärare och lärare
19

Annika Metsä
bildar ett jämlikt team som diskuterar pedagogiska ärenden. Specialläraren kan även vara
en expert i samtalet och ge specialpedagogiska råd. Bladini (2004) menar att

specialpedagogisk handledning är en möjlighet att utveckla arbetet med barn i behov av

stöd. Enligt henne finns det tre fenomen som framträder i specialpedagogisk handledning.
De här är fokus, syfte och hur handledaren leder samtalet. Med fokus avses vem

handledningen ska utgå ifrån, barnet eller läraren. Syfte beskriver vad handledningen ska
leda till, det vill säga utveckling, förändring och stöd. Enligt Bladini (2004) är
handledningens funktion att skapa förändring samt förbättra situationen för elev och
lärare.

Sahlin (2005) konstaterar att det är svårt att beskriva vad specialpedagogisk handledning
innebär eftersom det finns väldigt lite forskning kring ämnet. Hon menar att
specialpedagogisk handledning tidigare utförts av psykologer eller kuratorer och att den

handledande funktionen för speciallärare uppstått först under 2000-talet. Efter Sahlins
studie om handledning som en utvidgad specialpedagogisk funktion har det gjorts flera

studier om specialpedagogisk handledning i handledande sammanhang och innebörden

har blivit tydligare. Sundqvist (2014) menar att den specialpedagogiska kunskapen som

handledaren har är den aspekt som skiljer specialpedagogisk handledning från andra typer
av handledning i pedagogiska sammanhang.

Specialpedagogisk handledning är således om den handledning som experter inom ämnet
ger. Experterna kan till exempel vara speciallärare eller personer med specialpedagogisk

kunskap utanför skolan som handleder lärare. Begreppet som används kan variera

beroende på land och arbetsbeskrivning. I Finland talar man om speciallärare med
handledar- eller konsultroll (Sundqvist, 2012). Också på engelska benämner man det stöd
speciallärare eller skolpsykologer ger lärare för konsultation (Newman & Rosenfield,

2019). I Sverige har man ofta använt begreppet specialpedagogisk handledning (Bladini,
2004). Bladini (2004) menar att den specialpedagogiska handledningen blir diffus på
grund av att det inte är tillräckligt specificerat vad specialläraren egentligen gör vid

handledning. Det kan bero på att speciallärares roll som handledare är diffus och att det
inte finns tydligt formulerat vad verksamheten innebär i skolkontext. Fastän det inte finns

tydliga preciseringar, finns det dock tolkningar och förväntningar från skolans sida.
20

Annika Metsä
Personalen i skolan anser ofta att speciallärarens roll är att ta över specialundervisningen
och ge direkt stöd till elever.

Enligt Riis-Jensen (2017) kan handledningen ske antingen direkt eller indirekt. Den
direkta handledning kännetecknas enligt Low (2011) av att handledaren närvarar genom

observation och därmed har en uppfattning om det som ska behandlas. Direkt

handledning kan enligt Sahlin (2005) och Sundqvist (2012, 2014) innebära det stöd

specialpedagoger ger elever. Många forskare beskriver indirekt handledning som en

trepartsrelation som vid pedagogisk handledning består av en handledare, en lärare och
en elev (Hylander & Guvå, 2010; Lauvås & Handal, 2015; Sundqvist, 2014).

Eftersom det finns en begreppsförvirring kring handledning och konsultation är det
viktigt att tydliggöra vad handledning innebär i ett specialpedagogiskt sammanhang.
Konsultationen fokuserar på ett sakinnehåll och är mer kortvarig än handledning eftersom
konsultationen är avklarad då ett problem är löst och rådsökaren fått den hjälp hen

behöver (Sundqvist, 2014). Handledning kan beskrivas som en påverkansprocess med
betoning på process (Bladini, 2004). Det kan ses som en pedagogisk metod vars syfte är
att skapa kunskapsförmedling mellan handledare och den handledda för att stödja den

handledda i yrkesrollen. Kunskapsförmedlingen i handledning ska ge utrymme för
reflektion och bearbetning av både teori och praxis (Näslund & Ögren, 2010). Syftet med
pedagogisk handledning för lärare är att de ska utveckla sin kompetens. Man talar om

generella teman och behöver inte nödvändigtvis lösa ett specifikt problem. Det är en
process som fortgår under en längre tid (Riis-Jensen, 2017).

4.2. Möte mellan olika perspektiv på handledning

Sundqvist (2014) som har forskat i speciallärares handledande roll i Finland lyfter fram

två grundläggande perspektiv inom specialpedagogisk handledning. Dessa perspektiv

kallade hon inledningsvis för det föreskrivande perspektivet och det icke-föreskrivande
perspektivet. I senare publikationer kommunicerar hon perspektiven med hjälp av

begreppen expertbetonad och deltagarbetonad handledning (Sundqvist 2018, Sundqvist
m.fl. 2020). Inom det föreskrivande perspektivet är expertkunskap och rådgivning det

21

Annika Metsä
dominerande handlingssättet, och det kallas därför ett expertbetonat perspektiv. I det

deltagarbetonade perspektiv står reflektion och samtalskunskap i centrum. Skillnaden
mellan dessa perspektiv betonar Sundqvist (2012) ligga i teoretiska synssätt,

handledarens förhållningssätt och användning av handledningsstrategier, men Sundqvist
menar också att perspektiven närmat sig varandra och att handledning idag ofta har drag

från bägge perspektiven. För att bidra med en förståelse för vad det expertbetonade och

det deltagarbetonade perspektivet innebär, beskriver jag dem nedan i sin ursprungliga
eller renodlade form.

I ett expertbetonat perspektiv, som även kan kopplas samman med kunskapsförmedling,
är det handledarens professionalitet som står i centrum. I handledningen är fokus på

kunskapsförmedling och handledaren ger råd och lösningar, föreslår lösningar och ger

information utgående från sin kompetens (Sundqvist, 2014). Sundqvist och Ström (2015)
menar att expertbetonad handledning oftast fokuserar på eleven och elevens utmaningar.

Bladini (2004) som forskat i specialpedagogers handledande roll i Sverige menar även att

direkta råd ofta används i handledande specialpedagogiska samtal då fokus ligger på
eleven. Hon använder begreppet direkta råd för att beskriva kunskapsförmedlingen i
handledande samtal mellan specialpedagoger och lärare. Direkta råd användes i hennes

studie av handledande specialpedagoger då de ansåg att något var betydelsefullt för att

skapa ändring. Handal (2007) som har forskat i pedagogisk handledning använder guru
som metafor för att beskriva rollen hos en handledare som använder sin sakkunskap och
ger råd under handledning.

Det expertbetonade perspektivet har enligt Sundqvist (2012) sina rötter i traditionen med
mästarlära samt specifika konsultationsmodeller så som klientcentrerad fallkonsultation

och beteendeteoretisk konsultation. Mästarlära kännetecknas av att det finns en mästare
och en lärling. Mästarens uppgift är att demonstrera och korrigera. Nielsen och Kvale
(2000) menar att mästarläran blivit starkt kritiserad på grund av dess auktoritära system

och den har därmed inte fått fotfäste inom den nordiska skolkontexten. Dock menar de
att mästarlära kan ses som en metafor för kunskapsförmedling, där experten delar med
sig av sin expertis till andra.

22

Annika Metsä
Caplan har på 1970-talet identifierat olika möjliga former av konsultation inom området

mental hälsokonsultation. Caplan (1970) har beskrivit en konsultationsform som är
expertbetonad och som han kallar för klientcentrerad fallkonsultation. Denna

konsultationsform användes ursprungligen inom mental hälsohandledningstradition, men

har senare också använts som utgångspunkt inom skolkontext. I klientcentrerad
fallkonsultation är handledarens expertis och rådgivning det centrala, men fokus under

samtalet mellan handledare och rådsökaren ligger på rådsökarens klient. Experten blir

involverad då rådsökarens kunskap inte räcker till. Experten undersöker klienten och ger
sedan råd och rekommendationer samt ett åtgärdsprogram för att rådsökaren ska kunna

hantera klientens svårigheter. Typiskt för modeller som vuxit fram ur det här perspektivet

är att man använder sig av en klar problemlösningsprocess som utgår från olika faser där
man går från kartläggning av situationen till nya åtgärder.

Inom det deltagarbetonade perspektivet utgår man från att analysera problemet från flera

synvinklar och vidga den handleddas perspektiv på problemet. Det ger möjlighet för den
handledda att själv blir utmanad i sitt tänkande kring ett problem och själv komma på
lösningar genom att handledaren använder olika samtalsfärdigheter. Genom att

handledaren hjälper den handledda att vidga perspektivet ger det även möjlighet för en
djupare analys. Inom det här perspektivet på handledning betonas starkt individuell
kompetens och individens förmåga att utvecklas eftersom reflektionen ska ge möjlighet

för den handledda att bli mer medveten om sitt eget agerande och tänkande och därmed

utvecklas professionellt (Sondenå, 2007; Ahlberg; 2007; Sundqvist & Ström, 2015).
Bladini (2004) som forskat i specialpedagogiska handledningssamtal menar att det

deltagarbetonade handledningssamtalet kan främja elevens situation genom att
pedagogen vidgar sitt perspektiv. I deltagarbetonade handledningssamtal kan man se
handledaren som expert på att styra samtal och den handleddas tankar och åsikter är i
fokus.

Sundqvist (2012; 2015) menar att Caplan (1970) kan ses som förespråkare för det
deltagarbetonade perspektivet i och med att han synliggjorde olika möjligheter för
konsultation.

Även

denna

konsultationsform

användes

inledningsvis

inom

mentalhälsokonsultationen, men har senare tillämpats också inom skolkonsultation i till

23

Annika Metsä
exempel USA inom området för pedagogisk handledning (Sundqvist, 2014). I den
rådsökarcentrerade konsultationsformen är rådsökaren i centrum och syftet är därför att
ändra på rådsökarens tankar snarare än klienten genom att handledaren använder sig av

frågor som ska vidga rådsökarens perspektiv. Caplan (1970) anser att syftet med
konsultationen handlar om att kunna stödja rådsökaren i hanteringen av problem hos en

klient och har beskrivit fyra kategorier som grund för behov av konsultationen. Dessa

kategorier är bristfällig kunskap, skicklighet, självkänsla och objektivitet. Handledarens
uppgift är därmed att kartlägga behovet hos den som får handledning och hjälpa hen att
utveckla sitt tänkande kring ett problem.

På basis av de teoretiska utgångspunkterna för expertbetonade och deltagarbetonade
perspektiv, har Sundqvist med kolleger (2020) lyft fram möjligheten att utgå från ett

multiteoretiskt perspektiv i specialpedagogiska handledningssamtal. I och med att

samtalen kan vara komplexa och handla om olika typer av problem och teman, behövs en
handledningsmodell som kopplar samman perspektiven (Sundqvist m.fl., 2020).

Sundqvist (2012) poängterar även att det expertbetonade och deltagarbetonade
perspektivet smälter samman till ett kontinuum och används växelvis under

handledningssamtal beroende på problemets karaktär, den tid man har till förfogande

under handledningen och de personer som samtalar. Även Lauvås och Handal (2015)

poängterar att de två perspektiven ofta smälter samman under handledning, dock betonar
de vikten av att som handledare vara medveten om vilket perspektiv man använder.

Sundqvist m.fl. (2020) menar att ett multiteoretiskt perspektiv är möjligt inom

specialpedagogisk handledning. Det här perspektivet karaktäriseras av en ömsesidig och

tillåtande relation och kan också kopplas samman med ett lösningsorienterat fokus och
en klar struktur som omfattar kartläggning, analys, konkreta råd och målmedvetenhet.

Sundqvist (2012) kommunicerar också möjligheten till ett tredje kollaborativt perspektiv
som kännetecknas av att aktörerna med olika kompetens handleder varandra och finner
lösningar tillsammans. En samarbetande handledningsform har ett starkt fotfäste inom

skolkontext i USA och går under det engelska namnet collaborative consultation. KingSears m.fl. (2015) beskriver kollaborativ konsultation som en handledning där personer

med varierande kompetens delar på ansvaret att hitta lösningar. Både Kings-Sears m.fl.
24

Annika Metsä
(2015) samt Newman och Rosenfield (2019) betonar ’’vi gör det tillsammans’’ som
kärnan i kollaborativ konsultation. Inom ramen för kollaborativ konsultation möter även
det expertbetonade och deltagarbetonade perspektiv varandra och används varierande

beroende på innehållet i konsultationen. Den kollaborativa konsultation karakteriseras

enligt Sundqvist och Ström (2015) av en kollaborativ stil, vilket innebär att handledaren
tonar ner sin expertis för att bygga upp en samarbetande relation. Därför kan relationen

ses som den avgörande faktorn för hurdan typ av handledningssamtal som byggs upp.

Sundqvist (2012) och Sundqvist och Ström (2015) för fram handledning med en
kollaborativ stil som en möjlighet speciellt inom intern specialpedagogisk handledning
mellan kollegor som har ett gemensamt ansvar för eleven.

Relationen i handledningssamtal kan vara symmetrisk eller asymmetrisk mellan
handledare och den handledda. En symmetrisk relation kännetecknas av att parterna beter
sig på ett liknande sätt. En asymmetrisk relation är det däremot då parterna agerar på olika

sätt. I en asymmetrisk relation finns ofta en person som dominerar (Low, 2011). Lauvås
och Handal (2015) speglar den asymmetriska relationen mot det expertbetonade

perspektivet, då handledaren är den som använder sin expertis under handledningen och

därför har en större makt. Vid användning av råd som strategi blir handledningen därmed
mer asymmetrisk. I det deltagarbetonade perspektivet och vid samarbetande
handledningssamtal lyfter Sundqvist (2012) fram en symmetrisk relation och ömsesidig

relation, eftersom relationen upplevs mer jämlik av handledare och rådsökare. Sahlin
(2005) menar även att en kollegialt symmetrisk relation uppstår då specialläraren avstår

från att vara expert. Newman och Rosenfield (2019) hävdar att nyckeln för en

framgångsrik handledning är relationen och ser därför en kollaborativ relation som en
möjlighet i handledning, eftersom relationen upplevs jämlik då alla samverkar och alla

deltagare delar med sig av sitt kunnande. King-Sears m.fl. (2015) beskriver relationen i

kollaborativ konsultation som symmetrisk. Enligt Newman och Rosenfield (2019)
kännetecknas en kollaborativ relation av att en jämlik samverkan mellan olika experter

genomsyrar hela handledningsprocessen. Relationen påverkas av handledarens

kommunikativa färdigheter. King-Sears m.fl. (2015) framhäver dock betydelsen av
expertroll då det gäller specifika fall där det behövs fördjupad kunskap inom

kunskapsområden som skolan inte kan erbjuda. Det här kan dock senare utvecklas till en
mer kollaborativ relation mellan handledare och rådsökare.

25

Annika Metsä

4.3. Handledningsstrategier
Low (2014) påpekar att kommunikation är en av de grundläggande färdigheter som
behövs för handledning i praktiken. Vi har alla lärt oss flera kommunikativa färdigheter

under livets gång, men för att handledning ska fungera bör professionella stärka sin

kommunikativa kompetens. Newman och Rosenfield (2019) betonar att verbal och ickeverbal kommunikation är kärnan i handledningsprocessen.

Aktivt lyssnande är den mest betydelsefulla färdigheten en handledare kan använda sig

av (Onnismaa, 2011; Sundqivst, 2014; Low, 2011). Handledaren ska kunna vara tyst och
vara närvarande samt lyssna på den som handleds. I aktivt lyssnande ingår både verbal

och icke-verbal kommunikation. Vidare betonar Newman och Rosenfield (2019)

skillnaden mellan aktivt lyssnande och att höra. Det aktiva lyssnandet behöver bekräftas

genom icke-verbal kommunikation som ögonkontakt och kroppsspråk. Low (2011)
betonar att icke-verbal kommunikation kommer till uttryck genom kroppsspråk,

ansiktsuttryck, ögonkontakt, röstläge, beröring och stillhet. Lauvås och Handal (2015)
betonar därmed att balansgången mellan kroppsliga och verbala minimiresponser är

viktiga för att signalera att handledaren verkligen lyssnar och är intresserad. Det här kallar
Low (2011) aktiv närvaro vid handledning.

Vid handledning bör handledaren vara medveten om sina egna kommunikativa
färdigheter och samtalsfärdigheter, eftersom kommunikationen är det central (Low,
2011). Samtalsfärdigheter används för att bekräfta för den handledda att man verkligen
lyssnar

(Sundqvist,

2014).

I

verbal

kommunikation

använder

handledaren

samtalsfärdigheter som att ställa frågor, vara närvarande, sammanfatta, omformulera,

spegla, upprepa och ta pauser. Enligt Lauvås och Handal (2015) är omformulering en av

de mest kraftfulla samtalsfärdigheterna inom handledning. Omformulering innebär en
sammanfattande tolkning av det den handledda sagt. Genom omformulering kan

handledaren bekräfta att hen lyssnat, men även fördjupa den handleddas förståelse. Low

(2011) beskriver spegling som en väsentlig del av handledningen, eftersom handledaren
kan använda spegling för att visa att hen lyssnar men även för att tydliggöra innehållet
och känslor.

26

Annika Metsä

För att kartlägga, analysera, förtydliga och specificera det den handledda säger används

enligt Sundqvist (2014) frågeteknik. Genom frågeteknik kan handledaren komma in på
djupet av den handleddas tankar, och därmed vidga hens perspektiv. Frågeord som kan

användas är när, var, hur, vilka, vilken, vad, vem. Onnismaa (2011) poängterar att öppna

frågor är mer lockande. Frågetyper som även används vid lösningsinriktad handledning
är frågor som utforskar skillnader, hypotetiska frågor, mirakelfrågor och skalfrågor

(Sundqvist, 2014). Dessa frågetyper ska få den handledda att se saker från olika

perspektiv. Newman och Rosenfield (2019) betonar även vikten av klargörande frågor för
att handledaren ska få en tydlig bild av dilemmat i handledningen.

Lauvås och Handal (2015) betonar att observation är en grundläggande faktor för att

skaffa sig den information som behövs för att kunna tillämpa och välja vilka
samtalsfärdigheter som kan användas under handledningen. Vidare betonar Lauvås och
Handal (2015) att handledarens observerande roll kan tolkas varierande beroende på

hurudan handledningsform handledaren använder sig av. Inom den praktiska
handledningen har observationen ett tydligare syfte, eftersom den fokuserar på eleven.

Praktisk handledning kan innebära att handledaren på olika sätt ingriper i undervisningen

genom direkt styrning eller alternativ delaktighet. Handledaren kan ta över delar av
lektionen, ha en hjälplärarfunktion eller ge råd. Även Newman och Rosenfield (2019)
poängterar att observationen är viktigt för att man ska hitta kärnan i problematiken. De
menar att man inte ska dra för snabba slutsatser på grund av bristfällig fakta.

För att handledaren ska få all den information som behövs för att implementera stöd

menar Newman och Rosenfield (2019) att handledningen kan genomföras genom en
strukturerad process som kallas för problemlösningsprocess. Processen kännetecknas av
fyra faser vilka är problemidentifikation, problemanalys, åtgärdsprogram och

utvärdering. Sundqvist (2014) menar att en strukturerad process kan leda till nya

handlingssätt eller åtgärder. Handledaren får insikt i problemen genom att observera och
ställa frågor till den handledda. I processen kan handledaren använda sig av sin

sakkunskap som problemlösningsfärdigheter för att ge den handledda stöd genom
handledning.

27

Annika Metsä

4.4. Tidigare forskning kring specialpedagogisk handledning
Bland annat Ström (1999), Sahlin (2005), Bladini (2004), Riis-Jensen (2011) och
Sundqvist (2012; 2014; 2018; 2020) har forskat i handledning i specialpedagogiska
sammanhang. Jag har valt att lyfta fram nordisk forskning, eftersom den är mest

tillämpbar i en finländsk kontext. Till exempel är skolsystemet annorlunda i USA och det
är ofta skolpsykologer som fungerar som handledare för lärare när de behöver stöd i möte
med elever med specialpedagogiska behov.

Den första forskaren som lyfte fram speciallärarens handledarroll är Ström (1999). I

hennes forskning framkommer att speciallärarens funktion inom handledning var otydlig
och att speciallärare saknade kunskap om handledning. Speciallärare använde sig oftast
av konkreta råd och förslag då det gällde inlärningssvårigheter. I studien framkommer att

handledningen upplevdes som motbjudande, eftersom den ansågs nedvärdera lärares

undervisning. Ström påpekar att man behöver förtydliga vad specialpedagogisk

handledning och expertis är, och att det behövs stöd av skolledningen för att handledande
verksamhet ska kunna genomföras.

I Sverige har flera studier gjorts om handledning mellan speciallärare och pedagoger. I
Bladinis (2004) forskning om specialpedagogisk handledning framkommer att

speciallärarens handledande funktion är otydlig, vilket leder till att det blir svårt att
praktisera handledning. I handledningen var speciallärarens roll att ge stöd och skapa
förändring. Fokus i handledningen låg på elev och lärare och för det mesta var barnet i

centrum. Det här ser Bladini som en utmaning, eftersom det vara svårt att skapa
förändring då fokus ligger på barnet i och med att man inte resonerar kring vad som ligger
som grund för utmanande situationer. I forskningen framkommer även att speciallärare

använder sig både av råd och reflektion i handledningen. Konkreta råd gavs då fokus låg
på eleven, medan reflektion användes då fokus låg på läraren. Bladini påpekar att
speciallärare växlade mellan reflektion och råd i handledningen, och hon betonar att båda

är betydelsefulla. Enligt Bladini behövs det tydliga riktlinjer för speciallärare och de bör
känna till sina uppgifter som handledare både inom utbildning och inom organisationer.

I Sahlins (2005) studie av specialpedagogisk handledning framkommer att

specialpedagogerna hade en dubbel funktion, vilket innebar att specialläraren skulle
28

Annika Metsä
stödja elever i behov av stöd men även handleda. Relationen i handledningen var enligt

henne asymmetrisk, eftersom specialpedagoger tog rollen som expert. Det bidrog till att

handledningen blev utmanande på grund av maktbalansen. Handledningen gav ofta
snabba lösningar då specialläraren använde sig av sin expertis.

Sundqvist (2012) har studerat specialpedagogisk handledning i en finländsk kontext. I

studien framkommer tre olika typer av samtal i vilka olika handledningsstrategier och
olika fokus framträder. De tre typerna av samtal kallar Sundqvist för konsultativa samtal,

reflekterande samtal och samarbetande samtal. Hon poängterar även att det i dessa tre

samtal används olika verktyg eller handledningsstrategier beroende på var fokus i
handledningen ligger. Speciallärare använde sig av tre olika sätt för att skapa förändring.
Det ena var att ge konkreta råd till lärare, och med det ville de skapa förändring för barnet.

Det andra var att vidga lärarens perspektiv genom att stimulera lärares tankar genom
reflektion och det tredje innebar en samarbetande relation där både speciallärare och
lärare skapade ett jämlikt team där bådas expertis utnyttjades.

Enligt Sundqvist (2012) förväntar sig lärare att i första hand få konkreta råd eftersom
realiteten är att det är tidsbrist och stress i vardagen. Fördelen med att speciallärare ger

konkreta råd är att läraren snabbt får hjälp. Det finns dock flera nackdelar än fördelar med

kunskapsförmedling som metod. Verklighet och förväntningar möts, eftersom
speciallärare mest använder sig av kunskapsförmedling, vilket även är vad lärare ofta i

första hand önskar. Dock leder konkreta råd och förslag ofta till kortvariga lösningar och

då sker det ingen reflektion eller utveckling eftersom man aldrig går till djupet med
problemet. Konkreta råd kan även ses som problem om de blir för svåra att verkställa i

praktiken. I handledning med fokus på kunskapsförmedling kan det även uppstå en känsla

av mindervärde på grund av att handledaren är i en expertroll och förmedlar sin kunskap.
Relationen kan ses som asymmetrisk och då saknas ofta trygghetskänsla och förtroende.

Det här kan dock variera beroende på lärarens behov och tankar kring handledning.

Sundqvist framhåller att i intern handledning mellan speciallärare och andra lärare är en
kollaborativ relation viktig.

Sundqvist (2018) har även forskat i hur speciallärarstuderande använder sig av

samtalsfärdigheter och strategier i en kurs om handledning. Studien visar att
specialpedagogisk handledning gynnas av en tydlig problemlösningsprocess, vilken

29

Annika Metsä
innehåller problemidentifikation, analys av problem och åtgärdsprogram. Studerandena
använde sig av olika samtalsfärdigheter för att fördjupa sin analys, men var även snabba
med att ge konkreta råd under analysen. De använde sig av olika samtalsfärdigheter i

handledande samtal, men upplevde att det var svårt att använda sig av dem under
handledning I handledningen användes element ur både deltagarbetonad och

expertbetonad handledning, dock tog det expertbetonade över till en viss grad. Det här

upplevde dock studeranden som ett misslyckande, eftersom de ville undvika expertrollen.
Sundqvist menar att det behövs mer praktisk övning för att smidigt kunna använda
samtalsfärdigheter och struktur och balansera mellan att ge råd och reflektera.

Riis-Jensen (2017) har forskat i den externa handledningens betydelse för inkludering i
skolsammanhang i Danmark. I studien framkom att lärare har ett stort behov av

handledning på grund av bristande kunskaper, vilka lett till stora utmaningar i

undervisningen och påverkat lärares välmående. Lärare har upplevt inkludering av elever
som utmanande och därför ansökt om extern handledning som kommunala
inkluderingshandledare erbjuder i Danmark. I studien framkommer att lärare först och

främst förväntar sig snabba råd som kan stödja deras praxis men genom handledningen
har

reflektionens

betydelse

förstärkts.

I

handledningssamtalen

har

både

kunskapsförmedling samt reflektion använts som handledningsstrategi. Därmed
poängterar Jensen att både kunskapsförmedling och reflektion är viktiga, eftersom en

extern handledare bär på kunskap som inte läraren har, medan läraren bär på kunskap om
sin egen praxis. Handledningen har medfört att lärare känner sig mer självsäkra och mår
bättre. Handledningen har även ökat deras kunnande och har därmed utvecklat deras
undervisning, men även utvecklat en förståelse av inkludering.

4.5. Teorin om stödstrukturer
Smith (2011) skriver om teorin om stödstrukturer som även går under det engelska

namnet scaffolding. Det är en teori som skapats av den amerikanske psykologen Jerome
Bruner. Hans teori bygger på Leo Vygotskijs teori om den proximala utvecklingszonen.
Förutsättningen för lärandet i den proximala utvecklingszonen är att barnet får en

tillräckligt utmanande uppgift som hen kan utföra till stor del på egen hand utan att
uppgiften blir för svår. Det är alltså en balansgång mellan vad barnet inte kan och vad

30

Annika Metsä
barnet kan. Interaktionen i samband med lärandet ansåg Vygotskij vara central, eftersom
barnet kunde prestera bättre då hen fick stöd av en vuxen.

I Bruners teori om stödstrukturer används det engelska begreppet scaffolding för att
beskriva interaktionen mellan elev och lärare i en lärandesituation. Bruner (2006) har

utvecklat sin teori från det stöd vuxna ger när barn ska lära sig nya saker. Enligt Lauvås

och Handal (2015) har teorin senare tillämpats också i andra pedagogiska sammanhang

som utgångspunkt för handledning. Teorin om stödstrukturer är enligt Bruner (2006) en
process där pedagogen möjliggör att eleven lyckas genom att ge det stöd som eleven
behöver för att uppnå sina mål. Stödet ges på områden där eleven inte har tillräckligt

kunnande och eleven kan lyckas genom att få stöd. I processen gör eleven först de delar
av en uppgift hen kan. Då eleven inte kan fortsätta på egen hand ger läraren stöd så att
eleven kan genomföra uppgiften. Målet är att eleven sedan kan utföra uppgiften helt själv

genom att läraren steg för steg stöder eleven på vägen. Pedagogens stöd fungerar som en
”byggnadsställning” för eleven och vartefter eleven lär sig kan stödet minskas och
byggnadsställningen monteras ner.

Enligt Verenikina (2003) har teorin om stödstrukturer tolkats och tillämpats på flera olika
sätt inom utbildning och forskning. Det gemensamma i olika tolkningar och sätt att

tillämpa teorin praktisk är dock att läraren är den som bär på mer kunskap och genom
olika stödformer förbättrar elevens lärande. Enligt Hammond (2001) är det lärarens

uppgift att erbjuda tillräckligt med stöd för eleven genom olika stödstrukturer. Hammond

(2001) skriver att teorin om stödstrukturer är en process där lärarens stöd utvecklar
elevens kompetens. Läraren stöder genom olika undervisningsmetoder och handledning
och kan samtidigt utmana eleven i lärandet. Hammond (2001) påpekar att det ultimata

lärandet sker då utmaningen och stödet är tillräckligt. Stödet handlar således inte bara om
att läraren behöver fungera som modell eller ger över kunskap, utan också om att läraren
ställer frågor och låter eleverna reflektera.

Hammond (2001) påpekar att läraren inte enbart ska veta vad man gör och tänker, utan
även reflekterar kring hur man tänker och gör för att utveckla lärandet. Verenikia (2003)

betonar olika tekniker som läraren kan använda inom teorin om stödstrukturer. Dessa är

demonstration där vuxna spjälkar upp uppgifter till mindre delar, handleder eleven,
31

Annika Metsä
kvarhåller elevens koncentration samt ger exempel och använder sig av frågor. Lauvås

och Handal (2015) betonar teorin om stödstrukturers betydelse i ett lärande kollektiv där

en mindre kunnig person ska få stöd. Stödstrukturerna bygger på att man väcker ett
intresse, förenklar uppgifter, behåller motivationen, bedömer prestationer, undviker att
det uppstår frustration och demonstrerar en god version av resultatet.

Truscott m.fl. (2012) menar att teorin om stödstrukturer kan användas för att förstå
konsultation. De beskriver en modell som kan användas både av interna handledare som

speciallärare, men också av externa handledare som kommer utifrån och handleder.

Modellens första steg är att skapa en god relation till dem som ska handledas. Truscott
m.fl. menar att externa handledare bör använda sig av andra strategier för att bygga upp
en relation. En god relation skapas då handledaren möjliggör diskussion och gör besök.

De menar även att handledaren ska låta deltagarna framstå som experter, och minska på
sin egen expertis. Följande steg är att påbörja processen. Syftet med processen är att stärka
den handledda lärarens självkänsla och kompetens. I det här skedet ska problemet

kartläggas med hjälp av att handledaren stöder den handledda läraren att samla in
information. I följande skede ska handledaren identifiera lärarens kompetens och

kartlägga vilken form av stöd läraren behöver. Efter det ska handledaren bygga på

lärarens kunskap genom att ge stöd åt läraren genom att presentera, demonstrera och
identifiera tyst kunskap. Under handledningsprocessen är handledarens kärnuppgift att
bibehålla den handledda lärarens lärande och motivation. Handledarens uppgift är att
tydliggöra framsteg och lärande genom positiv respons under processen.

32

Annika Metsä

5. Metod
I det här kapitlet presenteras syfte och forskningsfrågor samt val av metod och
forskningsansats. Val av deltagare och av datainsamlingsmetoder redovisas, liksom hur
studien genomförts och data analyserats. Efter det presenteras hur studien genomförts

och hur data analyserats. Slutligen behandlas trovärdighet, tillförlitlighet samt etiska
aspekter.

5.1. Syfte och forskningsfrågor
Syftet med denna studie är att undersöka hur den handledning ett specialpedagogiskt
resurscenter erbjuder lärare med elever med synnedsättningar i klassen genomförs och
vilken betydelse handledningen har för inkluderingen av elever med synnedsättning.
Följande forskningsfrågor ställs:

1. Vilka olika handledningsstrategier använder handledaren?
2. Vilket är innehållet och fokuset i handledningen?

3. Hur upplever aktörerna handledningen och handledningens betydelse för
inkludering av elever med synnedsättning?

5.2. Val av metod och forskningsansats
I vetenskaplig forskning kan man använda sig av två olika huvudsakliga ansatser,
kvantitativa eller kvalitativa metoder (Denscombe, 2018). Metoderna utesluter inte

varandra. Syftet med studien styr val av metod. Kvantitativa metoder beskriver fenomen

genom siffror medan kvalitativa metoder handlar om att forskaren presenterar en tolkning
av ett visst fenomen genom sin studie som sedan ökar läsarens förståelse för fenomenet.

Informationen beskrivs och tolkas av forskaren (Olsson & Sörensen, 2007). I en kvalitativ

studie är formuleringen av problemställning samt forskningsfrågor det centrala (Justesen,
Mik-Meyer, 2011). I min studie har jag valt att använda kvalitativa metoder, eftersom jag

fokuserar på att analysera, tolka och beskriva fenomenet grundligt för att få en fördjupad
förståelse av handledningen mellan lärare och resurscentrets handledare.

33

Annika Metsä
I en kvalitativ ansats är förhållningssättet förutsättningslöst och forskaren bör möta
situationer som om de alltid vore nya. Det finns en strävan efter en helhetsförståelse av

specifika förhållanden i en kvalitativ ansats. Kvalitativa metoder är forskningsprocesser
som ger beskrivande data som man får genom det människor uttryckt i skrift eller tal,

eller det man får genom observation. Kvalitativa metoder används för att finna kategorier,

beskrivningar eller modeller för ett fenomen eller sammanhang i omgivningen. Inom
kvalitativa metoder är huvudsyftet med insamling av data att få kännedom om mönster
som sedan tolkas (Olsson & Sörensen, 2007).

Jag har valt att använda hermeneutik som ansats i den här studien. Enligt Olsson och
Sörensen (2007) är hermeneutik den äldsta formen av kvalitativ bearbetning och har sitt

ursprung i grekiska hermeneuein som betyder att tolka. Hermeneutik är en filosofi som

studerar språk, kommunikation och tolkning. Ödman (2007) menar att hermeneutik

handlar om något allmänmänskligt, det vill säga att tolka och förstå. Olsson och Sörensen
(2007) skriver att hermeneutiken är en vetenskapsinriktning som utgår från sociala

sammanhang där motiven förverkligas i handlingar, språk och gester. Syftet är att tolka

och förstå hur människors verklighet kommer till uttryck i det talade och skrivna språket.
De påpekar att forskaren i den hermeneutiska forskningsprocessen ska sätta sig in i vad

andras tankar handlar om. Språket är en central del av hermeneutiken eftersom människan

förmedlar budskap, upplevelser och reaktioner genom det. Utan språk finns ingen
tolkning eller förståelse, eftersom språket är en kommunikationskälla. Tänkande och

förståelse kan inte studeras åtskilt. Båda påverkas av människans bakgrund och tidigare
erfarenheter. Fokus vid språkanvändningen ligger i begreppsbildningen, språkets
inverkan på tänkandet, kommunikation och reflektion.

Ödman (2007) betonar kontextualiseringens betydelse för tolkning och förståelse. Det

innebär att forskaren växlar mellan analys av helhet och del. Enligt Olsson och Sörensen
(2007) kallas det för den hermeneutiska spiralen. De menar att hermeneutiken handlar om
ett beskrivande och reflektivt förhållningssätt till forskningsdata. Genom att kontinuerligt

växla mellan helhet och del skapas en meningsfullhet. Det här menar Ödman (2007) är

avgörande för tolkning och förståelse. Olsson och Sörensen (2007) påpekar att forskarens
förkunskap styr tolkningen. Därför är det viktigt att ständigt växla mellan del och helhet

för att nå en bättre uppfattning om kontexten. Jag valde att använda hermeneutisk ansats
eftersom jag vill tolka och förstå upplevelser och erfarenheter av handledning.

34

Annika Metsä

5.2.1. Kvalitativ fallstudie
Jag har valt att använda kvalitativ fallstudie som specifik metod för att få en fördjupad
förståelse för handledningen som en handledare från ett resurscenter ger lärare som har
elever med synnedsättning inkluderade.

Yin (2013) definierar en fallstudie som en studie som undersöker fenomen i nutiden. Man

bör utföra studien i dess naturliga kontext där forskaren använder flera källor för att samla

in information. En fallstudie kan beskrivas som en process vars syfte är att beskriva och
mer specifikt analysera fenomen i ett eller eventuellt flera fall. En fallstudie är en studie

av specifika fenomen som till exempel en händelse eller en person (Kananen, 2013).

Objektet i en fallstudie kan vara ett eller flera. Forskaren vill komma in på djupet av
fenomenet och få en fördjupad kunskap av det. Merriam (2011) poängterar att fallstudie

passar bra att använda då man är intresserad av inkludering av elever med
funktionsvariation.

Jensen och Sandström (2016) menar att flera fall är bättre än ett fall vid fallstudier. Då
fallstudien har flera fall kallas det för flerfallsstudier. Vid flerfallsstudier ska fallen vara

kopplade till samma forskningsfrågor. Fallen ska vara noggrant utvalda så de förutser

liknande resultat eller att resultaten är olika men av förutsägbara anledningar. Min studie
utgår från två fall som besvarar samma forskningsfrågor.

Enligt Merriam (2011) finns det fyra grundläggande egenskaper som är typiska för

kvalitativa fallstudier. De här egenskaperna är partikulariska, deskriptiva, heuristiska och
induktiva. Partikularisk innebär att studien fokuserar på en viss situation, en händelse, ett

fenomen eller en person. Fallet är i fokus eftersom det förtydligar något som är
betydelsefullt för ett fenomen och vad det kan innebära. Fallstudier kan ha ett speciellt

fokus, vilket möjliggör att man kan tillämpa metoden vid praktiska problem till exempel
frågor, situationer eller svårigheter i vardagen. Deskriptiv innebär att slutprodukten av

fallstudien är omfattande, beskrivande och tät. Då en fallstudie är heuristisk innebär det
att studien ger läsaren bättre förståelse för fenomenet. En fallstudie som är induktiv

innebär att fallstudien grundar sig på fakta. Begrepp, hypoteser och slutsatser uppstår ur

informationen i studien. Utmärkande för den kvalitativa fallstudien är att nya relationer,
35

Annika Metsä
begrepp och ny förståelse uppstår. I min studie har jag utgått från de fyra grundläggande
egenskaperna för kvalitativa fallstudier.

Fallstudiens metodanvändning är flexibel eftersom den ger möjlighet att använda
kvalitativa eller kvantitativa data samt en kombination av olika forskningsmetoder

(Denscombe, 2018). I en fallstudie samlar forskaren in data genom olika metoder som till

exempel observation, intervju och olika dokument. Att forskaren samlar in data genom
olika metoder är fallstudiens styrka. Med hjälp av olika datainsamlingsmetoder får

forskaren en djupare förståelse för fallet samt bättre helhetssyn (Denscombe, 2018;
Jensen & Sandström, 2016; Merriam, 2011). Som datainsamlingsmetod i min studie
använde jag observation samt halvstrukturerade intervjuer.

5.3. Informanter
Fallstudiens fokus är hur relationer och sociala processer i detalj fungerar i sociala

sammanhang. Det handlar om att undersöka ett eller några fall mer på djupet (Denscombe,
2018). Enligt Merriam (2011) bör forskaren först avgränsa det fall som ska studeras.
Fallen kan variera och det är möjligt att ha flera platser för observation, ett flertal personer

som intervjuas och även flera dokument som kan läsas. Därför bör forskaren specificera
fallet och välja en urvalsmetod före eller efter datainsamlingen. Det finns olika

urvalsstrategier forskaren kan använda sig av. Inom kvalitativ forskning är målinriktade

och teoretiska urval mest kända. Målinriktat urval grundar sig på antagandet och önskan
att upptäcka, förstå och få insikt. Syftet för målinriktat urval är att lära sig så mycket som
möjligt av det fenomen som ska studeras.

Informanterna i denna studie är en handledare från ett resurscenter som erbjuder stöd till
skolor som har elever med synnedsättning inkluderade, och två lärare som är mottagare

av handledning. Kontakt togs till resurscentret där det fanns en handledare inom området

synnedsättning som gick med på att delta i studien. Valet av de två lärarna utgick från
handledarens handledningsbesök på skolor. Valet av informanter var således inte
slumpmässigt utan strategiskt.

36

Annika Metsä

5.4. Datainsamlingsmetod

Jag har valt havstrukturerade intervjuer och observation som datainsamlingsmetoder.
Metoderna beskrivs närmare nedan.

5.4.1. Intervju som datainsamlingsmetod

En forskningsintervju är enligt Denscombe (2018) en form av datainsamlingsmetod där

data kommer från människor som besvarar forskarens frågor. Forskningsintervjun
fokuserar på vad människor säger att de gör, vad de säger att de tror, och åsikter de säger
att de har. Forskningsintervjuer används för att utforska åsikter, uppfattningar, känslor

och erfarenheter. Den lämpar sig även för att studera mer komplexa frågor samt för
privilegierad information. Vid forskningsintervjuer kan forskaren använda olika typer av
intervjuer, som strukturerade, halvstrukturerade eller ostrukturerade intervjuer. Jag valde
att använda mig av halvstrukturerade intervjuer.

Med halvstrukturerade intervjuer avses enligt Merriam (2011) intervjuer vars
frågeställningarna och deras ordningsföljd kan variera. Intervjuaren kan även använda

sina frågor flexibelt, eftersom hen kan ändra på struktur och frågor under intervjun

(Denscombe, 2018). Vid halvstrukturerad intervju får forskaren god kvalitet på data
eftersom det finns en balansgång mellan flexibilitet och struktur (Gillham, 2008).
Denscombe (2018) poängterar även att halvstrukturerade intervjuer ger informanten

möjlighet att tala mer utförligt samt utveckla sina egna idéer. Gillham (2008) menar att
frågeställningen är öppen, vilket innebär att forskaren bör undvika frågor som styr
informanternas åsikter. Sonderande frågor kan användas då forskaren bedömer att
informanten har mer att berätta.

Gillham (2008) menar att det finns fem steg som forskaren kan följa vid intervjuer. Första
steget är förberedelsefasen som inleds redan innan intervjun. Forskaren kontaktar

informanter för att få samtycke, bestämma tid och plats för intervju och ser till att
informanterna får den information som behövs så de har en klar uppfattning om intervjun.
Följande steg är den inledande kontakten. Tredje steget är orienteringsfasen. Forskaren

ska förklara forskningen i sin helhet för informanten. Forskaren ska även förklara orsaker
till att hen spelar in intervjun. Här kan forskaren även ta upp etiska aspekter och berätta
om konfidentialitet. Det fjärde steget är den substantiella fas som Gillham (2008) ser som
37

Annika Metsä
intervjuns kärna. Det är under den här fasen forskaren börjar sin analys av intervjun. I
avslutningsfasen kan forskaren fråga informanten om det finns ytterligare något hen vill
säga och varvar ner inför avskedet.

Samspelet vid en intervju är det väsentliga eftersom det styr vilket typ av information som
kommer fram (Merriam, 2011). Då intervjuaren har en passiv och neutral hållning och

lyssnar och bekräftar, kan känslan av hjärtlighet och lyhördhet öka (Denscombe, 2018).

Då intervjuaren är lyhörd och intervjupersonen får känna sig viktig och hörd skapas ett
klimat som kännetecknas av samarbetsvilja. Det påverkar även informationen som

intervjupersonen ger (Olsson & Sörensen, 2007). Denscombe (2018) betonar några
hållpunkter som är viktiga vid en forskningsintervju. De är att intervjuaren är

uppmärksam, lyhörd, tål tystnad, följer upp diskussionen och eventuellt specificerar

oklara budskap, kontrollerar att hen förstått rätt och inte dömer. Yin (2013) lyfter även
fram sex råd för en fruktbar intervju. Forskaren ska tala måttligt mycket, inte vara

styrande, förbli neutral, upprätthålla en god relation, använda intervjuguide och analysera
under intervjun.

5.4.2. Observation som datainsamlingsmetod
Det finns olika former av observation, som systematisk och deltagande. I fallstudier
används deltagande observation. Det innebär att observationen sker ute på fältet.

(Merriam, 2011). Deltagande observation skiljer sig från systematisk observation genom
att forskaren deltar i situationen och inte enbart är närvarande (Denscombe, 2018).

Observatörens roll kan variera vid deltagande observation. Denscombe (2018) delar in

deltagande observationer i fullständigt deltagande, deltagande i den normala miljön och
deltagande som observatör. Merriam (2011) tar även upp fullständig observatör.
Denscombe (2018) beskriver fullständigt deltagande som att forskaren har samma roll

som de andra i miljön och döljer sin forskarroll. Deltagande i den normala miljön innebär
däremot att vissa personer är medvetna om forskarens roll, medan de flesta är omedvetna.
Deltagande som observatör innebär att forskarens roll är medveten för alla i miljön och

delaktigheten är sekundär. Den här typen av observation kan man se som skuggning av
andra personer eller grupper. Fullständig observatör är det frågan om då forskaren är

osynlig eller en del av miljön men mer tillbakadragen. För en god observation kan inte

forskaren ta enbart ett perspektiv utan måste vara flexibel och dra egna slutsatser om
38

Annika Metsä
vilken typ av relation som passar i situationen (Merriam, 2011; Denscombe, 2018). I min
studie använde jag mig av deltagande observation där min roll som observatör växlade

beroende på situationen. Eftersom observationen ägde rum på ställen där samspel är en
naturlig del av vardagen, påverkade det mitt val för att få så mycket data som möjligt.

Merriam (2011) framhäver att syftet och forskningsfrågorna avgör vad som ska

observeras. Ju tydligare forskningsfrågor forskaren har desto lättare är det att veta vad
som bör observeras (Kananen, 2013). Olsson och Sörensen (2007) poängterar att

forskaren innan observationen bör besvara tre viktiga frågor, nämligen, vad som ska
observeras, hur observationerna ska registreras och hur observatören ska förhålla sig vid
observationstillfället.

Enligt Olsson och Sörensen (2007) finns det strukturerade och ostrukturerade

observationer. Strukturerade observationer används då det finns ett tydligt syfte och då
forskaren i förväg bestämt sig för vad hen fokuserar på, till exempel person eller
handlingar. Ostrukturerade observationer är mer utforskande och det finns inget tydligt

fokus. Denscombe (2018) anser att tiden är avgörande för kvaliteten på observationen.
Han menar att längre observationer ger mer data, och ju längre desto bättre. Ute på fältet

krävs tid för att skapa relationer och tillit, samt för utveckla egna insikter. Observationen

i min studie var strukturerad eftersom jag hade ett tydligt syfte med observationen och
visste vad jag skulle observera.

För att forskaren ska minnas vad hen observerat måste observationen registreras med

tekniska hjälpmedel eller genom fältanteckningar för hand (Merriam, 2011). Enligt

Olsson och Sörensen (2007) är det viktigt att dokumentera observationer i ett systematiskt
observationsschema. Eftersom strukturerade observationer har ett tydligt syfte menar

Kananen (2013) att forskaren kan använda sig av ett schema där man dokumenterar så

mycket som möjligt. Fältanteckningar kan även skrivas i löpande text eller som

nyckelord. Merriam (2011) betonar även betydelsen av dokumentering. Ju fullständigare
dokumentation som finns, desto lättare är det att analysera data. Arbetet efter
observationerna då man utförligt renskriver fältanteckningarna är extremt viktigt.

39

Annika Metsä

5.5. Genomförande av datainsamling
Datainsamlingen genom observation och intervjuerna ägde rum i januari 2021. I och med

att handledningsbesöken planerats enligt behovet ute på fältet, fick jag information om
handledningsbesöken per e-post av handledare på resurscentret, Jag kunde därmed
kontakta lärare för att fråga om de ville delta i studien och få deras samtycke (se bilaga

1). Då läraren bekräftat och godkänt sitt deltagande i studien bestämdes tiden för intervju.
Handledaren förmedlade informationen och samtyckesblanketten till elevernas föräldrar.
Trots att eleven med synnedsättning inte intervjuades och handledaren och läraren var i

fokus, ville jag av etiska skäl ha samtycke av elevens föräldrar eftersom handledningen
gällde eleven. Föräldrarna bekräftade och gav sitt samtycke till studien genom att
kontakta handledaren eftersom hen i första hand är deras kontaktperson.

Jag använde mig av strukturerad observation eftersom syftet var klart. Fokus i
observationen var på handledarens handledningsstrategier samt innehåll och fokus i
handledningen. Observationen skedde i en miljö som är bekant för eleven och läraren.
Jag presenterade mig först för både läraren och eleverna och sedan berättade jag varför

jag var där. Under observationen använde jag mig av både observationsschema (se bilaga
3) samt fria fältanteckningar. Delaktigheten under observationen varierade. Eftersom

observationen skedde i en skolmiljö där det uppstår flera samspelssituationer dagligen

kunde jag inte vara en fullständig observatör, utan måste även kunna besvara elevers och
lärares frågor. Observationerna tog fyra till sex timmar.

De halvstrukturerade intervjuerna hölls med handledare, respektive lärare efter

observationerna. Handledaren intervjuades en gång. Puusa (2020) framhäver betydelsen
av tillit och goda relationer för en fruktbar intervju. Då intervjuerna följde efter
observationerna hade jag hunnit skapa en relation med lärare och handledare, vilket

gjorde intervjun mer naturlig. Under intervjun utgick jag från Gillhams (2008) fem faser
som är anpassade till halvstrukturerade intervjuer. Jag utgick från en intervjuguide (se

bilaga 2) som jag skapade före intervjun. Jag ställde frågor kopplade till en

forskningsfråga åt gången och använde vid behov följdfrågor och bad informanterna ge
exempel eller förtydliga när det krävdes. Före intervjun berättade jag för informanten om
studien samt att jag skulle banda intervjun och radera data efter transkriberingen.

40

Annika Metsä

5.6. Analys
Jag började analysprocessen med att transkribera intervjuerna och genom att renskriva
observationerna. Gillham (2008) menar att transkriberingen görs för att forskaren lättare

ska kunna analysera, förstå och tolka data. Han menar att transkriberingen bör göras så
fort som möjligt efter intervjun, eftersom forskaren kan tolka och förstå innehållet i

inspelningen lättare. Transkribering är en process som kräver tid och stor koncentration.

Det som ska finnas med i en transkription är vad intervjuare och intervjupersonen säger.
Det är bra att använda sig av olika stilar för att tydligt markera avsnitten. Om det är något
som är otydligt och som forskaren inte hört bör det märkas i transkriptionen genom

klamrar. Det bör även finnas tydliga skiljetecken för till exempel pauser, tonläge och
betoning. Det är även viktigt att markera styckesindelning så tydligt som möjligt i skriven
text.

Jag använde mig av en kvalitativ innehållsanalys med syfte att få fram beskrivande

kategorier. Enligt Merriam (2011) är analysen vid fallstudier kontinuerlig. Om man inte
analyserar kontinuerligt kan viktig information falla bort. Därför är även analys i

efterhand mycket viktig. Datainsamlingen kan avslutas då forskaren anser att

kategorierna börjar bli mättade. Därefter bör forskaren organisera data så att
intensivanalysen kan inledas och bli effektiv. Under analysen utvecklas kategorier, vilket
innebär att man letar efter regelbundenheter och återkommande företeelser i data.

Enligt Yin (2013) är analysens syfte att tolka, beskriva och förstå fenomen i studien. Han
menar även att det finns fem faser man kan följa vid analys i kvalitativ forskning. Faserna
är sammanställning, demontering, remontering, tolkning och slutsatser. Merriam (2011)

påpekar att innehållsanalys även är en del av kategorikonstruktionen vid fallstudier
eftersom det är innehållet som styr kategoriseringen.

Processen för kvalitativ innehållsanalys börjar med att man sammanställer alla data och

sedan utforskar data. Att utforska data innebär att forskaren fördjupar sig i data och läser

data flera gånger. På det sättet kan hen identifiera teman. Forskaren kan under

läsprocessen skriva minnesanteckningar. Forskaren bör anteckna relevanta, nya idéer
samt nya möjligheter i förhållande till dataanalysen (Puusa, 2020). Då forskaren har en
enhetlig bild av intervjutext, observationsanteckningar eller dokument kan man avgränsa

41

Annika Metsä
data till mindre stycken och koda data (Merriam, 2011). Yin (2013) kallar det

demontering. Först ska forskaren bestämma vilken enhet som ska användas vid kodning,
sedan kan man besluta vad som ska kodas. Det som kan kodas kan vara till exempel vem,
var, vad, när, händelser, handlingar eller uttryck. Sedan ska forskaren fatta beslut om de

koder som kan användas (Merriam, 2011). Då kodningen är gjord kan forskaren
kategorisera koderna, vilket Yin (2013) kallar remontering. Puusa (2020) menar att
kodning kan ge en god grund för kategorisering som innebär att koderna grupperas i

kategorier enligt tema. På det här viset kan forskaren komma fram till huvudrubriker som
ger svar på respektive forskningsfråga.

Då kategorierna är klara bör antalet kategorier och koder reduceras. I början kan det finnas
ett stort antal koder och kategorier. Därför bör forskaren identifiera och slå ihop dem till

större kategorier. De viktigaste kategorierna ska lyftas fram. Då forskaren reducerat koder
och kategorier ska en hierarki av dem skapas för att göra data begripligt. Det betyder att

forskaren måste rangordna kategorier i högre eller lägre nivåer (Denscombe, 2018). Puusa
(2020) poängterar att i slutet av analysen bör forskaren slå ihop kategorierna i högre nivå
till en beskrivande kategori. Han påpekar även att varje kategori hjälper att besvara
forskningsfrågorna.

Följande steg vid analysprocessen är enligt Yin (2013) tolkning. Puusa (2020) menar att
forskaren efter analysen bör tolka och dra slutsatser. Tolkning och slutsatser tar jag upp i

resultatredovisningen. Vid analys av data börjar forskaren med att läsa igenom det

renskrivna skriftliga materialet för att få en helhetsbild. Sedan går forskaren till delar och
detaljer i det skriftliga materialet. Forskaren växlar mellan del och helhet för att se hur

delar passar in i helheten. Under tolkningsarbetet försöker forskaren få en fördjupad
förståelse för fenomenet (Olsson & Sörensen, 2007).

Analysprocessen i min studie började då jag gick ut på fältet och observerade. Efter
observation och intervju sammanställde jag genast alla data efter datainsamling för att

inget väsentligt skulle falla bort. Transkriberingen utförde jag noggrant och ordagrant.
Jag markerade pauser, tonläge och betoningar tydligt. Vid renskrivning av
observationerna beskrev jag mer ingående det jag dokumenterat under observationen.

42

Annika Metsä
Tonläge och betoningar är noggrant dokumenterade och markerade. Under analys av data
började jag med att läsa igenom data flera gånger för att få en tydlig inblick i materialet.
Sedan började jag koda data en forskningsfråga åt gången. Jag markerade i marginalen

ord och använde mig av färgkodning för att tydliggöra varje forskningsfråga. Kodningen
gav mig olika kategorier som gjorde att jag började redovisa resultat enligt de kategorier
som framkommit.

5.7. Trovärdighet och tillförlitlighet
All forskning bör enligt Merriam (2011) och Kananen (2013) vara trovärdig och pålitlig

för att kunna ge någon effekt för pedagogisk teori och praktik. Gillham (2007) påpekar
att all forskning värderas genom kvalitetsgranskning.

Med trovärdighet avses enligt Denscombe (2018) hur exakt data som är insamlat så att
det överensstämmer med undersökningen. Denscombe menar att kvalitativ forskning
bidrar med större trovärdighet, eftersom forskaren tillbringar mer tid på fältet var hen

samlat in data. Olsson och Sörensen (2007) menar med trovärdighet att studien har mätt

rätt sak. Enligt Yin (2013) kan trovärdigheten bekräftas genom att forskaren använder sig
av triangulering. Det innebär att forskaren använder tre källor för att försäkra att

informationen är rätt. Triangulering kan användas under hela studien, dock förknippas
den ofta med datainsamlingsfasen.

Puusa (2020) hävdar att tillförlitlighet grundar sig i forskarens val av metod samt
redovisning av process och analys. Med tillförlitlighet avses enligt Dencombe (2018) hur
undersökningen är gjort. Merriam (2011) poängterar att tillförlitligheten kan mätas
genom i vilken utsträckning undersökningen kan upprepas och blir resultaten samma.

Inom kvalitativ forskning är det dock utmanande att få samma resultat. För att tydliggöra
tillförlitligheten i undersökningen menar Denscombe (2018) att det krävs en tydlig
redogörelse och detaljerad beskrivning av metod, analys, beslutsfattande och tolkning.

Puusa (2020) menar att all forskning är i viss mån subjektiv eftersom beslut görs i sista

hand av forskarens subjektiva val. Däremot ses forskarens objektivitet som ideal inom
forskning. Med objektivitet avses att forskaren kan separera egna tankar och
förutsättningar så dessa inte påverkar studiens egenskaper och resultat.

43

Annika Metsä
I min studie har jag beaktat trovärdighet och tillförlitlighet genom hela
forskningsprocessen. Jag har valt relevanta och trovärdiga källor i beskrivningen av den

teoretiska referensramen som utgör min förståelse. I datainsamlingen har jag använt

väsentliga och noggranna datainsamlingsmetoder som är passande för min studie. Jag har
tydligt redovisat hur jag har samlat in data samt beskrivit analysprocessen noggrant. Jag

har strävat efter att utesluta egna antaganden av fenomen under forskningsprocessen.

Ytterligare har jag strävat till att tolkningarna ska vara väl argumenterade och genomförda
och besvarar forskningsfrågorna. För att styrka trovärdigheten använder jag mig av rikligt
med citat och exempel från observationerna.

5.8. Forskningsetiska aspekter
Denscombe (2018) påpekar att forskaren under genomförandet av studien bär ett
personligt ansvar för handlingar som hen utfört. Forskaren ska sträva efter att göra

moraliskt rätt vid bedömningar och tolkningar. Det finns fyra forskningsetiska

huvudprinciper som utgör grunden för forskningsetiska tillvägagångssätt. Den första
huvudprincipen är att deltagarnas integritet ska skyddas. Människor ska inte behöva lida
för att de deltar i en studie och det ska inte uppstå någon fysisk, psykisk eller personlig

skada. I min studie behandlas informanterna konfidentiellt. Inga namn framkommer. Jag
har strävat efter att behandla allt informanterna säger och gör med respekt så att det inte

skadar informanterna. Den andra huvudprincipen är att deltagandet ska vara frivilligt och
baserat på samtycke av informanterna. Före observation och intervju är det särskilt viktigt
att få människors samtycke. Det är viktigt att dela information om observation och

intervju och vad det innebär att bli intervjuad till en studie. Ett samtyckesformulär är en
god metod för att ge mer detaljerad information om observation och intervju. Skriftligt

samtycke rekommenderas (Denscobe, 2018). I min studie har jag fått samtycke av
handledare, lärare och föräldrar.

Den tredje huvudprincipen är att forskaren ska vara öppen och tydlig kring sin uppgift
som forskare. Forskaren ska även tala sanning och samla in och analysera data på ett

objektivt och ärligt sätt. Jag har informerat informanterna om studien och dess syfte

genom samtyckesblankett och genom att berätta om studien före observation och intervju.
Forskaren ska även undvika att plagiera andras forskning. Jag har varit mån om att lyfta

fram referenser när jag hänvisar till teori och tidigare forskning och resultaten bygger på
44

Annika Metsä
datamaterial insamlat för den här studien. Den fjärde huvudprincipen är att följa
lagstiftning. Forskningsmetoderna ska inte bryta mot den nationella lagstiftningen. Data

bör även lagras rätt och säkert (Denscombe, 2018). Jag har lagrat data säkert genom att
sparat filen på eget hemområde med skyddat lösenord.

5.9. Min förförståelse
Eftersom jag valt hermeneutik som ansats, klargör jag i det här kapitlet min egen

förståelse för ämnet specialpedagogisk handledning. Ödman (2007) betonar att det är
viktigt att tydliggöra sin subjektiva förståelse. Min förståelse av specialpedagogisk
handledning grundar sig i forskning, som presenteras i denna studie i kapitel om teoretisk
bakgrund.

Min förståelse har också präglats av mina erfarenheter av specialpedagogisk handledning

under studier i specialpedagogik. Under mina studier har jag fått ta del av tre kurser om
specialpedagogisk handledning. I kurserna har specialpedagogisk handledning
diskuterats ut teoretiska perspektiv, men jag har även fått ta del av praktiska övningar.

Övningar har tillämpats i undervisning, men också genom att jag fått genomföra flera

handledningsprocessen på egen hand. Min arbetserfarenhet inom småbarnspedagogiken

har även präglat förståelsen för specialpedagogisk handledning. Jag har tagit del av

specialpedagogisk handledning då jag själv inte haft en specialpedagogisk kompetens och
fått insikt i specialpedagogisk handledning genom att lyssna på andra pedagogers
erfarenheter.

På basen av egna erfarenheter och upplevelser ser jag specialpedagogisk handledning

som ett verktyg att förbättra elevers ställning i skolan. Specialpedagogisk handledning

kan bidra till inkludering, det beror dock på vem som handleder och är mottagare av
handledningen. Den specialpedagogiska handledning jag har erfarenheter av är

expertbetonad och handledaren använder sig av konkreta råd och förslag för att skapa
förändring. Fastän jag har en grund för vad specialpedagogisk handledning innebär, låter

jag inte det påverka resultaten utan förhåller mig neutralt. Min inställning till
specialpedagogisk handledning är positiv, eftersom dess mål är att främja undervisningen
för elever i behov av stöd.

45

Annika Metsä

6. Resultatredovisning
I det här kapitel presenteras undersökningens resultat enligt forskningsfrågorna.
Eftersom studien utgått från en kvalitativ innehållsanalys är svaren kategoriserade i

mindre delar. Citat används för att tydliggöra och belysa informanternas uttalanden samt
tankar men även för att visa likheter och skillnader. Citaten är tagna från det

transkriberade materialet av intervju och observation och markeras genom indrag i
texten.

6.1 Vilka handledningsstrategier använder externa handledare?

I analysen av den första forskningsfrågan som handlade om vilka handledningsstrategier

använder de externa handledare framkom fyra kategorier. Dessa kategorier är: tydlig
struktur i processen, kunskapsförmedling som metod för att dela med sig av expertis,

kollaborativ stil för att skapa goda relationer och inslag av reflektion. Kategorierna
förtydligas i figur 1.

Stöd genom struktur i
prcosessen

Vilka handledningsstrategier
använder de externa handledare?

Stöd genom
kunskapsförmedling och råd
Stöd genom en samarbetande
relation
Stöd genom inslag av
reflektion

Figur 1. Definition av resultat kring vilka handledningsstrategier som användes under handledningen

6.1.1. Stöd genom struktur i processen
I intervjuerna och observationerna framkom det att processen för handledningen har en

tydlig struktur. I intervjuerna beskrev handledare och lärare strukturen för handledningen

som inbegrep förberedelse, observation, individuellt stöd, diskussion och rapport.
Observationerna bekräftade att strukturen såg ut såhär:

46

Annika Metsä

Handledaren började med att observera lärmiljön och hur eleven fungerade i klassrummet.

Efter observationen gjorde handledaren en kartläggning av syn och gav vid behov direkt
stöd till eleven i form av hjälpmedel. Efter kartläggning av syn hade handledaren ett kort
tillfälle att samtala med läraren om dagens observation och elevens behov av stöd.
(Observationsanteckningar)

I intervjun beskrev handledaren förberedelserna som en viktig faktor gällande
handledningen. De handlar om att kartlägga situationen för eleven, få all
förhandsinformation och läsa den, kontakta mottagande skola för kartläggning av deras
behov och ta emot eventuella frågor. Förberedelse handlar även om att få samtycke av

föräldrar samt påbörja processen genom att söka betalningsförbindelser. Handledaren
påpekade att förberedelsen är en väldigt praktiskt del inför handledningen. Den ger
handledaren en inblick i elevens situation, vilket betyder att handledaren kan planera

handledningen enligt elevens och lärarens behov och anpassa den utgående från
eventuella frågor. Handledaren berättar så här:

Förberedelse måste jag ju göra före för att ta reda på om det är en helt ny elev, att såklart
alla dokument som finns om eleven att få tillåtelse av föräldrarna och att få föräldrarnas

underskrift att det är ok att det där fråga efter ögonläkarpapper och andra papper och om
det är några planer som är gjorda och att få det från skolan och att få så mycket information

som möjligt före besöket så man är insatt att man inte behöver börja från början.
(Handledare)

Handledaren beskrev i intervjun hur handledningen börjar med att hen observerar eleven

i dess lärmiljö under olika lektioner för att få en förståelse av elevens delaktighet.
Handledaren observerar hur eleven jobbar i klassrummet samt hur olika synhjälpmedel

fungerar. Observationen fokuserar även på lärmiljön och elevens deltagande. Genom
observation får handledaren en uppfattning om var det behövs mera stöd och hjälp i
vardagen. Såhär uttrycker handledaren observationens betydelse:

Jag följer med några timmar, 1–2 timmar eller lektioner beroende på vad det är. Om det är
olika ämnen tycker jag det är bra att se lite modersmål, matematik och ibland gymnastik.

För elevens del är det också intressant att se hur hen kan röra sig och delta där och hur vara
delaktig. (Handledaren)

47

Annika Metsä
De elever som är i behov av olika hjälpmedel eller som har behov av att få synen kartlagd,
arbetar individuellt med handledaren. Under arbetspassen kartlägger handledaren elevens

synnedsättning för att kunna tydliggöra elevens behov för lärare och föräldrar.

Handledaren hjälper också eleven att använda sina hjälpmedel, som kan vara till exempel
läs-tv, punktskrift eller dator och pekplatta. Under de individuella arbetspassen går
handledaren igenom en tydlig struktur för arbetspasset samt visar konkret för eleven och
assistenten hur hjälpmedlen fungerar.

Handledaren jobbar individuellt med eleven och även assistenten medverkar. Handledaren
tydliggör för eleven strukturen för arbetspasset. Handledaren börjar med att kartlägga

elevens syn samt förklarar behov och tar elevens perspektiv genom att fråga och bekräfta.

Handledaren stöder och hjälper eleven med Apple pencil, punktskrift och tio fingrars
övningar. (Observationsanteckningar)

En av lärarna beskrev strukturen för handledningen som observation och individuell

handledning av eleven och avslutningsvis handledning med läraren. Efter handledningen
följer en diskussion.

(…) det har ofta varit så att de kommit till klassen och varit med någon timme med eleven

och följt med hur eleven jobbar i klassen och sedan har eleven jobbat ensam med olika
hjälpmedel till exempel läs-tv (…) och sen har det ofta varit så att vi pratat sen med
handledaren en liten stund efter handledningen. (Lärare 1)

I handledningssamtalet med läraren betonar handledaren en struktur där man tar upp de

observationer som gjorts. Observationerna ger handledaren en tydlig bild av vilket stöd
eleven och läraren behöver. Att handledaren använder sig av en viss struktur under
handledningssamtalet framkom också i observationen:

Handledaren berättar för läraren vad de gjort tillsammans med eleven. Handledaren visar

konkret för läraren de olika hjälpmedel som de jobbar med och redovisar även

kartläggningen av synen. Läraren får konkreta råd av handledaren om användning av olika
hjälpmedel samt stöd för eleven i klass. Handledare och lärare går diskussion kring stöd
för eleven i klass. (Observationsanteckningar)

Efter handledningsbesöket får läraren en skriftlig rapport som innehåller iakttagelser,
sammanfattningar, undersökningar och rekommendationer.

48

Annika Metsä
(...) och så fick jag ju den skriftliga rapporten då liksom rekommendationer vad som är bäst
för eleven. (Lärare 2)

6.1.2. Stöd genom kunskapsförmedling och råd
Under observationen framkom det att kunskapsförmedling var en central metod som
användes under samtalen för att handleda läraren. Handledaren använde sin expertis
genom att ge råd, förslag och lösningar till läraren. Genom att handledaren använde sin

expertis och förmedlade sin kunskap till läraren kunde läraren utveckla sin förståelse för

elevens behov i undervisningen samt anpassa undervisningen enligt elevens behov.
Handledningssamtalen varade i omkring 15 minuter. I och med att tiden var så kort hade
handledaren ingen tid för djupare analys.

Handledaren redovisar för läraren vad handledaren och eleven gjort under arbetspasset och
visar tydligt för läraren hur de olika hjälpmedel fungerar. Handledaren redovisar även

kartläggningen av synen. Under handledningssamtalet ger handledaren konkreta råd av
sittplats, förstorad mus på datorskärmen, gradskiva, punktskriftklocka, spel och påpekar

vikten av det auditiva. Utrymme för diskussion finns men eftersom tiden är knapp måste
handledaren hinna få sagt det väsentliga för att eleven ska få det stöd hen behöver.
(Observationsanteckningar)

I intervjun med handledaren kom det fram att handledaren först observerade och därefter
använde sin expertis i kartläggningen av behoven av stöd i lärmiljön. Genom observation
fick handledaren en tydlig bild av behovet av stöd och kunde därmed tillämpa sin expertis

där det behövdes. Handledaren observerade både lärmiljön och användningen av
synhjälpmedel. I och med att handledaren medverkade i undervisningen som observatör

kunde hen även ge direkta råd genast då de uppstod behov av stöd i undervisningen, men

hen kunde även överväga att ta upp råd och förslag vid handledningssamtalet med läraren.
Så här uttrycker handledaren det:

Se hur det fungerar där i vardagen, att jag inte blandar i mig för mycket. Så att få den där

uppfattningen att var behövs det mera stöd och hjälp där i vardagen (…) I samtalet brukar

jag oftast ta upp det jag observerat under dagen och vad jag har för tips och idéer och sen
just det här att bolla tankar. (Handledare)

I intervjuerna med lärare och handledare framkom det att lärare mer sällan stöter på elever

med synnedsättning i undervisningen. Eftersom expertis i ämnet saknas i många
49

Annika Metsä
kommuner behövs extern handledning. Eftersom varje synnedsättning är unik och varje

individ har olika behov kan det vara svårt för lärare att se var behovet av stöd behövs.

Elever med synnedsättning kan även behöva olika hjälpmedel och stöd i användningen
av hjälpmedlen, som till exempel läs-tv, dator, 10-fingersystemet eller punktskrift.
Expertis i synnedsättning behövs för att stödja eleven i hens vardag och skolgång samt

för att eleven ska få de hjälpmedel som behövs för att hen ska kunna arbeta. Behovet av
handledning varierar utgående från grad av synnedsättning och vilka hjälpmedel eleven
är i behov av. Så här uttrycker handledaren det:

De flesta kommuner tycker att det är ett sådant område de inte, de har ingen i kommunen
som kan sköta (…) och så elever som har en synnedsättning eller som är synsvaga som
behöver det här förstorande hjälpmedlen så om det är en sådan som behöver kontinuerligt

stöd så är det kanske 1-2 gånger per läse år, men är det någon som är blind och behöver
punktläsare så de behöver oftast en gång per månad stöd. Så det är lite beroende på vad
man använder för hjälpmedel och vilka nya saker man behöver lära sig. (Handledare)

I intervjun med handledaren och lärare påpekade de att handledningen av lärare som har
elever med synnedsättning ofta handlade om specialpedagogiska stödmetoder och

användningen av olika hjälpmedel. De här specialpedagogiska arrangemangen kräver ofta

expertkunskap inom synnedsättning eftersom det krävs teoretiskt och praktiskt kunnande
för att kunna se behovet av stöd samt kunna delge sin expertis. Stödarrangemang hänger

ihop med graden av synnedsättning, vilket innebär att det först och främst behövs en

kartläggning av synnedsättningen genomförd av en expert för att man ska veta hurdan
synnedsättning det handlar om. Elever med grav synnedsättning kan behöva förstorande
hjälpmedel som ofta är teknologiska hjälpmedel, medan andra kan vara i behov att

stödarrangemang i lärmiljön som till exempel förstorad text, bättre belysning och sittplats.
Elever med sämre synfält kan däremot behöva gymnastikprogram för ögonen. Så här
uttrycker handledaren det:

(…) att stöda läraren och handleda den som jobbar med eleven och att fokusera på den

från olika synvinklar att både det där med hjälpmedel och delaktighet och lärmiljön (…)
att kunna komma med tips och idéer, att oftast kan man inte kräva att lärarna ska veta för
de är ju så sällan man har elever med synnedsättning i klassen. (Handledare)

50

Annika Metsä
Under intervjun påpekade handledaren att lärare förväntar sig att de ska dra nytta av
handledningen i sin verksamhet. Handledaren ser sin arbetsuppgift som en spelknapp som
ska stödja lärare i deras arbete för att forma verksamheten enligt det behov som elever

med synnedsättning har. Lärare behöver stöd i att utforma lärmiljö, undervisning,
anpassningar och hjälpmedel. Handledaren anser att kärnuppgiften i handledningen är att
ge råd och förslag till lärare och ser inte det som något besvärligt. Eftersom handledaren

har en lång erfarenhet av att handleda lärare som har elever med synnedsättning har hen
en inblick i hurdana förväntningar läraren har och hur mottagliga de är. Handledaren kan
därmed anpassa handledningen utgående från tidigare erfarenhet och förväntningar.

(…) att få strukturen i vardagen att fungera så bra som möjligt för eleven och då kanske
använda mig som en spelknapp för att kunna jobba där och formulera sin verksamhet så
den fungerar bäst. (Handledare)

I intervjuerna poängterade lärarna att de uttryckligen förväntar sig handledning i

konkreta stödmetoder samt stöd i användningen av hjälpmedel eftersom de själva inte
har erfarenhet av eller tillräckligt kunnande i hjälpmedel eller stödarrangemang för

elever med synnedsättning. Lärarna är medvetna om att elever med synnedsättning är i
behov av stöd men de vet inte hur de ska ta det i beaktande i det praktiska arbetet.

Handledningen ses som en stödpelare för att deras vardag ska underlättas genom att få
konkreta råd och förslag på åtgärder. En av lärarna uttrycker helt enkelt att ”konkreta
råd, sådant som du kan omsätta i det praktiska arbetet, det är sådant vi behöver’’.

En av lärarna poängterade även behovet av distansperspektiv för att anpassa

undervisningen till alla elevers behov. Distansperspektiv innebär att läraren förväntar sig
att handledaren ser sådant som läraren själv inte lagt märke till eller som läraren inte är

medveten om. Genom att en utomstående kommer in i klassen kan det vidga perspektivet

genom att handledaren kan se saker bättre. Läraren betonar även att hen beaktat tidigare
stödmetoder som varit dokumenterade i elevens plan. I och med att läraren förväntar sig
att handledaren har ett annat perspektiv, tolkar jag lärarens behov som konkreta råd och

förslag av handledaren. Så här beskrev läraren det ’’ Nå just liksom att handledaren skulle
se sådant jag inte kanske har lagt märke till’’.

51

Annika Metsä
6.1.3. Stöd genom en samarbetande relation
I intervjun med handledaren framkom att hen använder sig av färdigheter som stöder en
god relation med lärarna. Relationen i handledningen byggs upp genom växelverkan och
samarbete

är

centralt.

En

samarbetande

relation

växer

fram

redan

före

handledningsbesöket genom att handledaren tar lärarens tankar och frågor i beaktande
och bygger på dem i handledningen. Handledaren uttryckte det som att:

Jag brukar nog alltid skicka meddelande före och fråga att är det något speciellt ni vill att
jag tittar på eller gör. (Handledare)

Handledaren poängterar att läraren måste uppleva handledningen som en positiv händelse
för att ta in informationen. Relationen är det viktigaste för att bygga upp en samarbetande

gemenskap och en god relation är även grunden för att handledningen ger resultat för
eleven.

(…) att fokusera på att det ska bli ett positivt möte för jag tänker att om man inte har en

positiv känsla i handledningen och samspelet så tror jag inte heller att man kanske kan
utveckla vardagen för eleven (…). (Handledare)

För att en god relation ska byggas upp betonar handledaren att man måste vara finkänslig.
Med det menar handledaren att man hela tiden måste avvakta och avväga vad man säger
för att inte skapa oro och motstånd hos läraren. Handledaren kan växla mellan

kunskapsförmedling och diskussion för att skapa en ömsesidighet i handledningen.

Handledaren påpekar även att man måste kunna ta upp saker på ett konstruktivt sätt, vilket
innebär att man måste ha en öppen kommunikation med alla som medverkar i
handledningen.

Man måste avvakta och avväga, kan man sätta in vilka saker eller kräva eller föreslå olika
saker utan att trampa någon på tårna (…) (Handledare)

Lärarna upplever att relationen mellan handledaren och läraren är jämlik i

handledningssamtalen. Det framkommer i intervjuerna genom att lärarna anser att de har
möjlighet att bolla tankar med handledaren och att de betonar att handledningen är en
diskussion. Båda lärarna anser att de har möjlighet att uttrycka sina tankar och att de får

52

Annika Metsä
bidra med sin kunskap. Relationen påverkas inte av att handledaren använder sin expertis
för att stödja lärarna i deras tankar. En av lärarna sa så här:

Jag tycker nog den varit jämlik, att den varit sådär diskuterande. (Lärare 1)

I observationerna framkom inslag av ett professionellt utbyte av kunskap där både

handledare och lärare medverkade. I första hand bidrog läraren med kunskap om eleven

och vilka stödmetoder och hjälpmedel som fungerat eller med frågor kring material.
Handledaren besvarade lärarens initiativ genom att bidra med sin expertis och genom att

ge konkreta råd till läraren. I observationen framkom även att handledningssamtalet ofta

stannade på en ytlig nivå eftersom diskussionen var kortvarig och mest bestod av frågor
och svar. En djupare analys eller reflektion kring situationen uppkom inte eftersom
handledningssamtalen var väldigt kortvariga. En av observationerna såg ut så här:

Läraren framför sin tanke om mobiltelefon som stöd för eleven i vardagen. Handledaren
bekräftar läraren och tar ansvaret på sig genom att skriva in det i slutliga rapporten. Läraren

fortsätter redogöra dilemmat om mobiltelefonen. Handledaren ger förslag om
punktskriftklocka. Läraren framför betydelsen av att följa med tiden. Handledaren
bekräftar och redovisar även betydelsen av det auditiva. (Observationsanteckningar)

6.1.4. Stöd genom inslag av reflektion
I observationerna av handledningssamtalen framkom ingen strategi med inslag av tydlig
reflektion. Genom att använda reflektion som handledningsstrategi kunde man få en

djupare analys och vidga lärarens perspektiv, vilket kan leda till att läraren själv kommer
fram till lösningar. I intervjuerna med handledare och lärare framkom dock att de ser
reflektion som en viktig del av sitt arbete, men på grund av tidsbrist var reflektion ingen
självklarhet i handledningen. Så här uttrycker läraren och handledaren det:

Visst är det också viktigt, det är kanske sådant man inte hinner med så mycket under dagen

att det är kanske sådant man gör efteråt. (Lärare 1)

(…) att oftast är det ju så att det känns om att jag måste hinna säga de och de saker (…) det
är så mycket att det här och det här kan ni ha nytta av och sen hinner man som nu också,

nå nu var det ju så kort tid att kunna hinna säga allt (…) så det kanske är en sak att reflektera
över saker borde man ge lite mer tid.’’ (Handledare)

53

Annika Metsä
Reflektion i handledningen tolkas olika och i intervjuerna framkom inget entydigt svar
kring vad det egentligen innebär. En av lärarna ser reflektion som utbyte av tankar där

man pratar, frågar och funderar tillsammans men där handledaren kommer med nya
insikter. Handledaren anser att reflektion är något som sker mellan handledare och lärare
och där fokus ligger på lärarens åsikter. En av lärarna beskriver det såhär:

Nu är det ju viktigt att man liksom just det hör att man pratar, frågar och funderar.
Handledaren kanske säger något som jag inte tänkt på (...) (Lärare 2)

I observationen framkom att handledaren använder sig av bekräftelse som

samtalsfärdighet under handledningen. Bekräftelse är en central del av reflektiv

handledning. Bekräftelse användes i syftet att visa att handledaren lyssnade och förstod

såväl vuxna som barn. Bekräftelse tillämpades i form av både verbal och icke-verbal
kommunikation genom att vara närvarande, ta ögonkontakt och besvara lärarens och
elevens uttalanden och ageranden. Bekräftelse syns i följande fraser:
Precis
Ja

Vi återkommer

Jag kan framföra saken

Under observationen framkom att bekräftelse även användes för att uppmuntra eleven

och ge positiv respons. Bekräftelse kan förbättra elevens motivation att lära sig mera samt

höja elevens självkänsla då handledaren tydligt visar att eleven kan och klarar av
någonting. Bekräftelse syntes i fraser som:
Jätte duktigt!
Fint!

Det här va lite för lätt för dig, va?

Specifika frågetekniker utnyttjades inte under handledningen med läraren, men

frågeteknik användes i viss mån under handledningen med eleven. Frågorna var ofta av
typen ja eller nej. Dessa frågor användes för att få bekräftelse av eleven under

handledningen samt för att få in elevens perspektiv. Diskussionen var kortvarig och ingen

djupare reflektion förekom. Frågor som tillämpades under handledningen av elev var till
exempel följande:

54

Annika Metsä

Vad tänker du?

Känns det för dig att du vill lära dig punktskrift?
Är det bekvämt för dig att använda…?
Blir det bra?

För att nå fram med konkreta råd eller förslag till läraren berättar handledaren i intervjun
att hen kan växla mellan olika perspektiv i handledningen. Med det menar handledaren

att vissa råd och förslag presenteras som att de kan underlätta lärarens vardag. På det här

sättet kan lärare vara mer mottagliga för råd och förslag, då de inser att de själva drar
nytta av dem. Så här berättar handledaren:

Jag brukar oftast säga så här att det här kunde vara en sak som skulle underlätta för dig

eller hänvisa till att det här kunde underlätta din vardag om du gör på det här sättet.
(Handledare)

Ett till sätt att nå fram med konkreta råd och förslag är att handledaren berättar hur lärare

gjort i andra skolor. Eftersom handledaren har en stor erfarenhet av elever med

synnedsättning samt handledning av personal kan strategin göra läraren intresserad att
pröva. Genom att använda metoden kan handledaren byta fokus från kunskapsförmedling
och istället låta läraren själv ta ställning till hur hen vill göra utgående från exempel från
andra skolor. Så här uttrycker handledaren det i intervjun:

Och eftersom jag träffar så mycket elever med synnedsättning vilket inte då lärare som

jobbar på fältet gör så då kan jag säga att det här fungerade i den skolan och så gjorde dom
också i den skolan, att det har visat sig vara bra. (Handledare)

Olika slags samtalsfärdigheter används för att uppmuntra till reflektion och diskussion.
De har en avgörande roll då man reder ut problem eftersom man kommer in på djupet i

analysen och kan vidga sitt perspektiv. Samtalsfärdigheter som professionella inom
handledning kan använda sig av är aktivt lyssnande, bekräftande, spegling,
omformulering, sammanfattning samt frågeställning. I observationen framkom att tiden
var avgörande för hur handledningen förverkligas. I och med att handledningssamtalen

med läraren varade i omkring 15 minuter hade handledaren inte tid för djupare analys och
behovet av samtalsfärdigheter fanns inte.

55

Annika Metsä

6.2. Innehåll och fokus i handledningen
I analysen av den andra forskningsfrågan som handlade om vad är innehållet och fokus i

handledningen framkom fyra kategorier. Dessa kategorier är: elevens bästa i grundfokus,
kartläggning av elevens behov, anpassningar i lärmiljö samt stöd i att använda
hjälpmedel. Kategorierna förtydligas i figur 2.

Elevens bästa i
grundfokus

Vad är innehållet och
fokus i handledningen?

Kartläggning av
elevens behov
Hitta lösningar för att
anpassa lärmiljö
Stöd i att använda
hjälpmedel

Figur 2. Definition av resultat kring handledningens innehåll och fokus

6.2.1. Elevens bästa i grundfokus
Både handledare och lärare betonar entydigt i intervjuerna att fokus under handledningen
är eleven och hens behov av stöd och synhjälpmedel. Lärarna anser att fokus i

handledningen är det rätta eftersom handledningens syfte är att stödja eleven i hens vardag
genom att ge både direkt och indirekt stöd till eleven.

Nu var de ju eleven som handledaren iakktog. (Lärare 2)

Handledaren påpekar i intervjun att fokus kan variera beroende på behovet av stöd, men

att huvudfokus alltid är på eleven. Men i och med att handledningen är till för att utveckla
elevens vardag och skapa ett fungerande system i undervisningen kan handledningen

även rikta in sig mer på läraren. Genom att byta fokus från elev till lärare kan det medföra
56

Annika Metsä
att läraren börjar anpassa undervisningen så att det passar alla elevers behov. Fastän fokus
ligger mer på läraren tolkar jag det som en positiv aspekt, eftersom lärare kan vara i behov
av mer stöd vid vissa tillfällen, som till exempel då det handlar om användning av

synhjälpmedel. Då handledningen fokuserar mer på läraren kan det öppna upp nya dörrar
och förbättra vardagen för eleven. Så här berättar handledaren:

Ibland kan de ju bli så att läraren blir mer i fokus om det är mycket saker man måste jobba

med för att eleven ska få det den behöver. Så då kanske det flyttas men då är fortfarande
kanske grundfokus på eleven, men man måste jobba mera med läraren än med eleven för
att få ett fungerande system. (Handledare)

Handledaren betonar i intervjun att hen representerar eleven och hens rättigheter och
därför står elevens behov i centrum av handledningen. I observationen framkommer även

hur handledaren och lärarna beaktar elevens perspektiv genom att fråga, lyssna och

bekräfta eleven. Elevens perspektiv tas i beaktande under hela handledningsprocessen av
både handledare och lärare.

Under arbetspasset tar handledaren elevens perspektiv. Handledaren bemöter eleven
sensitivt och lyssnar på eleven. Handledaren bekräftar och ställer frågor och kontrollerar

att det känns bekvämt för eleven. Under handledningen får eleven mycket positiv respons.
(Observationsanteckningar)

Observationerna bekräftar även att huvudfokus i handledningen låg på eleven. I
handledningen av lärarna var det tydligt att alla medverkade för elevens bästa och att

fokus låg på eleven och hens synhjälpmedel och stödarrangemang. Samtalen utgick från
elevens behov av stöd samt åtgärder hur de tillsammans förbättrar vardagen för eleven.
6.2.2. Kartläggning av elevens behov av stöd
I observationen framkom att elever med synnedsättning har varierande behov av stöd och

hjälpmedel. På grund av variationer i synnedsättningen behöver handledaren först
kartlägga elevens syn innan man tar i bruk olika stödmetoder och hjälpmedel. I

observationen framkom det att man under handledningen hade huvudfokus på
kartläggningen av elevens syn, för att veta vilket område av synen som är nedsatt, och

först sedan fokuserade man på vilken typ av stöd och hjälpmedel eleven behöver i
57

Annika Metsä
undervisningen. Eftersom handledaren var den som behärskade kartläggningen av syn var
det hen som arbetade enskilt med eleverna.

Handledaren jobbar enskilt med eleven för att kartlägga vilket område av synen som är

nedsatt. I kartläggningen har handledaren olika uppgifter som testar olika områden på

synen som synskärpa, synfält, se skillnad på tredimensionella figurer, färg och figur.
(Observationsanteckningar)

I intervjun med handledaren och lärarna framkom även att handledningen först och främst

innebar kartläggning av synen. Handledaren påpekade att synkartläggningen ofta görs vid
det första besöket för att utreda de behov eleven har av till exempel förstoring av text eller

hur eleven ser på olika avstånd. Läraren betonar även att handledningen var mer praktisk

den första gången eftersom kartläggningen dikterar hur man fortskrider och att man efter
det kan utreda på vilket sätt skolan kan anhålla om synhjälpmedel. Så här säger
handledaren och läraren:

I början var det ju ganska mer de här hur nedsatt elevens syn är, hur stor synnedsättning
hen har, vilka hjälpmedel skulle passa eleven allra bäst och sen det här att hur vi skulle få
de här hjälpmedlen till skolan. (Lärare 1)

Kartläggningen av elevens behov gick också ut på att handledaren observerade eleven i

lärmiljön samt observerade hur synhjälpmedel fungerade i undervisningen. Det här ansåg
handledaren vara en viktig aspekt av handledningen för att hen sedan skulle kunna ta

ställning till vad som eventuellt kan förbättras i vardagen och ge konkreta råd och förslag

till läraren. Observationen gav även grund för innehållet i handledningssamtalen med
läraren. Så här såg observation av lärmiljö ut:

Handledaren observerar hur olika hjälpmedel fungerar för eleven under lektionen.

Handledaren tar i beaktande sittplats, akustik och belysning. Handledarens tar sedan upp
till diskussion elevens sittplats och synhjälpmedel under handledningssamtalet med lärare
eftersom observation påvisat vissa utmaningar. (Observationsanteckningar)

Under observationen framkom det att kartläggningsfasen var mest tidskrävande och

därmed bestod handledningsbesöket till största del av kartläggningen av elevens syn och

observation av eleven i lärmiljön. Eftersom handledningssamtalen med lärarna var väldigt
korta redovisade handledaren sina iakttagelser genom en kort rapport under samtalet eller

58

Annika Metsä
genom en skriftlig rapport efter besöket. En av lärarna redovisar för innehållet i
handledningen:

Handledaren iakttog ju eleven där och tyckte att de var bra att få den möjligheten att se
eleven då hen var ute. Sedan hade ju handledaren möjlighet att se eleven då hen sydde (…)
sen fick handledaren ett teoretiskt ämne som finska. (Lärare 2)

6.2.3. Hitta lösningar för att anpassa lärmiljö
I intervjuerna med lärarna och handledaren framkom det att handledningen handlar om

anpassningar i lärmiljön. Det kan handla om olika pedagogiska åtgärder som gynnar
eleven i undervisningen för att hen ska kunna delta på samma villkor som alla andra.

Anpassningar i lärmiljön för elever med synnedsättning kan handla om sittplats, akustik,
belysning, förstorad text och skrivdon. Anpassningar kan även innebära att läraren måste
utveckla en medvetenhet gällande att elever med synnedsättning kan behöva mer tid för

att utföra uppgifter. Anpassningarna utformas utgående från elevens behov genom att
handledaren observerar eleven i lärmiljön både utomhus och inomhus. Handledaren kan
sedan ge konkreta råd till läraren för att utveckla lärmiljön. Så här uttrycker handledaren
det:

Nå innehållet är just det där med anpassningar, hjälpmedel och strategier för att eleven ska
kunna följa med på lika villkor som vi andra i klassen att det är kanske kärnan i
handledningen. (Handledare)

I observationerna framkom att innehållet av handledningen handlar till en del om
anpassningar i lärmiljö, det här varierar beroende på hurudan synnedsättning eleven har.

I och med att handledaren kartlägger synen och observerar lärmiljön får hen en detaljerad
bild av saker som eventuellt behövs tillrättavisas genom pedagogiska arrangemang.
Anpassningar i lärmiljö handlade om belysning, sittplats, finns saker nära till hands för
eleven, material samt akustik.
Handledaren

observerar

Handledaren

tar

eleven

i

dess

lärmiljö.

Handledaren

observerar

klassrumssituationen, redskap, belysning, sittplats samt hurudana redskap eleven använder.
upp

(Observationsanteckningar)

observationer

vid

handledningssamtal

med

läraren.

59

Annika Metsä
6.2.4. Stöd i att använda hjälpmedel
I en av observationerna framkom det att synhjälpmedel var det centrala innehållet i

handledningen. Beroende på vilken grad av synnedsättning eleven har finns det olika
synhjälpmedel för att underlätta elevens vardag. De elever som har en grav

synnedsättning men ser text och bilder som är tillräckligt stora, drar nytta av förstorande

hjälpmedel som till exempel läs-tv, dator och pekplatta. Elever som är blinda eller som
inte ser tydligt kan vara i behov av att lära sig punktskrift och använda hjälpmedel som

stöder det, som punktskriftmaskin. Stöd i användningen av och implementeringen av
hjälpmedel var viktig under hela processen och riktades både till elev och lärare.

Handledaren observerar hur eleven arbetar med sina hjälpmedel i klassen. Under

handledning av elev är fokus på användning av pekplatta, punktskrift och tio fingrars
system på dator. (Observationsanteckningar)

Då eleven är i behov av synhjälpmedel påpekar handledaren i intervjun att handledningen

gäller intensivt stöd i att använda hjälpmedel, både för elev och lärare. För att eleven ska
kunna fungera på lika villkor i undervisningen måste hen få stöd i att använda sina
hjälpmedel. Läraren ska kunna stödja eleven i undervisningen och måste därmed också

få information om hur olika synhjälpmedel fungerar. Genom att innehållet i
handledningen fokuserar på hjälpmedel anser handledaren att det även kan underlätta
lärarens börda eftersom synhjälpmedlen kan vara helt nya för lärare. Så här uttrycker
handledaren det:

För att det är så mycket nya hjälpmedel för hen, så hen borde få mer intensivt stöd och sen

kanske alltså att skolan behöver stöd tänker jag (…) och för att underlätta deras börda
kanske då att de känns lite lättare att det inte blir för tungt heller att lära sig mycket nytt för
dem. (Handledare)

En av lärarna betonar i intervjun behovet av handledning kring synhjälpmedel och
berättar att innehållet i handledningen oftast omfattat olika hjälpmedel. I och med att

läraren inte har tidigare erfarenhet av elever med synnedsättning och synhjälpmedel, finns
det ett behov att lära sig vilka synhjälpmedel som finns samt hur de fungerar. Läraren

anser dock att tidsbristen och implementering av många synhjälpmedel ibland kan kännas

stressigt. Jag tolkar det som att läraren anser att handledning gällande synhjälpmedel är
60

Annika Metsä
nödvändigt eftersom det stöder eleven och underlättar undervisningen. Läraren är också
i behov av mer handledning kring synhjälpmedel.

(…) att få lära sig vilka hjälpmedel det finns och hur dom ska användas och just det att vad
passar för eleven för alla är ju inte liksom aldrig lika med synnedsättning, att hitta det som
gör att eleven kan jobba på bästa möjliga sätt. (Lärare 1)

Synhjälpmedel var även det centrala innehållet i handledningssamtalet med elev och
assistent. Det här framkom tydligt i observationen genom att handledaren tydligt

förevisade hur olika hjälpmedel fungerar, handledde eleven och assistenten i

användningen av hjälpmedel, förklarade synens funktion grundligt och gav konkreta råd
och förslag samt uppgifter till eleven och assistenten. Eleven använde sig av flera olika
synhjälpmedel i undervisningen och därför är det viktigt att handledaren kontrollerar att

de fungerar. Eftersom även nya hjälpmedel implementerades var det viktigt att eleven och
assistenten fick en bra grund för att kunna fortsätta öva i framtiden.

Handledaren gör en kartläggning av synen och förklarar för alla medverkande synens

funktion och elevens behov förstorade bokstäver. Handledaren ger konkreta råd som eleven
kan gynnas av som extra bord, flera pennor med bättre färgmättnad och sittplats.

Handledaren lär ut punktskriftens grund och teknik samt ger material och uppgifter åt elev

och assistent så att de kan öva punktskrift tillsammans. Handledaren påpekar ofta vikten

av känselsinnet. Handledaren kontrollerar tio fingrars övningar och ger uppgift.
(Observationsanteckningar)

6.3. Handledningens betydelse för inkludering av elever med
synnedsättning

I analysen av den tredje forskningsfrågan som handlade om hur upplever aktörerna

handledningen betydelse för inkludering av elever med synnedsättning framkom tre
kategorier. Dessa kategorier är: stödarrangemang förbättrar elevens delaktighet och
jämlikhet, lärares medvetenhet främjar inkludering och fallgropar för inkludering.
Kategorierna förtydligas i figur 3.

61

Annika Metsä

Stödarrangemang förbättrar
elevens deltaktighet och
jämlikhet
Hur upplever aktörerna
handledningens betydelse för
inkludering av elever med
synnedsättning?

Lärares medvetenhet främjar
inkludering
Tid och ekonomiska aspekter
som hinder

Figur 3. Definition av resultat kring betydelsen av handledning för inkludering av elever med
synnedsättning

6.3.1. Stödarrangemang förbättrar elevens delaktighet och jämlikhet

I intervjun med handledare betonades elevens delaktighet som en viktig aspekt som

handledningen kan ha en positiv effekt på. Då eleven får stöd och bättre förutsättningar

att delta i undervisningen främjar det även elevens inkludering, enligt handledaren. Då
olika slags stödarrangemang implementeras och undervisningen ordnas efter elevens

behov kan eleven delta och påverka undervisningen som de andra i klassen. Så här säger
handledaren:

Målsättningen är ju att det där stöda eleven och tillrättalägga miljön då på undervisningen
alltså pedagogiken och miljön för att eleven ska kunna fungera på lika villkor som vi andra
fast man behöver lite mer stöd. (Handledare)

För att elever med synnedsättning ska bli mer delaktiga i undervisningen betonar

handledaren lärarens roll. Eleven kan inte själv skapa delaktighet och jämlikhet eller på

egen hand få redskap att hantera vardagen. För att en elev med synnedsättning ska kunna
inkluderas måste lärare vara mottagliga och intresserade av handledningen.

Mottagligheten kan handledaren påverka genom olika slags samtalsmetoder, men
intresset för handledning och stöd till elever med synnedsättning måste komma från
läraren själv. Så här uttrycker handledaren det:

Nå jag tycker lärarens roll är ju förstås att också visa sitt intresse av att vilja stöda och
hjälpa eleven. (Handledare)

62

Annika Metsä
I intervjuerna med lärarna förstärktes även betydelsen av handledningens positiva effekter
på elevens delaktighet och jämlikhet. Genom handledningen anser lärarna att eleven har

bättre möjligheter att känna en gemenskap och fungera på lika villkor som alla andra i
klassen. Då elever får det stöd som hen behöver kan eleven delta på lika villkor i

undervisningen som alla andra. Det betyder att eleven är inkluderad i all undervisning
med hjälp av synhjälpmedel. Så här förklarar en av lärarna det:

Nå tack vare att hen fått alltså de hjälpmedel hen har så går ju att hen kan följa med i

undervisningen på samma sätt som de andra så att det behövs inte så mycket
specialarrangemang utan hen kan vara som vem som helst i gruppen. (Lärare 1)

En av lärarna poängterar även att synhjälpmedel har ökat elevens delaktighet genom att
eleven kan delta i par- och grupparbeten på lika villkor som alla andra. I och med att

eleven fått stöd i att använda sina hjälpmedel har det här blivit möjligt. Under par- och
grupparbeten tas dock elevens sittplats i beaktande eftersom eleven har en fast plats i
klassen på grund av synhjälpmedlen. Så här uttrycker läraren det:

Jag tror inte att någon ens på det sättet funderar så mycket på att hen har en synnedsättning,

utan eleven jobbar med läs-tv och datorn förstorar och har vi till exempel pararbete eller
grupparbete så har vi alltid så att någon går till eleven för hen kan inte gå för hen behöver
sin läs-tv. (Lärare 1)

En av lärarna poängterar vikten av handledning som en förutsättning för att eleven ska
känna sig som en i klassen. Läraren berättar att handledningen främjar jämlikheten genom

att elevens behov av stöd kartläggs och genom att läraren får konkreta stödåtgärder som
gynnar eleven i undervisningen. Läraren anser att det är viktigt att ta in alla stödåtgärder

som eleven är i behov av för att underlätta vardagen för eleven så att hen kan göra det

som alla andra gör. Läraren betonar även vikten av att eleven kan använda de konkreta

stödmetoder hen fått med alla elever. Ingen blir utpekad och därmed blir det en gemensam
sak som även främjar gemenskap. Så här uttrycker läraren det:

Det är ju viktigt att eleven känner sig som en i klassen, att hen inte är annorlunda. (Lärare
2)

63

Annika Metsä
I observationen framkom även att handledaren tog fasta på den sociala delaktigheten

genom att observera eleven med synnedsättning under en rast. Handledaren ville se hur
eleven fungerar i sociala sammanhang och för att se om eleven har möjlighet till
samhörighet och gemenskap under skoldagen. I intervju av handledare påpekar hen även
att det sker en observation av raster och samspelssituationer alltid i något skede av
handledningen.

6.3.2. Lärares medvetenhet främjar inkludering
Vardagen i skolan är ofta väldigt hektisk och lärare har ofta mycket som de ansvarar för.
Tidsbristen gör att de inte har tillräckligt med tid för att läsa sig in på synnedsättning eller

ta reda på vad det finns för stöd och synhjälpmedel. I och med att det finns extern
handledning att få inom synnedsättning, kan det ses som en stödmetod för lärare att få
vardagen och fungera så undervisningen blir så jämlik som möjligt. Så här uttrycker en
av lärarna det:

Nå åtminstone så underlättar det ju nog att skulle jag själv måsta ta reda på vad allt det
finns för hjälpmedel så liksom det skulle man inte hinna med som klasslärare att ta reda på
allting och beställa och skaffa så nu underlättar det mycket. (Lärare 1)

Handledningen kan leda till en ökad medvetenhet i hela arbetsgemenskapen genom att
alla lärare som undervisar eleven får kännedom om synnedsättning. I intervjun med
läraren framkom det att handledaren ordnade ett möte för alla lärare som undervisar

eleven. Lärarna fick bekanta sig med hjälpmedlen, diskutera och även sätta sig in i elevens
situation genom att få en inblick i hur nedsatt elevens syn är. Vid informationstillfället
hade lärare fått sätta på sig simglasögon fyllda med plast för att få en känsla av hur nedsatt

elevens syn är. I och med att lärare blir mer medvetna om elevens synnedsättning och
prövar på hur det känns, kan det främja förståelsen för eleven och därmed förbättra
elevens situation i all undervisning. Så här uttrycker läraren det:

Där hade vi nog möjlighet att fråga och just bekanta oss med de där hjälpmedlen och att
kanske också det att handledaren visade sådana simglasögon som var fyllda med något

plats och visade lite hurudant sådär att man skulle få en känsla hurudant synfält eleven har

liksom att ungefär hur eleven ser. Det blir ju kanske inte precis samma men i alla fall fick
vi som jobbar med eleven får liksom uppfattningen om hur eleven ser. (Lärare 1)

64

Annika Metsä
I intervjun poängterade lärarna vikten av att alla som undervisar elever med

synnedsättning blir medvetna om vilka behov av stöd eleven har. En av lärarna påpekar
att den skriftliga rapport som handledaren skickar till skolan efter handledningsbesöket

är viktig. I rapporten framkommer tydligt elevens behov av stöd och rekommendationer.

Det hänger dock på klassläraren att framföra informationen till alla lärare. I och med att
alla lärare är medvetna om elevens behov kan de ta dem i beaktande i undervisningen.
Det här främjar inkludering i och med att eleven kan delta på lika villkor i all undervisning
i skolan. Så här uttrycket en av lärarna det:

Nu tror jag att det är bra för eleven att vuxna är medvetna om det här och att alla vuxna

som undervisar är medvetna om vad eleven behöver, eller att man behöver tänka på det att

bokstäver är tillräckligt stora och att eleven sitter fram i klassen och allt det där. (Lärare 2)

6.3.3. Tid och ekonomiska aspekter som hinder
Det kan även uppstå utmaningar i samband med handledningen som kan påverka hur
eleven inkluderas i undervisningen. En av lärarna berättar i intervjun om att det tidvis

finns en frustration kring synhjälpmedlen. Eftersom det finns flera olika hjälpmedel för

synnedsättning anser läraren att det ibland blir för mycket och att det borde fokuseras mer
på vad eleven egentligen behöver och använder. Eftersom läraren inte tidigare hade

erfarenhet av elever med synnedsättning behövs först och främst handledning att använda
synhjälpmedel samt tid att lära sig och sätta sig in i olika synhjälpmedel.

Det som jag ibland har funderat är att det kommit väldigt många olika hjälpmedel liksom

och allt kan vi inte i skolan sätta in på timmen (…) liksom det kommer väldigt olika, många
olika hjälpmedel och allt kan vi inte få in på lektionerna, kanske fokusera på vilka är de
viktigaste. (Lärare 1)

I både intervjuer med lärare och handledare samt i observationen framkom ett tydligt

hinder för inkludering av elever med synnedsättning. Det hindret var tiden. Om det inte
finns tillräckligt med tid för handledning och tid för att sätta in sig i synhjälpmedel kan

det påverka inkluderingen negativt. Då lärare inte har tid att sätta sig in i stödarrangemang

kan det påverka inkluderingen genom att eleven inte får det stöd hen behöver för att hänga
med i undervisningen på samma villkor som alla andra elever. Dock poängterar läraren

65

Annika Metsä
att hen utforskar synhjälpmedel på egen tid, men det kanske inte alla gör. Så här uttrycker
en av lärarna det:

Det finns ingen tid liksom, ingen tid skilt avsett för att bekanta sig med hjälpmedel eller

överhuvudtaget handledning i stil utan det är nog sådant som man gör liksom inom egen
tid. (Lärare 1)

Tidsbristen framkom även under handledningssamtalet med handledare och lärare. I och
med att tiden var knapp eller att handledningen skedde under en lektion där läraren

samtidigt övervakade eleverna, kan det här ses som ett hinder för inkludering i och med

att läraren inte hinner ta in all den information som utbyts under handledningssamtalet. I
observationen framkom att handledningssamtalen varade runt 15 minuter, vilket innebär

att handledningen var mer ett snabbt utbyte av information om kartläggningen samt

handledarens råd. I och med att tiden var knapp kan det ses som ett hinder för inkludering
eftersom handledare och lärare inte hinner reflektera tankar med varandra.

I intervjun påpekar handledaren att processen med betalningsförbindelsen tar väldigt lång

tid. Processen för betalningsförbindelse innefattar kontakt till olika enheter och
kommunernas beslutsfattande. Handledaren menar att dessa processen går långsamt och

är inte så flexibla. Det här ser handledaren som ett hinder, eftersom elever med
synnedsättning behöver stödet snarast möjligt för att hänga med i undervisningen på lika

villkor och därmed finns inte tid att vänta. I och med att processen tar länge betyder det
att handledaren måste vänta på beslut från kommunen och först sedan kan hen bestämma
tid för handledning. Så här uttrycker handledaren det:

Jag tycker ju att när det finns en elev som har synnedsättning att det skulle gå snabbt den
där processen hela med kontakt och betalningsförbindelse. (Handledare)

Sammanfattningsvis tyder resultaten på att handledningen har en påverkan av inkludering

av elever med synnedsättning. Handledaren använder sig av sin expertis för att förmedla
kunskap av synhjälpmedel till elev och lärare. Kunskapsförmedling sker även då det

gäller att skapa en förändring i lärmiljön. Handledaren använder sig av en tydlig struktur
under handledningsbesöken. Ett tydligt hinder för inkludering av elever med
synnedsättning är tiden.

66

Annika Metsä

7. Diskussion
I det här kapitlet diskuteras resultaten som redovisats i föregående kapitel utgående
från den forskning och teori som ligger som grund för avhandlingen och egna

tolkningar. Kapitlet inleds med en metoddiskussion och avslutas med konkluderande

tankar kring praktiska implikationer, utvidgad förståelse av handledning som stöd för
elever med synnedsättning och förslag till fortsatt forskning.

7.1. Metoddiskussion
Syftet med studien är att undersöka hur den handledning som ett specialpedagogisk
resurscenter erbjuder lärare med elever med synnedsättningar i klassen genomförs, och

vilken betydelse handledningen har för inkluderingen av elever med synnedsättning. Som
metod i avhandlingen användes kvalitativ fallstudie och som forskningsansats
hermeneutik.

Olsson och Sörensen (2007) beskriver att en kvalitativ studie används då informationen

är beskrivande samt tolkas av forskaren. Kvalitativa metoder används för att beskriva data

som samlats in genom intervjuer, observationer eller dokument. En kvalitativ metod var
lämplig att använda i denna avhandling, eftersom studien beskriver personers upplevelser

som samlats in genom intervjuer och observationer. Ifall metoden i studien varit

kvantitativ, skulle en djupare analys saknas. Enligt Yin (2003) lämpar sig en kvalitativ
fallstudie då forskaren vill komma in på djupet av ett eller flera fall. Jensen och Sandström
(2016) påpekar att flera fall är bättre än ett fall. Kvalitativ fallstudie var relevant i denna

avhandling, eftersom metoden gör det möjligt att komma in på djupet av ett fall och få
beskrivande data. En djupare förståelse nåddes genom att avhandlingens datainsamling
bestod av två fall, vilket var betydelsefullt i och med det handlade om olika skolor samt
varierande behov av handledning, eftersom elevernas synnedsättning var så olika.

Fallstudiens styrka är enligt Denscombe (2018) att data samlas in med olika metoder. Då
det gjordes i den här studien, framkom resultat som inte skulle ha framkommit utan

mångsidiga datainsamlingsmetoder. Data samlades in genom halvstrukturerade intervjuer
och deltagande observationer. Eftersom informanternas upplevelser och tolkningar kan

variera anser jag att halvstrukturerade intervjuer i denna avhandling fungerade, på grund
67

Annika Metsä
av att intervjuerna kunde anpassas individuellt till varje informant. Intervjuguiden gav en
tydlig struktur men i och med att man aldrig kan förutspå vad informanterna säger, gav

halvstrukturerade intervjuer rum för flexibilitet och möjlighet att fördjupa sig i något

informanterna berättade. Gillham (2008) poängterar att halvstrukturerade intervjuer ger
en god kvalitet i och med att det finns en balansgång mellan flexibilitet och struktur. En
pilotstudie av intervjuguiden hade varit bra att genomföra före intervjuerna. Då hade jag

eventuellt fått nya inblickar i vad som kunde ha förbättrats i intervjuguiden för att få mer
information av dem som intervjuades.

Denscombe (2018) betonar betydelsen av att rollen vid observation kan variera vid

deltagande observation. Under observationen varierade rollen som observatör då
observationen skedde i skolkontext. Det gav en bättre inblick i olika fenomen eftersom

jag kunde närvara då det behövdes för att få en mer detaljerad bild av vissa fenomen, men

jag kunde också ta en fullständig observatörroll för att kunna se större helheter. Merriam
(2011) och Denscombe (2018) betonar att en god observation präglas av flexibilitet. I och
med

att

syftet

i

studien

var

tydligt,

gynnades

observationen

av

det.

För att öka trovärdigheten i denna studie har jag tillbringat en längre tid ute på fältet för
att samla in data. Det här gör en kvalitativ studie mer trovärdig, menar Denscombe (2018).
Jag har även använt mig av triangulering, eftersom jag samlat in data genom intervjuer

och observationer. Triangulering innebär att data samlas in på olika sätt för att man ska
få en bredare förståelse för fenomenet. Yin (2013) menar att triangulering ökar
forskningens trovärdighet. I och med att data samlades in under en längre tid fick jag en

bredare uppfattning om fenomenet handledning, och hur det ser ut under hela
handledningsbesöket som den externa handledaren gör. Genom triangulering kunde jag
även se om insamlade data skilde sig från eller hade likheter med varandra. I intervjuer

och observationer framkom likheter och till följd av det förstärkte intervjuerna de data
som observerats.

7.2. Resultatdiskussion
I avhandlingen ligger fokus på den externa handledning som experter på synnedsättning

ger i skolor i Finland. Handledningen kan beskrivas som specialpedagogisk handledning
68

Annika Metsä
eftersom den har ett specialpedagogiskt syfte, som är att stödja elever med

synnedsättning. Tidigare forskning av till exempel (Bladini, 2004; Sahlin, 2005,
Sundqivst, 2012) visar att det finns orsak att skilja den här

handledningen i

specialpedagogiska sammanhang från andra former av handledning. Enligt Sundqvist

(2012) skiljer sig specialpedagogisk handledning från andra former genom den
specialpedagogiska kunskapen. I min tolkning av resultatet framträder två teman som jag

här diskuterar närmare: kunskapsförmedling som kärnan i handledningen och
handledning som möjliggörande faktor för inkludering.

7.2.1. Kunskapsförmedling som kärnan i handledningen
Resultatet visar att externa handledare inom synnedsättning använder sig av sin
sakkunskap i handledningen. Det här betyder att den centrala handledningsstrategi som

används för att förmedla expertis ligger inom det expertbetonade perspektivet, där

huvudfokus ligger på kunskapsförmedling. Handledarens expertis genomsyrade hela

handledningen genom att handledaren gav konkreta råd, förslag och delade med sig av

sitt kunnande om synhjälpmedel och presenterade anpassningar som lämpar sig för elever
med synnedsättning. I resultaten framkom inget behov av att ändra på lärarens tänkande
eller tillvägagångssätt. Handledningen baserade sig på att elev och lärare skulle få det

stöd de behövde för att eleven skulle kunna delta i undervisningen på lika villkor som alla

andra. Resultatet grundar sig både på observation och intervjuer och synliggörs både i
användning av handledningsstrategier och fokus.

Då specialpedagogisk handledning mellan lärare och speciallärare har ett expertbetonat
perspektiv kallar Sundqvist (2012) det för konsultativt handledningssamtal. Samma typ

av handledningssamtal förekommer inom extern handledning där utomstående experter

inom specialpedagogik handleder lärare. Det expertbetonade perspektivet där
kunskapsförmedlingen är det centrala, har ett starkt fotfäste inom specialpedagogisk

handledning, vilket flera forskare (Ström, 1999; Bladini, 2004; Sahlin, 2005; Sundqvist,
2012) understrukit i tidigare forskning.

Det är dock värt att nämna att lärarnas förväntningar på handledningen var att de skulle
få konkreta råd och förslag eftersom de inte hade tillräckliga kunskaper om
synnedsättning. Lärare ansåg att de inte har tillräckligt med kunskap om hur de kan stödja

69

Annika Metsä
elever med synnedsättning i det praktiska arbetet. Jag tolkar behovet av konkreta råd som

betydelsefullt då det gäller att handleda lärare som undervisar elever med synnedsättning.
Till exempel Newman & Rosenfield (2019) menar att förväntningarna hos dem som

mottar handledning har en stor betydelse för hur handledningen utfaller och det skulle
vara bra att diskutera förväntningar och också tydliggöra förväntningarna då man börjar
en handledningsprocess.

Resultaten av den här studien kan även jämföras med

Sundqvists (2012) undersökning, där lärare även betonade vikten av att få konkreta råd

och förslag. Sundqvist anser dock att tidsbristen har en koppling till att
kunskapsförmedling praktiseras mest. I min studie kom det också fram att tidsbristen är

ett centralt hinder då man vill utveckla handledning till något mer än ensidig
kunskapsförmedling. Resultaten motsvarar därmed resultaten i Sundqvist studie. I och
med att tiden inte räckte till för djupare analys, blir det nödvändigt att handledaren
använder sig av sin expertis för att försäkra sig om att eleven får det stöd som behövs.

I resultaten framkom att fokus i handledningen var på eleven och hens behov av stöd och
synhjälpmedel. Kunskapsförmedling förblev därmed den centrala metod som handledare
använder sig av för att lära ut till lärare och elever hur synhjälpmedel fungerar och för att
dela med sig av sitt kunnande för att anpassa elever till lärmiljön. Det här stämmer

överens med tidigare forskning av Sundqvist (2014) och Bladini (2004). I och med att
synhjälpmedel till stor del handlar om teknologi, finns det inte behov av annan

handledningsstrategi än kunskapsförmedling för att mottagarna ska förstå hur
synhjälpmedel fungerar.

De strategier den externa handledaren i egenskap av specialpedagogisk handledare

använder kan förstås med hjälp av teorin om stödstrukturer. Bruner (2006) påpekar att
teorin om stödstrukturer används för att eleven ska få det stöd av läraren som hen behöver

för att utföra uppgifter och för att ett lärande ska ske. Då eleven klarar av uppgifter trappas
stödet sakta ner. Speglar man denna teori mot resultaten av undersökningen kan man se

en koppling. Truscott m.fl. (2012) har även jämfört teorin om stödstrukturer med

konsultation. I deras modell av konsultation ger handledaren stöd genom att presentera,
demonstrera och identifiera tyst kunskap. Verenikina (2003) menar att teorin om
stödstrukturer i praktiken kan tillämpas genom att läraren är den som har mer kunskap

och genom olika stödformer kan förbättra elevens lärande. Stödet i denna studie gavs i
form av konkreta råd och förslag som baserade sig på handledarens expertis, men även

70

Annika Metsä
genom att handledaren redovisade och demonstrerade. Resultatet visar att målet med

handledningen är att elev och lärare i framtiden ska klara av undervisningen på egen hand.
Både lärare och elev får det stöd de behöver, och stödet trappas sedan ner då stödet inte

mer behövs. Min tolkning är även att Bruners (2006) teori om stödstrukturer passar in i

handledningen mellan handledare och lärare eftersom handledningen är till för att öka
lärares medvetenhet om stödarrangemang och synhjälpmedel. Då jag placerar teorin om

stödstrukturer i en kontext där handledare och lärare möts, kan jag även se en väg mot

inkludering. Läraren får det stöd hen behöver för att sedan kunna undervisa alla elever på
lika villkor på egen hand.

Resultaten visar också på att det finns likheter med den så kallade klientcentrerade

fallkonsultationen. Enligt Caplan (1970) blir handledaren involverad då lärarens

kunnande inte räcker till och därmed utför handledaren en grundläggande kartläggning
som sedan redovisas genom att handledaren ger konkreta råd och förslag till fortsättning
samt ett åtgärdsprogram. I resultaten framkommer också att handledningen har drag av

Caplans (1970) klientcentrerade konsultationsform i och med att handledaren blir
involverad då lärarens, skolans och kommunens kunnande inte räcker till. Handledningen

fokuserade mycket på kartläggning och handledning kring anpassningar och

synhjälpmedel. Efter handledningen fick lärare ta del av en rapport som jag tolkar som en
form av åtgärdsprogram, eftersom rapporten innehåller en sammanfattning av
handledningsbesöket, men också förslag på fortsatta åtgärder. En viktig aspekt att ta upp

är att kartläggningen låg som grund för att kunna implementera synhjälpmedel samt
förslag till anpassningar i lärmiljön, liksom i Caplans (1970) klientcentrerade

konsultationsform. Kartläggningen var en stor del av handledningen och den sattes mest
tid på.

Sahlin (2005) och Sundvist (2014) poängterar att den expertbetonade specialpedagogiska
handledningen riskerar att medföra att relationen mellan handledare och lärare blir

asymmetrisk. Specialläraren har ofta en starkare roll och relationen blir därmed ojämlik.

Resultaten i denna undersökning visar dock att relationen mellan handledare och lärare
uppfattas som jämlik, fastän den centrala handledningsstrategi handledaren använder är

kunskapsförmedling. Lärarna ansåg att de hade möjlighet att bolla tankar med

handledaren. Newman och Rosenfield (2019) menar att en kollaborativ relation
karaktäriseras av att relationen upplevs som jämlik, och alla samverkar och delar med sig

71

Annika Metsä
av sitt kunnande. Jag tolkar att handledningen hade en kollaborativ relation, eftersom

handledaren skapade en öppen och tillförlitlig relation med lärare, men använde sig av

kunskapsförmedling för att skapa ändring och stärka lärarens kunskap om pedagogik för

elever med synnedsättning. Min tolkning är även att lärare upplevde relationen i
handledningen som jämlik på grund av att handledningen bekräftade lärares förväntningar
och behov. I och med att lärare får det stöd de behöver i vardagen och eleven får direkt

stöd av handledaren, förblir arbetsbördan mindre hos läraren eftersom hen sedan kan
förverkliga undervisningen på ett bättre sätt.

Min tolkning utgående från resultaten i denna avhandling är att extern specialpedagogisk

handledning har drag av ett multiteoretiskt perspektiv. Det kännetecknas enligt Sundqvist

m.fl. (2020) av att den ömsesidiga och tillåtande relationen kopplas samman med ett
lösningsorienterat

fokus.

Fastän

kunskapsförmedling

var

den

centrala

handledningsstrategin som handledaren använde sig av, finns det resultat som visar att

handledningen har en kollaborativ karaktär. Det här betyder att handledaren skapat en
trygg och tillåtande relation som inte rubbas av att handledaren använder sig av sin

expertis. En kollaborativ relation menar Newman och Rosenfield (2019) vara nyckeln till

en framgångsrik handledning. Genom att relationen upplevs som jämlik, tolkar jag att
handledaren har lättare att nå fram med konkreta råd och förslag som man kan behöva
implementera senare under handledningsprocessen.

7.2.2. Handledningen som möjliggörande faktor för inkludering
Resultatet visar att handledaren gav både direkt stöd till elever och indirekt stöd till lärare.
Handledaren gav direkt stöd till eleven genom att kartlägga behovet genom observation

och göra syntest men också att handleda eleven att använda sina synhjälpmedel. RiisJensen (2017) nämner att direkt stöd kännetecknas av att handledaren observerar för att
kartlägga behovet av handledning. För att kartlägga syn och veta vilka synhjälpmedel

som gynnar elever med synnedsättning krävs fördjupad kunskap om synnedsättning.

Hännikäinen (2006) menar att den handledning som experter inom synnedsättning ger är
direkt handledning av elever men även indirekt stöd till lärare. Den här studien visar att

det indirekta stöd handledaren ger lärare är redovisning av observation och syntest men

hen handleder även lärare i att använda hjälpmedel. Tidigare studier av Sahlin (2005)
visar att specialpedagoger har en dubbel funktion, vilket innebär att specialpedagogen

72

Annika Metsä
inte har en ren handledarroll. I denna studie framkommer att handledaren har en dubbel

funktion och att den dubbla funktionen är viktig. Handledaren bygger upp ett omfattande
stöd för eleven genom att handleda både elev och lärare. Genom att ge stöd för båda
parterna kan handledaren säkerställa att stödet når fram och kan därmed trygga en
inkluderande undervisning.

Resultaten visar att handledare och lärare hade en tydlig bild av vad inkludering innebär

och de använde sig av begreppen jämlikhet och delaktighet för att förklara inkludering.

Saloviita (2003) använder begreppet jämlikhet som synonym för inkludering. I och med
att handledare och lärare hade en tydlig bild av vad inkludering innebär, tolkar jag

handledningen som ett ytterligare stöd för inkludering i och med att strävan efter

inkludering är tydlig. Takala (2006) menar att en lyckad inkludering kräver ett omfattande
stöd. I resultaten framkommer att handledningen har en positiv inverkan på inkludering,
i och med att handledningen medför stöd för elev och lärare. Det här betyder att både

handledare och lärare ser handledningen som en metod för inkludering. Tidigare
forskning av Riis-Jensen (2017) har även bidragit med kunskap om att handledning har
en positiv effekt på inkludering, men även på lärares välmående eftersom lärares kunskap

och förståelse ökar. Resultaten i denna studie visar att handledningen skapar delaktighet
och jämlikhet för elever med synnedsättning, eftersom handledningen bidrar med
kunskap om synhjälpmedel och anpassningar i lärmiljö. Handledningen innebär
avlastning för lärare eftersom arbetsbördan minskar.

I och med att graden av synnedsättning kan variera, kan behovet av handledning se olika
ut för olika lärare och elever. I undersökningen gjordes ingen analys av lärarnas attityder
och hur de omsätter det som kommit upp i handledningen i det praktiska arbetet. I

resultaten framkom också en viss osäkerhet gällande vad reflektion innebär.

Samtalsfärdigheter som karaktäriserar deltagarbetonade perspektivet så som frågeteknik,
spegling, omformulering och sammanfattning var bristfälligt. Att reflektion inte
förekommer i så hög grad kan dock bero på tidsbrist, som även jag tolkar som ett hinder

för inkludering. Tidigare forskning (se till exempel Bladini, 2005; Jensen, 2017;

Sundqvist, 2012) visar att reflektion i handledningen är betydelsefullt för att skapa
förändring. Det kan även ha en avgörande roll för inkludering. Tiden begränsas också av

ekonomiska aspekter. För att garantera att elever med synnedsättning blir inkluderade i
73

Annika Metsä
undervisningen, är min tolkning att det finns ett utvecklingspotential i att använda mer
reflektion och samtal kring inkludering som dock begränsas av ekonomiska aspekter.

7.3. Slutsats och utvidgad förståelse
I den här avhandlingen var målet att undersöka hur den externa handledningen genomförs

och hurdan inverkan handledningen har på inkludering av elever med synnedsättning.

Handledning kan ses som en process som sker i samverkan mellan handledare och lärare
för att uppnå en inkluderande undervisning. Målet är att alla elever oberoende av

funktionsvariation får delta i allmän undervisning och gå i sin närskola. Därför framstår
handledning som en central metod för att förbättra inkluderingen. För att kunna inkludera
elever med olika funktionsvariationer är det viktigt med specialpedagogisk handledning.

Olika åtgärder kunde vidtas. Handledare behöver till exempel mer praktisk övning i
specialpedagogisk handledning, mer tid för handledning och tydligare riktlinjer för hur

handledningen ska tillämpas i specialpedagogisk kontext. Den här avhandlingen skrevs

inom ramarna för projektet ”specialpedagogisk handledning” vid Åbo Akademi med
syftet se hur den externa handledning förverkligas och genomförs i finlandssvenska
skolsammanhang.

Resultatet i den här avhandlingen visar på att extern handledning inom synnedsättning
har en anknytning till det expertbetonade perspektivet. Handledaren hade rollen som

expert och bidrog med sin kunskap för att öka lärares medvetenhet om synhjälpmedel och
anpassningar i lärmiljö, men också för att främja elevens inkludering i undervisningen.

Relationen i handledning upplevdes som jämlik, och lärare ansåg att de har möjlighet att

uttrycka sin tankar och åsikter vilket tydliggjorde att handledningen hade en kollaborativ
stil. Handledningen saknade tydliga drag av reflekterande samtal, vilket kan bero på

tidsbrist och bristande förståelse för vad det innebär i en handledningskontext. Resultatet

kan förstås med hjälp av teorin om stödstrukturer där handledaren erbjuder stöd för både
elever med synnedsättning och deras lärare. Handledaren ger stöd genom att dela med sig
av sin kunskap, men ger även utrymme för de handleddas tankar. En central del av

handledningen var att handledaren och eleven arbetade tillsammans. Handledaren utförde
synkartläggning, och gav också direkt stöd till eleven genom att handleda eleven att
använda synhjälpmedel. Handledningen fokuserade på eleven och därmed förblev det

tydligt för alla som deltog i handledningen att syftet var att förbättra elevens delaktighet,
74

Annika Metsä
det vill säga att eleven ska dra nytta av handledningen för att kunna delta på lika villkor

som alla andra elever under skoldagen. I resultaten framkom att tidsbristen är en stor

utmaning. Tidsbristen för med sig att handledaren inte hinner föra fördjupade samtal med
lärare och lärare hinner inte sätta sig in i synhjälpmedel på egen hand. Tidsbristen kan
även vara en faktor som kan ses som ett hinder för inkludering.

Eftersom jag använt mig av hermeneutisk ansats i avhandlingen förklarar jag min större
förståelse för specialpedagogisk handledning i enlighet med den hermeneutiska spiralen.
Under avhandlingsprocessen har min förståelse för specialpedagogisk handledning

fördjupats. Jag upplever att jag fått en djupare förståelse för vad extern specialpedagogisk
handledningen innebär och hur olika perspektiv inom handledning karaktäriseras och
används. Jag har även fått en fördjupad förståelse för den teori som specialpedagogisk

handledning bygger på. Jag överraskades av att handledningssamtalen med lärare var så
korta. Min uppfattning av specialpedagogisk handledning är att handledningen först och
främst sker mellan handledare och lärare, men även att handledningen ska prioriteras och

ges tid. Tidigare forskning av Sundqvist (2012) visar dock att tidsbristen har en negativ
inverkan på handledning. I och med observationerna framkom också betydelsen av att det

finns möjlighet till extern specialpedagogisk handledning. Även om jag tidigare ansett att

specialpedagogisk handledning har en stor betydelse för att elever i behov av stöd ska få
det, så ökade min förståelse för den specialpedagogiska handledningens betydelse för
inkludering.

Ytterligare har handledningen fördjupat min förståelse för ett multiteoretiskt perspektiv

på handledningen. Resultatet av denna handledning tyder på att den centrala
handledningsstrategi som handledaren använde sig av var kunskapsförmedling, men
relationen var kollaborativ. Det innebär att extern specialpedagogisk handledning utgår
från ett multiteoretiskt perspektiv, där flera perspektiv smälter ihop.

7.4. Förslag på fortsatt forskning
I min avhandling undersökte jag den externa handledning som ges lärare som har elever
med synnedsättning inkluderade i klassen. Inom specialpedagogisk handledning finns
det flera forskare som har forskat i den interna specialpedagogiska handledning som

sker mellan speciallärare och lärare i skolkontext (se till exempel Bladini, 2004; Sahlin,
75

Annika Metsä
2005; Sundqvist, 2012). Det finns lite forskning kring extern specialpedagogisk

handledning, även om det forskats i extern specialpedagogisk handledning som ges för
att främja inkludering (se till exempel Riis-Jensen, 2017). Det behövs dock mer

forskning kring specialpedagogisk handledning som externa handledare ger lärare som
har elever med olika funktionsvariationer inkluderade i sin klass.

Det vore intressant att få en djupare bild av hur extern specialpedagogisk handledning
påverkar inkludering, genom forskning om hur elever med synnedsättning upplever

handledningen och hur de ser på betydelsen av att få handledning. Det här kunde utföras
genom observationer och intervjuer. Det vore även betydelsefullt att se om vuxnas syn
på inkludering är densamma som elevers. För att ännu tydligare kunna belysa vilken
inverkan handledningen har, kunde man undersöka fenomenet genom kvantitativa

metoder. Flera lärare kunde inkluderas i undersökningen, och därmed kunde man få ett

mer omfattande resultat. Eftersom tidsbristen inom handledningen under flera år ansetts
som ett hinder, vore det viktigt att forska i orsakerna till den för att också kunna
åstadkomma förändring.

76

Annika Metsä

Litteraturförteckning

Ahlberg, A. (2007). Handledning för förändring?. I Kroksmark, T., Åberg, K. (red.),
Handledning i pedagogiskt arbete (1 uppl.). Studentlitteratur.
Ahlberg, A., Klasson, J-Å., Nordevall, E. (2002). Reflekterande samtal för pedagogisk
utveckling: Samverkan om lärande i matematik. Tryckeri AB Småland.
Bladini, K. (2004). Handledning som verktyg och rum för reflektion: en studie av
specialpedagogers handledningssamtal. Universitetstryckeriet.
Bruner, J.S. (2006). The role of tutoring in problem solving. I Bruner, S.J., The selected
works of Jerome S. Bruner. In search of a pedagogy (Volume 1). Routledge.
Backström-Lindberg, S. (2013). Ljusets betydelse. I Kroksmark, U. (red.), Se på mitt sätt:
om barn och unga med synnedsättning. Studentlitteratur.
Caplan, G. (1970). The Theory and Practice of Mental Health Consultation. Basic
Books.
Denscombe, M. (2018). Forskningshandboken: För småskaliga forskningsprojekt inom
samhällsvetenskaperna (4. uppl.). Studentlitteratur.
Emanuelsson, I. (2007). Inkluderande undervisning: förutsättningar och villkor. I
Andersson, B & Thorsson, L., Därför inkludering. Specialpedagogiska institutet.
Eriksson, K. (2013). Hur fungerar och utvecklas synen? Hur kan vi upptäcka avvikelser?.
I Kroksmark, U. (red.), Se på mitt sätt: om barn och unga med synnedsättning (1 uppl.).
Studentlitteratur.
Finlands FN-Förbund. (2016). FN:s konvention om rättigheter för personer med
funktionsnedsättning och dess fakultativa protokoll.
https://www.ykliitto.fi/sites/ykliitto.fi/files/vammaisten_oikeudet_2016_sv_net.pdf
Gillham, B. (2008). Forskningsintervjun: Tekniker och genomförande (1. uppl.).
Studentlitteratur.
Hammond, J. (2001). Scaffolding teaching and learning in language. Primary English
Teaching Association.
Handal, G. (2007). Handledaren - guru eller kritisk vän? I Kroksmark, T. & Åberg, K.,
Handledning i pedagogiskt arbete. Studentlitteratur.
Huhtanen, K. (2011). Tehostettu tuki perusopetuksessa: työvälineeksi pedagoginen
ennakointi. PS- kustannus.
Hylander, I., Guvå, G. (2010) Grupphandledning i konsultation av psykologer i förskola
och skola. I Näslund, J. & Ögren, M-L., Grupphandledning: forskning och erfarenheter
från olika verksamhetsområden. Studentlitteratur.
77

Annika Metsä
Hännikäinen, T. (2006). Heikkonäköinen oppilas koulussa. I Takala, M. & Kontu, E.,
Näkökulmia näkövammaisten opetukseen. Ps-kustannus.
Hännikäinen, T. (2006). Näkövammaisen oppilaan koulunkäynnin tukimuodot. I Takala,
M. & Kontu, E., Näkökulmia näkövammaisten opetukseen. Ps-kustannus.
Jensen, T., Sandström, J. (2016). Fallstudier. Studentlitteratur.
Justesen, L. & Mik-Meyer, N. (2011). Kvalitativa metoder. Från vetenskapsteori till
praktik (1 uppl.). Studentlitteratur.
Kananen, J. (2013). Case-tutkimus opinnäytetyönä. Jyväskylän ammattikorkeakoulu.
Kangasaho, R. (2006). Sokea oppilas ja hänen koulunkäyntinsä tukeminen. I Takala, M.
& Kontu, E., Näkökulmia näkövammaisten opetukseen. Ps-kustannus.
King-Sears, M., Janney, R., Snell, M. (2015). Teachers’ guides to inclusive practices.
Collaborative teaming. Paul Brooks Publishing Co.
Kroksmark, U. (2013). Vardagens aktiviteter: vad gör de för skillnad?. I Kroksmark, U.
(red.), Se på mitt sätt: om barn och unga med synnedsättning (1 uppl.). Studentlitteratur.
Jensen, T., Sandström, J. (2016) Fallstudier. Studentlitteratur.
Lag
om
grundläggande
utbildning.
(1998/628).
https://www.finlex.fi/sv/laki/ajantasa/1998/19980628

Hämtat

från

Lauvås, P., Handal, G. (2015). Handledning och praktisk yrkesteori (3 uppl.).
Studentlitteratur.
Linnanmäki, M. (2014). Rätten till utbildning: Framtidsperspektiv för svenska skolan för
synskadade. Tankesmedjan Magma.
Low, O. (2011). Pedagogisk handledning. Studentlitteratur.
Merriam, S. (2011). Fallstudien som forskningsmetod. Lund: Studentlitteratur.
Mäkinen, M., Nikander, E., Pantzar, T., Saari, A. (2009). Inklusiivinen erilaisuus
kasvatuksessa. Tampereen yliopistopaino OY.
Nielsen, K., Kvale, S. (2000). Mästerlära: Lärande som social praxis. Studentlitteratur.
Newman, D.S., Rosenfield, S.A. (2019). Building competence in school consultation: A
developmental approach. Routledge.
Näslund, J., Ögren, M-L. (2010). Grupphandledning: forskning och erfarenheter från
olika verksamhetsområden. Studentlitteratur.

78

Annika Metsä
Oja, S. Kaikille kelpo koulu: kolmiportaisen tuen toteuttaminen ja kehittäminen. PSkustannus.
Olsson, H., Sörensen, S. (2007). Forskningsprocessen: kvalitativa och kvantitativa
perspektiv (2 uppl.). Liber AB.
Onnismaa, J. (2011). Ohjaus- ja neuvontatyö: Aikaa, huomioita ja kunnioitusta.
Hakapaino OY.
Persson, C. (2014). En skola för alla- en förändrad syn?. I Sandström, M. & Nilsson, L.
& Stier (red.), J, Inkludering: möjligheter och utmaningar. Studentlitteratur.
Pihlaja, P. & Silvennoinen, H. (2020) Inklusiivisen kasvatuksen monet mahdollisuudet.
I Takala, M. & Äikäs, A. & Lakkala, S. (toim.), Mahdoton inkluusio?: Tunnista
haasteet ja mahdollisuudet. PS-kustannus.
Puolanen, P., Perttunen, A. (2006). Näkövammaisuudesta ja apuvälineistä. I Takala, M.
& Kontu, E (toim.), Näkökulmia näkövammaisten opetukseen. Ps-kustannus.
Puusa, A., Juuti, P. (2020). Laadullisen tutkimuksen näkökulmat ja menetelmät.
Gaudeamus.
Rabe, T., Hill, A. (2000). Boken om integrering: idée teori praktik. Akademiförlaget.
Riis-Jensen, C. (2017). Vejledning af lærere: en samskabende proces. Aarhus Universitet.
Saloviita, T. (2003). En skola öppen för alla. Fram AB.
Sahlin, B. (2005). Utmaning och omtanke: En analys av handledning som en utvidgad
specialpedagogisk funktion i skolan med utgångspunkt i tio pionjärers berättelser. HLS
Förlag.
Sandström, M. (2014). Inledning. I Sandström, M. & Nilsson, L. & Stier, J., Inkludering:
möjligheter och utmaningar (1 uppl.). Studentlitteratur.
Smith, S. (2011). Introducing Bruner: A guide for practitioners and students in early
years education. Routledge.
Sondenå, K. (2007). Reflektionen, dialogen och demokratin. I Kroksmark, T. & Åberg,
K. (red.), Handledning i pedagogiskt arbete (1 uppl.). Studentlitteratur.
Ström, K. (1999). Specialpedagogik i högstadiet. Ett speciallärarperspektiv på
verksamhet, verksamhetsförutsättningar och utvecklingsmöjligheter. Åbo Akademi
University Press.
Sundqvist, C. (2012). Perspektivmöten i skola och handledning - Lärares tankar om
specialpedagogisk handledning. Åbo Akademis förlag.
Sundqvist, C. (2014). Den samarbetande läraren:
samundervisning i skolan (1 uppl.). Studentlitteratur.

Lärarhandledning

och
79

Annika Metsä
Sundqvist, C., & Ström, K., (2015) Special Education Teachers as Consultants:
Perspectives of Finnish Teachers. Journal of Educational and Psychological
Consultation, 25:4, 314-338. DOI: 10.1080/10474412.2014.948683
Sundqvist, C. (2018). Facilitators and Pitfalls in the Use of Consultation Strategies:
Prospective Special Educators’ Self-Reflections on Audio-Recorded Consultation
Sessions. Journal of Educational and Psychological Consultation. DOI:
10.1080/10474412.2018.1470933
Sundqvist, C., Aarnio, R., Ström, K. (2020) Asiantuntija, analyyttinen ystävä vai
tiimipelaaja? Erityisopettajan konsultoiva rooli. I Takala, M. & Äikäs, A. & Lakkala, S.
(toim.), Mahdoton inkluusio? Tunnista haasteet ja mahdollisuudet. PS kustannus.
Söderqvist Dunkers, T. (2013). Villkor för delaktighet i kamratgemenskap. I Kroksmark,
U. (red.), Se på mitt sätt: om barn och unga med synnedsättning (1 uppl.).
Studentlitteratur.
Takala, M., Äikäs, A., Lakkala, S. (2020). Inklusiivisen kasvatuksen monet
mahdollisuudet. Takala, M. & Äikäs, A. & Lakkala, S. (toim.), Mahdoton inkluusio?
Tunnista haasteet ja mahdollisuudet. PS kustannus.
Takala, M. (2006). Näkövammaisen lapsen kehitys. I Takala, M. & Kontu, E. (toim.),
Näkökulmia näkövammaisten opetukseen. Ps-kustannus.
Truscott, S.D., Kreskey, D., Bolling, M., Psimas, L., Graybill, E., Kizzy, A., Schwartz,
A. (2012). Creating consultee change: A theory-based approach to learning and
behavioral change processes in school-based consultation. Consulting Psychology
Journal, Vol. 64, No. 1, 63– 82. DOI: 10.1037/a0027997
UNESCO. (1994). The Salamanca Statement and Framework for Action on Special
Needs
Education.
UNESCO.
https://www.right-to-education.org/sites/right-toeducation.org/files/resource-attachments/Salamanca_Statement_1994.pdf
UNICEF Finland. (2021). Barnkonventionen: FN:s konvention om barnets rättigheter.
https://unicef.studio.crasman.fi/pub/public/pdf/LOS_A5fi.pdf
Utbildningsstyrelsen. (2014). Grunderna för läroplanen för den grundläggande
utbildningen 2014. Utbildningsstyrelsen.
Verenikia, I. (2003). Understandling scaffolding and the ZPD in educational research.
University of Wollongong. https://ro.uow.edu.au/edupapers/381
Yin, R. (2013). Kvalitativ forskning från start till mål (1 uppl.). Studentlitteratur.
Åberg, K. (2007). Handledda lärargrupper: för vad och vem? I Kroksmark, T. & Åberg,
K. (red.), Handledning i pedagogiskt arbete (1 uppl.). Studentlitteratur.
Åström, E. (2013). Tekniska hjälpmedel som resurs och hinder i vardagen. I Kroksmark,
U (red.), Se på mitt sätt: barn och unga med synnedsättning (1 uppl.). Studentlitteratur.
80

Annika Metsä
Ödman, P-J. (2007). Tolkning, förståelse, vetande - Hermeneutik i teori och praktik (2
uppl.). Studentlitteratur.

81

Annika Metsä
Bilaga 1. Samtyckesblankett
Forskningsprojekt om handledning mellan synpedagog och lärare
Information och samtycke
Bästa lärare och vårdnadshavare!
Mitt namn är Annika Metsä och jag är pro-gradu skribent vid Åbo Akademi inom ämnet
specialpedagogik. Jag gör min avhandling inom ramen för ett forskningssamarbete med
XXX där fokus ligger på den handledning XXX synpedagog ger lärare som har elever
med synnedsättning i klassen. Forskningssamarbetet leds av PeD Christel Sundqvist vid
Åbo Akademi. Studien är kvalitativ och kommer att bestå av analyser från:
a) observationer av synpedagogens handledningsbesök i skolor
b) intervjuer med synpedagogen och lärare som har en elev med synnedsättning i klassen
Syftet med forskningen är att ta reda på utmaningar och möjligheter i den synpedagogiska
handledningen som erbjuds i finlandssvensk skolkontext och handledningens betydelse
för en inkluderande undervisning. Allt material behandlads konfidentiellt och inga
specifika namn eller platser kommer att nämnas i avhandlingen. Inbandat intervjumaterial
och notat från observationerna förstörs efter att projektet avslutats.
Ifall du har några frågor angående undersökningen kan du kontakta mig eller min
handledare Christel Sundqvist. Du kan också vända dig till XXX om du har frågor.
Vänliga hälsningar Annika Metsä
Kontakt:
Studerande
Annika Metsä
annika.metsa@abo.fi

Handledare
PeD Christel Sundqvist
christel.sundqvist@abo.fi
050 348 1965

82

Annika Metsä
Lärare och vårdnashavare:
Jag ger mitt samtycke för att observation av handledning mellan lärare och synpedagogen
får göras i mitt barns undervisningsgrupp och användas för ovan nämnd undersökning.
Underskrift/Namnförtydligande
Datum: ______________________ Ort: ______________________ ____________
Lärarens intervju och observation:
Jag ger mitt samtycke för att observation och intervjuer får användas för ovan nämnd
undersökning.
Underskrift/Namnförtydligande
Datum: ______________________ Ort: ______________________ ____________

83

Annika Metsä

Bilaga 2. Intervjuguide
Lärare
Bakgrundsfrågor:
Vad har du för utbildning?
Hur lång arbetserfarenhet har du?
Hur länge har du jobbat med eleven?
Har du tidigare erfarenhet av handledning?

1. Vilka olika handledningsstrategier använder de externa handledarna

Vad förväntar du dig av handledningen?
Berätta hur handledningen går till?
Hur skulle du beskriva handledarens roll under handledningen?
Hur skulle du beskriva din roll vid handledningen?
Hur upplever du relationen mellan er under handledningen? (jämlik eller icke jämlik)
Hur ser du på att få råd av handledaren?
Hur ser du på betydelsen av reflektion som en del av handledningen?

2. Vilket är innehållet och fokus i handledningen
Vad pratar ni om under handledningen?
Vad är innehållet i handledningen?
Vem är i fokus i handledningen?
84

Annika Metsä
Skulle du önska dig ett annat innehåll eller fokus på handledningen?

3. Hur upplever aktörerna handledningen och handledningens betydelse för
inkludering?

Hur påverkar handledningen ditt arbete?
Hur använder du dig av det du fått ta del av i handledningen i din undervisning?
Vilken betydelse tänker du att handledningen har för eleven?
Vilka positiva aspekter upplever du med handledningen?
Vilka eventuella utmaningar finns det?
Har du utvecklingsförslag på handledningsprocessen?
Finns det något du vill framföra som jag inte tänkt på att fråga?

Handledare
Bakgrundsfrågor
Vad har du för utbildning?
Har du någon utbildning specificerad till handledning?
Vad är din arbetserfarenhet?
Hur länge har du haft eleven?
Hur ofta gör du handledningsbesök till skolan?

1. Vilka olika handledningsstrategier använder de externa handledarna
Vilken är din viktigaste uppgift under handledningen?
Vilken är lärarens roll under handledningen?
85

Annika Metsä
Hur upplever du relationen mellan er under samtalet?
Hur ser du på att ge råd och förslag till läraren?
Hur ser du på betydelsen av reflektion som en del av handledningen?
Hur planerar du handledningstillfällena?
Följer du någon speciell struktur?

2. Vilket är innehållet och fokus i handledningen
Vad är innehållet i handledningen?
Vad är i fokus av handledningen?
Vem är i fokus i handledningen?
Skulle du önska ett annat innehåll eller fokus på handledningen?

3. Hur upplever aktörerna handledningen och handledningens betydelse för
inkludering?

Vad är målsättningen med handledningen?
Vilken betydelse tänker du att handledningen har för eleven?
Vilken betydelse tänker du att handledningen har för läraren?
Vad tycker du fungerar bra?
Vilka är utmaningarna i handledningen?
Har du några utvecklingsförslag på handledningsprocessen?
Finns det något du vill framföra som jag inte tänkt på att fråga?

86

Annika Metsä

Bilaga 3. Observationsschema

Botten för observation

Struktur (analys, indentifikation…..)

Fokus (elev/lärare/pedagogisk miljö)

Samtalstyp ( Expert, reflekterande, samarbetande)

Strategier ( aktivt lyssnande, öppna frågor, bekräfta, omformulera, spegla, lyssna,
samtalsfärdigheter, Förslag, direktiv, information, konfrontation)

87

