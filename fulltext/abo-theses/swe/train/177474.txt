Lärares tankar om läromedel och val av läromedel
I Finland och Tanzania

Julia Hurskainen

Avhandling för magisterexamen
Fakulteten för pedagogik och
välfärdsstudier
Åbo Akademi
Vasa, 2020

Julia Hurskainen

Abstrakt
Författare

Årtal

Julia Hurskainen

2020

Arbetets titel

Lärares tankar om läromedel och val av läromedel i Finland och Tanzania
Opublicerad avhandling i pedagogik för pedagogie magisterexamen

Sidantal (tot.)

Vasa: Åbo Akademi. Fakulteten för pedagogik och välfärdsstudier

49 (55)

Referat

Denna avhandling handlar om läromedel i två olika kontexter. Syftet med denna
avhandling är att få en inblick i hur lärare i Finland och lärare i Tanzania tänker kring
läromedel och val av läromedel. Vidare undersöker jag vilka läromedel lärarna från de
olika länderna använder, och vilka läromedel de har till sitt förfogande. Avsikten med
forskningen är även att belysa likheter och skillnader i deras sätt att tänka kring
begreppet läromedel, men inte att jämföra lärarna i de olika länderna. Avhandlingen
har två forskningsfrågor:
1. Vilka olika typer av läromedel använder lärarna?
2. Hur tänker lärarna i Tanzania och Finland kring val av läromedel?
Undersökningen

är

kvalitativ

och

forskningsansatsen

är

fenomenografisk.

Datainsamlingsmetoden som använts är intervju och det empiriska materialet består av
individuella intervjuer med fyra olika klasslärare inom nybörjarundervisningen, två
från Finland och två från Tanzania. Intervjuerna var halvstrukturerade intervjuer, som
spelades

in

och

transkriberades.

Analysmetoden

för

intervjuerna

var

meningskoncentrering, och metoden jag använt innehöll sju steg, varefter svaren
kategoriserades in i åtta olika kategorier efter central information. Dessa kategorier
analyserades sedan.
De centrala resultaten för avhandlingen var följande. Resultaten visar att lärarna
uppfattar begreppet läromedel på olika vis, och på så vis räknar de också olika saker till
läromedel. En del av lärarna har en väldigt öppen syn på vad läromedel är, medan andra

Julia Hurskainen
har en ganska snäv syn på vad läromedel är. Trots detta finns det flera likheter mellan
hur lärarna från de olika länderna tänker, men även flera skillnader uppkommer i
resultaten. I frågan om val av läromedel tänker alla lärarna väldigt lika. Utbudet av
läromedel är dock en faktor som varierar mellan länderna. Överlag har lärarna alla en
stor valfrihet, trots vissa restriktiva faktorer. Likaså framkommer vissa förvånande
resultat, som att de tanzaniska lärarna rekommenderas använda tre olika läromedel per
lektion. Det är ett spännande resultat att de finländska lärarna anser att de har tillräckligt
med läromedel medan de tanzaniska upplever att man aldrig kan ha tillräckligt med
läromedel.
Sökord / indexord

Läromedel / Klasslärare, Oppimateriaali / Luokanopettaja, Educational materials /
Teacher

Julia Hurskainen

Innehåll
Abstrakt
1 Inledning ....................................................................................................................... 1
1.1 Bakgrund och val av ämne ...................................................................................... 1
1.2 Syfte och forskningsfrågor ...................................................................................... 2
1.3 Två olika kontexter .................................................................................................. 3
2 Läromedel ..................................................................................................................... 6
2.1 Olika definitioner på läromedel ............................................................................... 6
2.2 Ett idealt läromedel ................................................................................................. 8
2.3 Olika typer av läromedel ......................................................................................... 9
2.3.1 Läroboken som läromedel ................................................................................ 9
2.3.2 Digitala läromedel........................................................................................... 12
2.3.3 Övriga läromedel ............................................................................................ 14
2.4 Läromedelsforskning ............................................................................................. 15
2.5 Läroplanen och läromedel ..................................................................................... 16
3 Metod ........................................................................................................................... 18
3.2 Intervju som datainsamlingsmetod ........................................................................ 20
3.3 Urval, avgränsningar och val av informanter ........................................................ 22
3.4 Genomförande ....................................................................................................... 25
3.5 Analys och bearbetning av materialet ................................................................... 26
3.6 Etiska aspekter, trovärdighet och tillförlitlighet .................................................... 28
4 Resultatredovisning ................................................................................................... 31
4.1 Lärarnas uppfattningar om läromedel ................................................................... 31
4.2 Lärarnas tankar kring val av läromedel ................................................................. 41
5 Diskussion ................................................................................................................... 49
5.1 Resultatdiskussion ................................................................................................. 49
5.1.1 Lärarnas uppfattningar om läromedel samt vilka läromedel lärarna använder
................................................................................................................................. 49
5.1.2 Hur lärarna i Tanzania och Svenskfinland tänker kring val av läromedel...... 51
5.1.3 Konklusion ...................................................................................................... 53
5.2 Metoddiskussion .................................................................................................... 53
5.3 Förslag till fortsatt forskning ................................................................................. 55
Litteraturförteckning.................................................................................................... 56
Bilagor ............................................................................................................................ 60

Julia Hurskainen

Tabeller
Tabell 1: Kategorierna inom resultatredovisningen. ...................................................... 31

Julia Hurskainen

1 Inledning
Temat för denna avhandling är lärares tankar om läromedel. I det första kapitlet
presenteras bakgrunden till avhandlingen och valet av ämne. Därefter redovisas
avhandlingens syfte och forskningsfrågor. Därefter följer teorikapitel, metodkapitel och
resultatkapitel. Slutligen följer ännu diskussion och förslag på fortsatt forskning.

1.1 Bakgrund och val av ämne
Läromedel har funnits i olika former en lång tid i vår historia. I och med att skolan
institutionaliserades uppstod så småningom läroböcker som läromedel. Därifrån
utvecklades begreppet läromedel så småningom från en synonym till läroboken till ett
vidare begrepp som till något man baserar sin undervisning på. Vi befinner oss i ett skede
där det sker ett successivt uppbrott från traditionell läroboksbaserad undervisning till en
undervisning baserad på en utvidgad läromedelssyn där digitala läromedel tar allt större
plats i klassrummet. (Selander, 1988, s. 12.) Därför är det idag ytterst viktigt att forska
inom ämnet läromedel.

Läromedelsforskning har alltid varit ett intresseområde för mig. I min kandidatavhandling
skrev jag om bilder i läromedel. I och med att jag upplevde att ämnet var väldigt viktigt,
speciellt i dagens samhälle där förändringar i och utanför klassrummen är konstanta, såg
jag det som ett aktuellt ämne att även skriva min magisteravhandling om.

Under mitt femte studieår hade jag möjligheten att åka på en valfri praktik till Tanzania.
I och med att jag skulle befinna mig i en för mig helt främmande kultur och en helt
främmande skolmiljö uppstod intresset att ta reda på hur lärarna i Tanzania tänker kring
läromedel och valet av dem. Samtidigt såg jag det som ett bra tillfälle att belysa vilka
likheter och skillnader det finns mellan de finländska lärarnas och de tanzaniska lärarnas

1

Julia Hurskainen
tankar kring läromedel. Därav valde jag att i min avhandling undersöka både hur lärare i
Finland och lärare i Tanzania tänker kring val av läromedel.

1.2 Syfte och forskningsfrågor
I denna avhandling kommer intresset att riktas mot läromedel och mot hur lärare tänker
kring valet av läromedel, genom samtal med lärare i Finland och Tanzania. Syftet med
forskningen är att belysa likheter och skillnader i deras sätt att tänka kring begreppet
läromedel.

I min avhandling har jag valt att intervjua sammanlagt fyra lärare, två lärare från
Svenskfinland och två lärare från Tanzania. Alla lärarna från båda länderna arbetar inom
nybörjarundervisningen. Dessa lärare har alla arbetat ungefär lika länge, i cirka 10 år.
Syftet med denna avhandling är att få en inblick i hur lärare i Finland, mer specifikt
Svenskfinland, och lärare i Tanzania tänker kring läromedel och val av läromedel. Syftet
är också att se vilka läromedel lärarna från de olika länderna verkligen använder, och
vilka läromedel de har till sitt förfogande. Syftet med avhandlingen är inte att jämföra,
utan att vidga synen om hur lärare från olika länder tänker kring läromedel. Utifrån syftet
har två forskningsfrågor formulerats;
1. Vilka olika typer av läromedel använder lärarna?
2. Hur tänker lärarna i Tanzania och Finland kring val av läromedel?

Avsikten med den första forskningsfrågan är att undersöka vilka läromedel lärarna
använder och föredrar och att göra ett försök till att definiera begreppet läromedel. Syftet
med den andra forskningsfrågan är att se hur lärarna väljer läromedel, om de själva får
bestämma vilka läromedel de använder och vad de baserar sitt val av läromedel på.

2

Julia Hurskainen

1.3 Två olika kontexter
Min magisteravhandling har två kontexter, Tanzania och Finland. Nedan kommer jag att
presentera Tanzania som land och hur utbildningssystemet där ser ut, för att man bättre
ska förstå bakgrunden till avhandlingen. Efter det kommer jag kort att presentera även
Finland.
Tanzania
Tanzania är ett land i Afrika med ca. 56 miljoner invånare. Tanzania har en
befolkningstäthet av 60 invånare per kvadratkilometer men befolkningen är mycket
ojämnt

fördelad.

Till

exempel

vid

Kilimanjaros

sluttningar

är

det

stora

befolkningskoncentrationer. Trots viss ekonomisk framgång sedan mitten av 1990-talet
kvarstår fortfarande problem med bristfällig infrastruktur och svår korruption. I Tanzania
talas omkring 130 inhemska språk. Engelska och swahili är officiella språk, och swahili
har status som nationalspråk och prioriteras i den officiella språkpolitiken.
(Nationalencyklopedin, u.å.)

Skolorna barnen går i kan antingen vara privata eller statliga. Undervisningen i skolorna
sker också antingen på engelska eller swahili, beroende på typen av skola. Privatskolorna
är ofta engelskspråkiga där all undervisning sker på engelska, med undantag för
swahililektionerna, medan de statliga så kallade fattigare skolorna har undervisning
endast på swahili. Privatskolorna uppbär en terminsavgift och är allmänt högre skattade
än de statliga skolorna.

Det tanzaniska skolsystemet kan delas in i tre olika nivåer. Den obligatoriska
primärskolan i Tanzania påbörjas vid 7 år och omfattar sju årskurser. Skolåret börjar i
januari och avslutas i december. I dag går i princip alla barn i primärskolan, vilket är stor
skillnad från början av 2000-talet då endast ungefär hälften av barnen gick i skola.
Primärskolan avslutas med nationell examen. Ungefär 25 % av barnen tas efter nationell
examen in i sekundärskola, som har två stadier om 4+2 årskurser. Efter det kan en särskild
3

Julia Hurskainen
examen tas som sedan ger tillträde till det högre stadiet, som förbereder för universitet
och högskolor (college). Landet har omkring 20 universitet och ett stort antal högskolor.
Vuxenundervisningen är mer utvecklad i Tanzania än i flertalet andra afrikanska länder,
och

till

exempel

utbildas

lärare

på

universitet.

(Soko,

2014,

s.

23–26,

Nationalencyklopedin u.å.)

Jag spenderade tid på en privat engelskspråkig primärskola i Kilimanjaroregionen. Skolan
har varit verksam sedan början av 2000-talet, och innefattar både förskoleundervisning
från åldern 4–6 år, och grundårskurserna 1–7. Jag hade möjlighet att bekanta mig med
alla årskurser och lärare, och valde till slut att intervjua två lärare som jobbade inom
nybörjarundervisningen. Skolan är privat finansierad, och varje elev betalar en
terminsavgift. I och med det har skolan tillgång till utbildade lärare, och material som
häften och en del böcker.

Finland
Finland är ett land med ca. 5,5 miljoner invånare. Finland har en blandekonomi och hög
levnadsstandard, och är ett välfärdsland. En del av befolkningen är så kallade
finlandssvenskar, invånare i Finland som har svenska som modersmål. Deras antal utgör
ca 290 000 personer eller omkring 5,5 % av landets befolkning. Det så kallade
Svenskfinland utgörs huvudsakligen av två smala kustområden. (Nationalencyklopedin,
u.å.)

Finland har läroplikt som fullgörs genom att man går ut grundskolan som varar 9 år, eller
på ett annat sätt förvärvar motsvarande kunskap. Det nuvarande grundskolesystemet
infördes 1972. De första sex klasserna bildar lågstadiet och de sista tre klasserna
högstadiet. På lågstadiet ges undervisningen av klasslärare och på högstadiet av
ämneslärare, vilka är utbildade på universitet. Ca 8 % av låg- och högstadieskolorna i
Finland är svenskspråkiga. (Nationalencyklopedin, u.å.)

4

Julia Hurskainen
Den skola jag spenderat tid på är en svenskspråkig skola i en mycket finsk region. Skolan
har undervisning i årskurserna F-6. Jag hade möjligheten att bekanta mig med alla lärare
och årskurser, men valde även i Finland att intervjua två lärare inom
nybörjarundervisningen

5

Julia Hurskainen

2 Läromedel
Läromedel är en viktig och tämligen nödvändig del av varje undervisningssituation och
inlärningssituation, utan dem kan undervisning sällan ske (Imsen, 1999, s. 302). I
skolämnen används ofta specifika läromedel, till exempel texter i form av läroböcker,
särskilda artefakter till exempel i form av modeller av anatomiska dockor och annan
specifik utrustning. Kännetecknande för läromedel är att de skall passa in enligt en
läroplan, och att de idealt skall vara kumulativa. (Selander & Kress, 2010, s.81.)

Genom tiderna har det funnits olika sätt att definiera läromedel. Förut har begreppet
läromedel huvudsakligen varit en synonym för lärobok (Wikman, 2004, s. 19). I dagens
samhälle är definitionen på läromedel mer utvidgat. Det innefattar inte endast böcker,
utan även olika typer av andra läromedel, bland annat digitalt material. I detta kapitel
kommer jag att presentera olika sätt att definiera läromedel på, samt ta en titt på vilka
olika läromedel det finns.

Detta kapitel utgör förgrunden och bakgrunden till min avhandling. Kapitlet är skrivet för
att jag i min avhandling skall kunna analysera mina informanters svar. Kapitlet är också
till för att man bättre skall kunna förstå de resultat min avhandling får. I kapitlet kommer
genrer och begrepp att definieras och presenteras, och sedan kommer den kunskapen att
fördjupas i de senare kapitlen.

2.1 Olika definitioner på läromedel
Enligt Nationalencyklopedin kan läromedel definieras på följande vis: “Läromedel är en
resurs för lärande och undervisning; traditionellt främst läroböcker, läseböcker,
övningsböcker och ordböcker, men även till exempel kulramar och anatomiska dockor.
Numera inbegriper läromedel även digitala resurser för informationshämtning,
6

Julia Hurskainen
kommunikation

och

produktion

av

multimodala

texter

samt

spel.”

(Nationalencyklopedin, u.å.)

Wikman refererar till Hansén, som definierar ett läromedel som ett material som
förmedlar innehåll och som producerats för att tjäna som ett läromedel. Vidare refererar
Wikman till den norska läroplanen från 1985 där läromedel definieras som texter, ljud
och bilder, IT-relaterade läromedel och läroböcker som är producerade för ett bestämt
mål. Enligt den norska läroplanen kan ett läromedel också vara material eller artiklar och
skönlitterära texter. Wikman förklarar även att läroböcker kan ingå i så kallade
läromedelspaket,

som

ofta

utöver

textböcker

innefattar

övningsböcker,

lärarhandledningar och annat material som stöder undervisningen, där vissa funktioner
kan lyftas ut från den egentliga läroboken. (Wikman, 2004, s. 19–20.)

Selander och Insulander (2018, s.246) definierar läromedel som som ett vidare begrepp
av läroböcker, som kan innefatta till exempel spel, appar eller simuleringar. Selander
(2018, s. 250) definierar läromedel som att det tidigare varit en synonym till läroböcker,
men att det i dagens läge innefattar både filmer, digitala intron, visualiseringar, taktila
material eller olika former av interaktioner för lärare-elev eller elev-elev.

Imsen definierar ett läromedel som ett pedagogiskt hjälpmedel som kan användas direkt
i undervisningen (Imsen, 1999, s.101) Vidare skriver Imsen att läromedels begreppet idag
omfattar mer än endast tryckta läroböcker, tavla och krita, även det digitala som är en stor
del av läromedels begreppet idag. Imsen definierar vidare läromedel som allt som används
i en undervisningssituation som är meningsbärande. Läromedelsbegreppet innefattar
texter, programvara, ljud, bilder samt läroböcker som producerats för undervisning
syften, men kan också vara material som inte producerats för undervisningssyfte, såsom
skönlitteratur. (Imsen, 1999, s. 302–303.)

Långström och Viklund definierar läromedel som ett pedagogiskt hjälpmedel som kan
användas i undervisningen, sådant som lärare och elever kommer överens om att använda
7

Julia Hurskainen
för att nå uppställda mål. Begreppet läromedel är väldigt öppet, och nästan vad som helst
går att använda som läromedel. (Långström och Viklund, 2006, s. 101.)

Som dessa olika definitioner på läromedel visar finns det inte en enda definition på
läromedel, utan begreppet är ett väldigt öppet begrepp med utrymme för tolkning. Det är
viktigt att belysa detta för att förstå varför olika lärare kan definiera läromedel på olika
vis.

2.2 Ett idealt läromedel

Ett bra läromedel skall erbjuda välgrundade idéer, erbjuda chanser att pröva samt erbjuda
läraren en chans att planera och förverkliga en rik och kognitivt utmanande undervisning.
Läromedlen borde innehålla tydliga målsättningar, bra problem, information, påvisa
vanliga missförstånd och ha en tydlig progression. Ett bra läromedel skall också utveckla
lärarens kompetens att använda olika resurser i undervisningen. (Ryve, Hemmi &
Kornhall, 2016, s. 211.)

Ett läromedel skall i bästa fall stöda elevens inlärning och lärarens arbete. Ett läromedel
är sällan neutralt, och det påverkar direkt på undervisningens kvalitet. Ett läromedel
förväntas stöda elevens kunskap och elevens sätt att lära sig. (Mikkilä-Erdmann, 2017, s.
19–20.) Även layouten i läromedel spelar roll. Texten skall varieras med bilder,
bildtexter, rubriker, färgmarkeringar uppgifter och ordförklaringar. Eleverna uppmanas
att läsa de olika typerna av text och bild. (Selander & Kress, 2010, s. 84)

Fördelarna med läromedel är att de är planerade för det som borde täckas i
undervisningen, och att de bör behandla det som bör behandlas under specifika stadier i
skolan. Det kan vara svårt att utveckla sin undervisning om man inte har nya och
utvecklade stödmedel och undervisningsmedel. Materialen skall fungera som en resurs
för elevers lärande och lärarens undervisning. Samtidigt skall de möjliggöra att läraren
8

Julia Hurskainen
får både teoretisk bakgrund och förslag på lektioner. (Ryve, Hemmi & Kornhall, 2016, s.
204–205.)

Finska läromedel är mångsidiga. De ger förslag på olika aktiviteter som fördjupar elevers
förståelse för centrala begreppsförståelse. De har också flera förslag på aktiviteter lärare
kan välja mellan då läraren planerar sin undervisning, samt lärarhandledningar som vidare
stöd för detta. Eftersom de finska läromedlen är av hög kvalité kan man anta att det är en
av orsakerna till att Finland klarat sig så bra i internationella mätningar (Ryve, Hemmi &
Kornhall, 2016, s. 199, 205).

Variationen mellan skolorna i fråga hur mycket man satsar på läromedel är stor i Finland,
och ekonomin inom kommunerna spelar en stor roll i detta Ifall man arbetar med
läromedel så att man arbetar så långt man hinner kan vissa kunskapsområden för elever
utebli. (Ryve, Hemmi & Kornhall, 2016, s. 198, 205.)

2.3 Olika typer av läromedel
Läromedel är ett mycket brett begrepp som kan delas in i olika kategorier. Som jag redan
tidigare nämnt finns det bland annat olika typer av läroböcker, digitala läromedel och
andra artefakter.

2.3.1 Läroboken som läromedel

I vardagligt tal brukar termerna lärobok och läromedel användas parallellt. Egentligen är
läroboken en ett läromedel bland många. En lärobok är en bok mer eller mindre
producerad för att uppnå målen för undervisningen. En läroboks främsta uppgift är att
främja elevers lärande. (Wikman, 2004, s. 17,19.) En läroboks primära syfte är att
befordra lärande. Läroböckerna ger en norm för vad som är väsentlig att lära sig.
Läroböckerna fungerar som en modell för lärande. (Wikman, 2004, s. 82.) Även Selander
9

Julia Hurskainen
skriver att en läroboks primära och enda syfte är att man med hjälp av den förmedlar
grundkunskaper (Selander, 1988, s. 38). En bra lärobok ger eleverna översikt och
förklarar på ett bra och lättförståeligt sätt (Wikman, 2004, s. 87).

Läroböckerna har under en mycket lång tid utgjort en norm för vad som var väsentligt,
och det har huvudsakligen varit ur läroböckerna som eleverna och lärarna kunnat inhämta
fakta. Läroböcker, liksom läromedel i vidare mening, förmedlar även metakunskaper, det
vill säga samhällets uppfattning om vad som bör betraktas som sann och önskvärd
kunskap, samt samhällets syn på hur kunskap skall bearbetas och användas.
(Nationalencyklopedin, u.å.) Läroböcker är mer eller mindre producerade för att uppfylla
målen för undervisning (Wikman, 2004, s. 17). Läroböckerna är till för att användas för
lärande i specifika sociala situationer, till exempel i skolarbete i skolan eller utanför
skolan (Wikman, 2004, s. 18). Det finns primära och sekundära pedagogiska texter. De
primära texterna är läroböcker, medan de sekundära texterna kan vara skönlitterära. Båda
tjänar samma syfte, men endast det primära var från början tänkt som läromedlet.
(Wikman, 2004, s. 19.)

Läroboken är ett hjälpmedel för att presentera ett ämne, och bildar grunden för hur
undervisningen ser ut och vad den skall handla om. En lärobok är sluten och en lärobok
rymmer inom sina pärmar det som anses vara värt att veta. (Selander, 1988, s. 22, 33.) I
och med det moderna skolsystemet har vi fått läroböcker om är anpassade enligt en
läroplan (Selander, 2018, s. 249). Läroböckerna möjliggör även för hemmet att följa med
vad som sker i barnens undervisning, eftersom de är vad föräldrarna ser där hemma som
följd av att man sällan skickar hem en läroplan (Långström & Viklund, 2006, s. 107).

Lärarna kan sällan välja läroböcker helt fritt. Ofta är en lärare tvungen att använda den
lärobok eller läroboksserie som skolan valt att använda. Det har till exempel stora fördelar
att alla klasser i en skola använder samma läroboksserie, då eleverna kan vänja sig vid
arbetssätten i dem och då blir undervisningen successiv. (Imsen,199, s. 304.) Oftast är det
ekonomiska orsaker som ligger bakom att inte köpa eller köpa en lärobok. I praktiken är
det ibland den enskilda läraren, men oftast skolan som bestämmer vilken lärobok som
köps in. (Långström & Viklund, 2006, s. 106.)
10

Julia Hurskainen

Läroboken underlättar arbetet i skolorna eftersom varje lärare inte behöver ta fram egna
läromedel. Läroboken ger eleverna en modell för lärandet, och det autentiska presenteras
i lärobokens texter. Läroboken tillåter elever att studera på egen hand, och är förutsägbar.
Samtidigt saknar läroboken genom sin förutsägbarhet spänningsmoment i läsningen.
Läroböckerna är ett bra medel att basera sin undervisning på, men vi får inte glömma att
informationen i läroböckerna också kan bli föråldrat. (Wikman, 2004, s. 86, 89.)

Flera studier visar att lärare baserar till exempel sin matematikundervisning till största del
på läromedel, eftersom läromedlen ger ett didaktiskt stöd för lärarna (Ryve, Hemmi &
Kornhall, 2016, s. 195). I de finska läromedlen är lärarhandledningarna viktiga. De
hjälper läraren att planera undervisningen, och fungerar som fortbildning för lärare.
(Ryve, Hemmi & Kornhall, 2016.)

Läroböcker är fortfarande det viktigaste läromedlet i dagens skola. För många är
läroböckerna de enda böckerna de läser under livet, därav är de väldigt viktiga. Läroboken
är det läromedel som strukturerar och påverkar undervisningen mest och visar vad som
ska tas upp under lektionerna. Deras layout, text och bilder spelar också en stor roll.
(Långström & Viklund, 2006, s. 101.) Eleverna behöver ett medium där de kan få sin
information eftersom de undervisas i grupp och inte alltid kan ses som enskilda individer.
I de flesta fall är det mediet läroboken. (Wikman, 2004, s. 14.)

Även forskningen tyder på att det viktigaste läromedlet utan tvivel är läroboken.
Internationell forskning tyder på att ca 70–90% av undervisningen är baserad på en
lärobok. (Imsen, 1999, s. 303.) Trots detta har läromedel i diskussionen kring skolan idag
fått en negativ klang då man talar om läroböcker som läromedel. Ofta sägs det att en
duktig lärare klarar sig utan läromedel. Läromedel ges ofta en negativ klang och
läromedlen betraktas inte som en viktig resurs för undervisningen. (Ryve, Hemmi &
Kornhall, 2016, s. 198, 211.) En faktor som ofta glöms i den offentliga diskussionen kring
läromedel är att välutformade läromedel, i form av böcker eller digitalt, är viktiga för
undervisningens kvalité och för hur undervisningen gestaltas. Allt flera lärare väljer att
11

Julia Hurskainen
inte använda läroboken som läromedel, och om de använder läroboken känner de ofta att
de är dåliga lärare. (Ryve, Hemmi & Kornhall, 2016, s. 195, 198.)

På internationellt perspektiv kommer läroboken knappast tappa sin roll. Till exempel för
utvecklingsländer är läroboken ännu en viktig resurs. Förmodligen kommer det ta en lång
tid före majoriteten av världens elever har tillgång till elektroniska läromedel. (Wikman,
2004, s. 14.)

2.3.2 Digitala läromedel
Med digitala läromedel menas läromedel som är i elektroniskt format, som kan läsas till
exempel genom pekplattor eller datorer. De digitala läromedlen kan variera i sin typ. Det
vanligaste digitala läromedlet just nu är en läroboks elektroniska version. Ett digitalt
material kan bestå av länkar till texter, bilder, ljud eller videon. Ett digitalt läromedel kan
också bestå av uppgifter. Men med ett digitalt läromedel kan också menas själva internet,
där man kan basera sin undervisning på vilken som helst information. (Mikkilä-Erdmann,
2017, s.17–18.)

Läroböckerna förväntas inte längre vara den enda informationskällan. Som komplement
till läroböckerna utvecklar förlagen allt fler nätsidor med kompletterande information och
uppgifter. Lärarna kan på detta sätt till exempel välja att endast arbeta med de digitala
läromedlen. (Selander & Kress, 2010, s. 59–60.) I ett läromedel borde eleven ha möjlighet
att vid behov läsa inbundna texter och se på bilder som stöder texten. De digitala
läromedlens möjligheter blir således att visualisera och förklara sådana processer som
inte är möjliga att förklaras genom endast text och bild. (Mikkilä-Erdmann, 2017, s. 22–
23.)

Undervisningen i dag inkluderar allt mer digitala verktyg, såsom datorer, pekplattor och
smartboards. Att vara lärare idag kräver en stor digital kompetens, och en uppgift kan
innefatta att eleven skall producera uppgifter där ljud, bild och text kombineras med hjälp
12

Julia Hurskainen
av digitala verktyg. (Insulander, 2018, s. 73) Med digital teknik kan man skapa läromedel
som kan passa flera olika lärare och inlärare, erbjuda interaktiva förklaringsmodeller samt
bygga system som skulle underlätta både den långsiktiga och kortsiktiga formativa
undervisningen. Också skulle det behövas utveckling inom de forskningsbaserade digitala
läromedlen, eftersom de skulle aktivera både lärare och elever i klassrummet och utanför
klassrummet. (Ryve, Hemmi & Kornhall, 2016, s. 212.)

De digitala läromedlen kan ha flera fördelar. De innebär oändlig mängd information,
anpassning för olika typer av inlärningsstilar, användning av olika typer av spel för
lärande, kommunikation med andra och de möjliggör för förbrukaren att själv producera
information i form av till exempel presentationer. (Selander & Kress, 2010, s. 60.) Även
om de flesta idag använder sig av informationsteknologi i klassrummet, finns det stora
skillnader i vilken nytta eleverna drar från tekniken. Tekniken kan dessutom på grund av
bristande kunskap och okritiskt förhållandesätt användas på ett destruktivt sätt. Ur
utbildningsperspektiv innebär digital kompetens slutligen större möjligheter till att hitta
information och skapa resurser. (Nouri, 2018, s. 254–255.)

Ett problem som uppstår med de digitala materialen är hur man skall betrygga deras
mervärde i jämförelse med de klassiska tryckta läromedlen (Savolainen, Vilkko &
Vähäkylä, 2017, s. 9). Just nu finns inga bevis enligt forskningen att digitala läromedel
skulle ha ett mervärde jämfört med de klassiska tryckta läromedlen. Ofta funderas det
kring fördelar och nackdelar med digitaliseringen av läromedel i skolorna, och problem
som teknologin för med sig. De digitala läromedlens kvalitet har alltså en stor betydelse.
(Mikkilä-Erdmann, 2017, s. 17, 20) Det finns även studier som visar att de digitala
läromedlen försenar och distraherar arbetet i och med att lärarna och eleverna kanske inte
har en tillräcklig digital kompetens (Selander & Kress, 2010).

De digitala läromedlen kräver en stor planering från lärarens sida. I vilka delområden bör
de digitala materialen tillämpas. När lönar det sig att använda sig av digitala läromedel
för att visualisera något, och vilken typ av digitala material lämpar sig i vilken situation?

13

Julia Hurskainen
De finländska lärarna har ofta bra argument för att använda eller inte använda digitala
läromedel. (Mikkilä-Erdmann, 2017, s. 22–24.)

2.3.3 Övriga läromedel
Ett lärspel kan i princip vara vad som helst för spel där eleven lär sig något. Dock kan ett
lärspel begränsas till ett spel som fungerar som en kanal för kunskap, och har ett primärt
syfte att lära eleven ny kunskap. (Järvilehto, 2014, s. 134.) Framväxten av olika lärspel
har förändrat uppfattningen mellan lärande och lek. I skolan är det främst pedagogiska
spel som används. Pedagogiska spel kan vara simulerande eller likna mer brädspel eller
kort. Pedagogiska spel kan också vara nöjesspel. Genom de pedagogiska spelen har
eleven möjlighet till att ta fasta på övningsprincipen, som betyder att man får arbeta i sin
egen takt i den virtuella världen och uppleva framgång. Eleven befrias även från
lärmönster och får tänka själv. Eleverna får även ställa hypoteser i till exempel
kodningsspel och pröva dem. (Selander & Kress, s. 62–64.)

Skolplanscherna är ett klassiskt läromedel som sträcker sig långt bak i tiden. De
åskådliggör fenomen för eleverna och hjälper dem förstå olika fenomen. Skolplanscherna
kan till exempel ha illustrationer av olika djur, växter, eller historiska händelser. (LantzAndersson & Säljö, 2014, s.18.)

Storyline är en annan typ av arbetsmetod som även kan ses som ett läromedel. I en
storyline utgår man från elevernas förkunskaper för att skaffa sig mer kunskap, och med
dessa skapar man tillsammans med eleverna berättelser. Man utgår från karaktärerna i
berättelsen, vilket gör att eleverna kan inleva sig i arbetet, och dessa karaktärer utgör
grunden för elevernas skapande och informationssökning. Storyline är en flexibel metod
som lämpar sig för olika åldrar och situationer. Då man arbetar med storyline skapar man
ett slutresultat i form av till exempel en tidning, presentation, film, plansch eller modeller.
Dessa kan sedan användas som läromedel. (Långström & Viklund, 2006, s. 216-217.)

14

Julia Hurskainen

Utöver läroböckerna kan även skönlitterära texter och faktaböcker användas som
läromedel. Faktaböcker baserar sig på specifika fakta, och ger eleven möjlighet att
fördjupa sig i ett ämne. De skönlitterära böckerna i sin tur tränar elevernas läskunskaper
och kreativa textskapande. (Gómez, 2008, s. 25.)

Även olika ställen kan användas som läromedel. Till exempel kan skolgårdar, växthus
och museer användas som läromedel. (Johansson & Berggren, 2006, s. 43.)

2.4 Läromedelsforskning
Det finns ingen egentlig tradition av att läromedel skulle utvecklas både av forskare och
lärare tillsammans De forsknings bearbetade läromedlen skall dock utgöra en kraftfull
resurs för lärare så att de kan genomföra en god undervisning (Ryve, Hemmi & Kornhall,
2016, s. 196, 204)

I Finland produceras välutformade lärarhandledningar som stöd till lärare. Studier visar
att lärarna i Finland ofta använder lärarhandledningar, och att de söker stöd i dem för
planeringen av undervisningen. I läromedlen finns olika förslag på lektioners typer och
aktiviteter. (Ryve, Hemmi & Kornhall, 2016, s. 199.)
Det finns flera forskare som bedriver läromedelsforskning. Bland annat kan man nämna
Selander, som forskat mycket om läromedel. Också kan till exempel Wikman (2004)
nämnas som en läromedelsforskare. Dock finns det ett fåtal forskare som forskat inom
just detta ämne, kring lärares tankar om läromedel över kulturella gränser.
Det finns en del forskning som gjorts om skolor, lärare och läromedel vid Åbo Akademi.
Här kan bland annat Vincent Soko (2014), Binde (2010) och Mayemba nämnas. Dock har
dessa inte forskat inom just samma ämne som jag gjort.

15

Julia Hurskainen

2.5 Läroplanen och läromedel
Läroplanen är ett försök till att kommunicera de viktigaste principerna och egenskaper
hos pedagogisk verksamhet på så sätt att de blir öppna för granskning och möjliga att
överföra till praktiskt arbete. Läroplanen är ett viktigt medel för kommunikation inom
utbildningens olika aktörer. Läroplanen offentliggör skolornas verksamhet. Läroplanen
öppnar för insyn och möjliggör granskning för de intresserade. Läroplanen blir således en
riktlinje för vad som skall ske i skolan, både i frågan om ämnesinnehåll och
undervisningsmetoder. En läroplan har tolkningsmöjligheter inom dessa, och två lärare
kan uppfatta läroplanen tämligen olika. (Imsen, 199, s. 174–176.)

Läroplanerna definierar lärarens uppdrag. Läroplanen är ett styrdokument för skolans
verksamhet. Läroplanen styrs av policydiskurser, som påverkar läroplanens innehåll och
struktur, som i sin tur formar läroplanen, i form av vad som lyfts upp som viktiga aspekter
och vilka som faller bort i läroplanen. Hur läroplanen slutligen utformas beror på vilken
policydiskurs om utbildning som dominerar i samhället just då. (Wahlström, 2018, s.
195–197.)

Alla lärare måste relatera sig till läroplaner, det är lärarnas viktigaste arbetsdokument.
Läroplaner ger information om vad som skall göras i olika ämnen i olika årskurser. Det
är vanligast att staten formulerar läroplaner, som fungerar som direktiv både åt lärare och
skolor. (Imsen, 1999, s. 173.) Då läroplaner ändrar finns en risk för att
läromedelsproduktionen för en liten befolkningsgrupp inte hinner med (Wikman, 2004,
s. 79).

I engelskspråkiga länder använder man ordet curriculum istället för läroplan. Curriculum
omfattar mer än en läroplan, begreppet i sig innefattar också både intention och
förverkligad undervisning, istället för endast det som är tänkt att ske i undervisningen.
(Imsen, 1999, s. 174.)

16

Julia Hurskainen
I den finländska läroplanen nämns läromedel på flera olika ställen. Första gången nämns
läromedel i Grunderna för läroplanen för den grundläggande utbildningen (hädanefter
Glgu 2014) i samband om att varje elev är berättigad gratis läromedel
(Utbildningsstyrelsen, 2014, s. 13). Under multilitteracitet som kompetens nämns det att
“olika slag av multimodala läromedel ska användas” (Utbildningsstyrelsen, 2014, s. 23).
Därefter nämns läromedel under fyra olika ämnens läroplan. I modersmål nämns det att
“man skapar tillfällen för undersökande lärande och kommunikation och erbjuder
mångsidiga läromedel och lärmiljöer för att främja elevernas multilitteracitet”
(Utbildningsstyrelsen, 2014, s. 117). I musik talas det om läromedel så att beslut om deras
användning skall även eleverna få bestämma (Utbildningsstyrelsen, 2014, s. 265). I slöjd
nämns det att “Informations- och kommunikationsteknik ger möjlighet att använda olika
läromedel, plattformar för lärande, ritprogram och digital bildredigering samt att skapa
ritningar

och

modeller

som

stöd

för

det

egna

arbetet

och

planeringen”

(Utbildningsstyrelsen, 2014, s. 271). Slutligen nämns läromedel under språk i och med
att “öva sig att använda läromedel på̊ ett mångsidigt sätt” (Utbildningsstyrelsen, 2014, s.
327).

Utöver dessa nämns det inte vilken typ av läromedel som bör användas överlag eller
ämnesspecifikt. Det nämns heller inte i Glgu 2014 att man bör använda läromedel, eller
att man kan låta bli att använda sig av läromedel. I Glgu 2014 nämns inte heller vilken
typ av läromedel det finns, eller ämnesspecifikt några läromedel.

Den tanzaniska läroplanen finns tillgänglig på både engelska och swahili. Tyvärr har den
engelskspråkiga versionen inte fungerat på en läng tid, och jag har i min avhandling
således inte kunnat se på den, utan måste lita mig på det som mina informanter sagt om
den tanzaniska läroplanen. Det som jag i och med mina informanter vet om den tanzaniska
läroplanen är att den förutsätter att lärarna använder minst tre läromedel per lektion, att
den är väldigt strikt tidtabellsmässigt och att den inte förutsätter att man använder något
visst typ av läromedel. Det finns heller inga benämningar m att läromedel skall vara
avgiftsfria för eleverna.

17

Julia Hurskainen

3 Metod
I metodkapitlet presenteras metoden som använts för avhandlingen. Metodkapitlets syfte
är att beskriva avhandlingens tillvägagångssätt, för att man skall få en bättre förståelse för
hur min avhandling är gjord och uppbyggd. I och med att forskningsansatsen,
analysmetoden, urval och avgränsningar samt val av informanter beskrivs, blir
avhandlingens syfte klarare. Även etiska aspekter, tillförlitligheten och trovärdigheten
försvaras genom detta kapitlet.

Kvalitativ kan enkelt förklaras som forskning där man vill förklara något (Fejes &
Thornberg 2009, s. 18). Då man gör en undersökning kvalitativt strävar man efter ett
förstående syfte, och fokus ligger inte på om informationen har en generell giltighet. Man
strävar efter att samla in information för att få en djupare förståelse för ett fenomen man
studerar, och för att sedan kunna beskriva helheten av det sammanhanget. Den kvalitativa
metoden kännetecknas av en närhet till den informationskällan. (Holme & Solvang, 2012,
s.14.) I en kvalitativ forskning används ofta ord eller bild som analysenhet. Kvalitativ
forskning omfattar relativt få informanter och är småskaliga djupgående studier. som sker
på en specifik plats, till exempel på en skola eller ett sjukhus (Denscombe 2016, s. 345–
346.) Detta passar min forskning, eftersom den genomförts på två olika skolor i två olika
länder, med endast fyra informanter sammanlagt.

Då man gör kvalitativa analyser utgående från intervjuer försöker man tolka
intervjupersonernas uttalanden och kategorisera dem (Larsson, 1986, s. 38).
Utgångspunkten för den kvalitativa forskningen är att varje människas situation är unik,
men att det ändå finns vissa likheter och gemensamma erfarenheter. Detta möjliggör att
man kan skilja likartade mönster i deras liv. (Patel & Tebelius, 1987, s. 78–79.)
Utmaningen i en kvalitativ analys är att skapa mening ur en massiv mängd data, och att
forskaren bör skilja mellan det betydelsefulla och det triviala för att identifiera ett
betydelsefullt mönster. (Fejes och Thornberg 2009, s.32.)

18

Julia Hurskainen

3.1 Fenomenografi som forskningsansats

Fenomenografin i sig själv är inte en metod, snarare en forskningsansats som strävar till
att identifiera, formulera och hantera vissa slag av forskningsfrågor, speciellt inom
pedagogiken (Marton & Booth, 2000, s. 146). Jag har valt att använda mig av en
fenomenografisk ansats i min avhandling. Orsaken till att jag valde fenomenografi är att
jag i min avhandling vill få fram lärarnas tankar kring läromedel och val av läromedel.
Fenomenografi som ansats passar då bra eftersom syftet inom fenomenografi är att
beskriva människors sätt att förstå fenomen i sin omvärld (Dahlgren & Johansson, 2009,
s. 122).

Inom fenomenografiska studier är det centrala att beskriva variationen av uppfattningar
som en bestämd population har om något fenomen i deras omvärld (Uljens, 1989, s. 81).
Vidare kan det ses som att fenomenografin intresserar sig för att beskriva fenomen i
världen på ett sådant sätt som andra betraktar dem, och avtäcka och beskriva variationer
inom det (Marton & Booth, 2000, s. 145). Syftet blir således att beskriva hur fenomen,
tankar eller objekt, uppfattas av människor i omvärlden (Alexandersson, 1994, s. 112).

Inom fenomenografin analyseras data från enskilda individer, som samlas in genom
halvstrukturerade intervjuer. Uppmärksamheten bör vara riktad på variationen mellan
människornas sätt att uppfatta omvärlden snarare än likheterna. (Dahlgren & Johansson,
2009, s. 122.) Avgörande för fenomenografin är att forskaren efterfrågar de intervjuades
sätt att uppfatta omvärlden (Dahlgren & Johansson, 2009, s. 125). Intervjuerna utgör
basen för fenomenografiska studier, eftersom syftet med är att få reda på hur någon tänker
kring företeelser i sin omvärld (Larsson, 1986, s. 26).

Fenomenografiska intervjuer är oftast halvstrukturerade, vilket innebär att antalet
intervjufrågor är förhållandes få, och att frågorna i intervjuguiden ordnas med hänsyn till
de olika fenomenen, eller teman, som forskaren planerar att beröra. Det är väldigt viktigt
att den som intervjuar får ett så rikhaltigt och uttömmande svar som möjligt, vilket kan
19

Julia Hurskainen
uppnås genom probing, alltså följdfrågor som “Hur menar du?”. Vidare är det nödvändigt
att spela in intervjuerna, och skriva ut dem i sin helhet för att analysarbetet skall kunna
göras grundligt och tillförlitligt. (Dahlgren & Johansson, 2009, s. 126.)

Intervjuerna bör spelas in på band, varefter de transkriberas i sin helhet. På så sätt skapas
ett ordagrant analysunderlag. Utifrån dessa underlag strävar man sedan efter att på ett
mera djupgående sätt beskriva och analysera hur människan uppfattar olika företeelser i
hens omvärld. (Alexandersson, 1994, s. 113.) Inom fenomenologin är begreppet
uppfattningar centralt, och i min avhandling har jag också valt att använda det begreppet.
En uppfattning kan definieras som “ett sätt att förstå något eller ett sätt att erfara något”
(Dahlgren & Johansson, 2009, s. 122.)

Att uppfatta innebär att skapa mening för en företeelse. Genom att människan skapar
mening mellan sig och omvärlden skapar människan då en ram inom vilken hon kan bilda
kunskap. Uppfattningar kan då definieras som ett sätt på vilken en person ser en företeelse
eller ett objekt i sin omvärld. Uppfattningar kan vidare definieras som det som är
underförstått. Uppfattningar utgör en ram inom vilka vi samlat våra kunskaper eller den
grund vi bygger våra resonemang på. Uppfattningar blir således en grundläggande
relation mellan en individ och omvärlden. (Uljens, 1989, s. 19.) Inom fenomenografin är
man således inriktad på relationen människa-omvärld (Uljens, 1989, s. 20). Relationen
människa- omvärld, alltså uppfattningen, bygger på att individen möter sin omvärld mot
någon bakgrund (Uljens, 1989, s. 21).

3.2 Intervju som datainsamlingsmetod
Som datainsamlingsmetod har jag i min avhandling använt mig av intervjuer. Intervjuer
passar bra i småskaliga kvalitativa forskningar, då man vill utforska komplexa fenomen,
såsom åsikter, uppfattningar, känslor och erfarenheter (Denscombe, 2018, s. 268). En
kvalitativ intervju karaktäriseras av raka och enkla frågor, som man sedan får
innehållsrika komplexa svar, vilket leder till ett omfattande och innehållsrikt material. En
kvalitativ studie handlar om att hitta mönster eller förstå dem. Inom den kvalitativa
20

Julia Hurskainen
forskningen spelar inte till exempel kön eller ålder någon roll, vilket det heller inte gjort
i min avhandling. (Trost, 2010, s. 25–27.)

Kvalitativa intervjuer syftar på att upptäcka kända eller icke-kända företeelser,
egenskaper eller innebörder. En kvalitativ intervju kan alltså en metod för att utröna,
upptäcka och förstå egenskapen hos någonting. (Starrin & Renck, 1996, s. 53) Kvalitativa
intervjuer är ett medel för forskning som vill upptäcka företeelser, egenskaper och
innebörder (Starrin & Renck, 1996, s. 55). Den kvalitativa intervjun är en interaktion
mellan två personer där den intervjuade och intervjuaren reagerar och påverkar varandra
(Starrin & Renck, 1996, s. 58).

I mina intervjuer har jag använt mig av standardiserade intervjuer. Det betyder att vi varit
i samma miljö i båda länderna, och de som blivit intervjuade har fått samma frågor. Dock
avviker miljön mellan länderna, men frågorna till alla lärarna i båda länderna har varit
samma och har varit översatta så långt det går. (Trost, 2010, s. 39–40.) Vidare är mina
intervjuer halvstrukturerade, vilket innebär att jag haft en färdig lista med frågor och
ämnen, men varit flexibel med ordningsföljden. I en halvstrukturerad intervju har den
intervjuade frihet att utveckla sina tankar och svar. (Denscombe, 2018, s. 269.) Den
halvstrukturerade intervjun innebär att samma frågor ställs till alla inblandade,
intervjupersonerna får följdfrågor för att säkerställa att likvärdiga saker täcks in och att
varje intervju är ungefär lika lång. I den halvstrukturerade intervjun är frågorna öppna,
och sonderande frågor ställs. (Gillham, 2008, s. 103.)

Innan en intervjumanual görs skall den som gör intervjun vara inläst på området (Trost,
2010, s. 71). En intervjumanual är ett manus som ger ramarna och strukturen för intervjun.
En intervjumanual kan innehålla teman som skall tas upp, eller ett antal färdigt
formulerade intervjufrågor. Under intervjun kan intervjuaren antingen följa manualen
eller variera den enligt behov. (Kvale & Brinkmann, 2009, s. 146.) En intervjumanual är
en princip med olika punkter, som intervjuaren försöker få svar på till varje punkt. Hur
detta görs är inte relevant så länge som frågorna inte styr till en viss typ av svar. (Starrin
& Renck, 1996, s. 62). Det är viktigt att ha öppna frågor och öppet klimat, att hålla
21

Julia Hurskainen
deltagarna koncentrerade på ämnet, att skapa följsamhet under intervjun samt att lyssna.
(Starrin & Renck, 1996, s. 63–66). Min intervjumanual skapades under hösten 2019, och
frågor, teman och idéer bollades med min handledare. Vidare var den svår att göra,
eftersom frågorna skulle vara både på engelska och svenska. Resultatet blev ändå en
trovärdig och tillförlitlig manual.

Frågorna i en intervju skall vara korta och enkla. Frågorna kan vara tematiska eller
dynamiska. De tematiska frågorna relaterar till frågan “vad?” medan de dynamiska
relaterar till “hur?”. Vidare kan det i en intervjuguide finnas inledande frågor,
uppföljningsfrågor, sonderande frågor, specificerande frågor, direkta frågor, indirekta
frågor samt tolkande frågor. (Kvale & Brinkmann, 2009, s.147, 150–152) Jag har i min
avhandling använt mig av alla dessa typer.

Efter den första intervjun kan det vara klokt att se över sin intervjuguide. Intervjuguiden
kan varieras mellan intervjuerna. De behöver inte vara identiska, men de skall vara
jämförbara. (Trost, 2010, s. 71–72.) Jag har i min undersökning varierat mina intervjuer
lite, och frågat vissa frågor i olika ordning, eller hoppat över någon fråga ifall jag fått svar
på den igenom en annan fråga.

3.3 Urval, avgränsningar och val av informanter
I min avhandling har jag geografisk avgränsat mig till två länder, Tanzania och Finland.
Vidare har jag inom Finland avgränsat min avhandling till Svenskfinland. Jag har också
valt att göra avgränsningarna till en skola per land, och inom skolorna avgränsat mig till
två lärare per skola.
I en kvalitativ studie kan man inte endast förlita sig på slumpen i valet av informanter.
Man kan istället försöka sprida ut valet av informanter till olika speciella grupper, för att
försäkra att man inte får för många likadana svar. (Larsson, 1986, s. 29.) I min avhandling
har jag valt att hålla mig till en skola per land, för att jag ansåg efter de första två
intervjuerna att jag fick varierande svar trots att lärarna jobbade på samma skola. I min
22

Julia Hurskainen
avhandling intresserar jag mig bland annat för hur lärarna definierar begreppet läromedel,
och insåg igenom de intervjuerna att det är väldigt individuellt, och på så sätt fungerade
dessa avgränsningar för mig.

Antalet av informanter beror på vad undersökningens syfte är (Kvale & Brinkmann, 2009,
s. 129). Ju fler informanter man har med, desto fler olika uppfattningar får man med i
undersökningen. Dock är det arbetsamt att gå igenom många intervjuer, och forskaren
måste fråga sig själv hur många informanter undersökningen kan tänkas behöva. Ett
omfattande material kan då bli ytligt, och poängen med analysen kan försvinna. Inom
fenomenografin har man oftast relativt få informanter, och antalet beror på hur många
informanter frågeställningen kräver. (Larsson, 1986, s. 30–31.) I min avhandling valde
jag därför att använda mig av fyra informanter, eftersom jag då fick två informanters
uppfattningar per land, och på så sätt ett bra underlag för min avhandling.

En individ måste ha gett sitt explicita samtycke till intervjun. Individen måste ha all
relevant information som rör undersökningen. Till informanterna bör man också ge
information om vem som står för projektet, vilken institution det genomförs vid och vem
som kommer att behandla datamaterialet (Gullveig Alver & Øyen, 1998, s. 95–100). I
min avhandling har jag använt mig av endast muntligt samtycke. I Tanzania är inte
lagarna kring samtycke lika strikta som i Finland. Dock har jag fått både rektorns
samtycke och lärarnas samtycke till både observation och intervjuerna. Eftersom jag
endast använt mig av muntligt samtycke i Tanzania, gjorde jag samma i Finland, och hade
även här både rektorernas och lärarnas samtycke även här.

Det förutsätts att man inte skall kunna känna igen den intervjuade i de texter som
offentliggörs. Detta betyder att man bör lägga stor vikt vid anonymisering. (Gullveig
Alver & Øyen, 1998, s. 107.) För forskning som vill belysa olika uppfattningar av ett
fenomen kan det vara frustrerande med absolut anonymitet. Ju mer olikheter det finns,
desto större är chansen att den intervjuade blir igenkänd, speciellt om genomskinligheten
i den intervjuades omgivning är stor. Dessvärre kan allt för stor anonymitet i
forskningsrapporten försvaga resultaten eftersom forskaren blir tvungen att utelämna
23

Julia Hurskainen
viktiga källor. (Gullveig Alver & Øyen, 1998, s. 108.) Traditionellt har forskare som
forskat inom olika kulturer eller miljöer anonymiserat genom att namnge platser och
personer med andra namn eller koder. Man kan välja att ändå inte anonymisera i allt för
stor grad, eftersom forskningens värde skulle misstas av för stor grad av anonymisering.
(Gullveig Alver & Øyen, 1998, s. 109.) I min avhandling har jag valt att inte använda
mina informanters riktiga namn, utan att döpa om dem. I min avhandling är det dock
centralt att se från vilket land lärarna är, och har därför valt att använda typiska
Tanzaniska namn och typiska Finska namn. Jag har också valt att inte avslöja skolornas
namn för att skydda mina informanters identitet.

Ibland vill informanter inte vara anonyma. Speciellt inom forskning i främmande kulturer
kan anonymiseringen av informanter upplevas av dem som en förlust på status. (Gullveig
Alver & Øyen, 1998, s. 111–112.) Detta var något jag stötte på i Tanzania. Lärarna ville
gärna att jag skulle använda deras namn, och rektorn ville jag skulle nämna skolans namn.
För rättvisans skull valde jag ändå att anonymisera allt för att inte riskera informanternas
integritet.

Alla lärare jag intervjuat jobbar inom nybörjarundervisningen i årskurs två, samt har
arbetat ungefär lika länge, i cirka 10 år, som lärare. Vidare kan det nämnas att lärarnas
utbildning i båda länderna ligger på ungefär samma nivå. Även eleverna är i samma ålder
i båda länderna då de går i årskurs två. Jag har ansett att det var viktigt att alla lärare
jobbar med samma årskurs och att de har jobbat ungefär lika länge, med tanke på bland
annat lärarnas användning av digitala läromedel och andra typer av läromedel, såsom
läseboken i modersmål. Även har jag ansett att det spelar roll att de arbetat ungefär lika
länge, med tanke på hur de definierar begreppet läromedel.

Eftersom min avhandling har en fenomenografisk ansats kan man säga att mitt
forskningsintresse inte handlar om att påvisa hur hela populationen i länderna tänker kring
läromedel och val av läromedel, utan mitt forskningsintresse handlar om att se hur just
mina informanter tänker kring val av läromedel.

24

Julia Hurskainen

I min undersökning har jag intervjuat över kulturella gränser. När man gör tvärkulturella
intervjuer kan det vara svårt att skaffa sig tillräckligt med bakgrundsinformation från den
främmande kulturen. Det är viktigt för forskaren att spendera tid i den andra kulturen för
att lära känna den nya kulturen, eftersom bland annat verbala och icke-verbala faktorer
kan göra att man som forskar hamnar fel och misstolkar. (Kvale & Brinkmann, 2009, s.
160.) I Tanzania var det därför extra viktigt för mig att få spendera tid på skolan och i
klassrummen före intervjuerna. Sammanlagt var jag fyra veckor på skolan före
intervjuerna. I Finland var jag också på skolan en vecka före intervjuerna. Orsaken varför
jag var kortare tid på skolan i Finland var att jag redan bra känner till det finländska
skolsystemet. I Tanzania diskuterade jag med lärarna även fram vilka begrepp som
fungerade bäst för intervjun. Till exempel diskuterade om vilket engelskspråkiga begrepp
de använder för läromedel, och kom fram till att teaching material var det som
motsvarade begreppet läromedel bäst för dem. Ifall jag hade använt en mer korrekt term
som educational material, skulle vi i intervjun ha misstolkat varandra.

3.4 Genomförande
Inom fenomenografin kan man arbeta på många olika vis. Jag valde att göra intervjuer,
som skulle bli min empiri som jag sedan kom att analysera.

Avhandlingen och

undersökningen inleddes under hösten 2019. Först skapade jag en intervjumanual.
Intervjumanualen innehöll sammanlagt 27 frågor och sedan genomförde jag intervjuerna
i Tanzania under november 2019. Intervjuerna i Finland gjordes under januari 2020.

Intervjuerna har genomförts med muntliga avtal. I Tanzania räckte det med ett muntligt
avtal, eftersom lagstiftningen där är annorlunda. I Finland var det samma sak, lärarna gick
med på intervjuerna och gav ett muntligt tillstånd för mig att fritt använda deras namn.

I min avhandling har jag valt att inte gå ut med varken skolornas namn eller lärarnas
namn, för att hålla hemligt både lärarnas identitet, men också ålder och kön. Istället har
25

Julia Hurskainen
jag valt att kalla dem enligt olika namn. För att kunna skilja på lärarna från Tanzania och
Finland, har jag valt att använda mig av typiska tanzaniska namn för lärarna i Tanzania
och och typiska svenska namn för lärarna från Svenskfinland. Lärarna i Tanzania kallar
jag Darweshi och Fadhila, och lärarna i Svenskfinland kallar jag Anna och Elin.

3.5 Analys och bearbetning av materialet

Under intervjuerna har jag använt mig av ljudupptagare. Fördelen med att använda
ljudupptagare är att man kan i lugn och ro koncentrera sig på intervjun, istället för att föra
anteckningar (Trost, 2010, s. 74). Intervjuerna har senare transkriberats. Att transkribera
innebär att texten skrivs ner ordagrant (Olsson & Sörensen, 2007, s. 80).
Transkriberingarna är nödvändiga då forskaren på så sätt kommer i närkontakt med data,
och de är enklare att analysera än själva ljudinspelningarna (Denscombe, 2018, s. 395).
Människor talar inte alltid i fullständiga meningar eller satser, vilket gör att forskaren ofta
måste snygga till intervjuerna då de transkriberas. I och med detta förlorar intervjuerna
en del av sin autenticitet. Även betoning och uttal kan vara svåra att fånga i skrift.
(Denscombe, 2018, s. 397.) Därefter har jag analyserat de transkriberade intervjuerna.

Inom min avhandling har jag använt mig av meningskoncentrering som metod för
analysen. Med meningskoncentrering menas att man drar samman intervjupersonernas
yttranden till kortare formuleringar, så att huvudinnebörden av det som sagts formuleras
kort (Kvale & Brinkmann, 2009, s. 221). Inom fenomenografin finns flera sätt att arbeta
då man analyserar data. Jag har valt att använda mig av en analysmodell som presenteras
av Dahlgren och Johansson (2015, s. 167), vilken följer sju steg.

Det första steget är att bekanta sig med materialet, det vill säga att man läser igenom
materialet, alltså de transkriberade intervjuerna tills man känner till materialet ganska bra.
Samtidigt bör man föra anteckningar i det utskrivna materialet. (Dahlgren & Johansson,
2015, s. 197.) Då jag först läste intervjuerna försökte jag föra anteckningar till vilken
26

Julia Hurskainen
forskningsfråga de svarar på. Sedan läste jag intervjuerna ett antal gånger igenom, för att
få en bra uppfattning om vad som kunde passa var, och för att lätt komma ihåg vem sagt
vad och var.

I det andra steget, som kallas kondensation, börjar själva analysen. Man försöker urskilja
de mest meningsfulla och signifikanta i materialet, för att få en klarare blick över
materialet. Man kan till exempel klippa ut olika passager eller ringa in dem. Passagerna
behöver inte vara lika långa, utan kan variera. (Dahlgren & Johansson, 2015, s. 168.) Här
började jag klippa ut alla svar och para ihop dem med varandra. Jag började med de mest
självklara svaren, och sedan fortsatte jag igenom de svårare på samma sätt.

Steg tre kallas jämförelse. I detta steg jämför man sedan passagerna man hittat i steg två.
I detta steg är målet att hitta likheter och skillnader mellan intervjuerna och passagerna.
Här är det viktigt att man försöker hitta likheter genom att bortse från de uppenbara
skillnaderna. Inom fenomenografin strävar man efter att hitta olikheter och skillnader
mellan uppfattningar, och därför måste man också kunna ske likheter. (Dahlgren &
Johansson, 2015, s.169.) Här försökte jag kolla på passagernas olikheter och likheter, och
para ihop dem enligt det.

Därefter följer steg fyra, gruppering. I detta steg grupperas de funna likheterna och
olikheterna, och man försöker relatera dem till varandra. (Dahlgren & Johansson, 2015,
s. 169.) Ytterligare försökte jag här gruppera och pussla ihop passager så att de bildade
grupper som stöder mina forskningsfrågor. Larsson nämner att det är viktigt då man
utformar kategorier att tänka på att systemet är förankrat i intervjumaterialet, det vill säga
att det är troget variationen som finns i olika svar. Också är det viktigt att tänka på att
kategorierna skiljer sig kvalitativt, det vill säga att de inte överlappar varandra. (Larsson,
1986, s. 38.)

Steg fem innebär att artikulera kategorierna. I detta steg står likheterna i fokus. Målet är
att finna essensen av likheterna i de olika kategorierna. Här måste forskaren bestämma
27

Julia Hurskainen
var gränsen mellan olika uppfattningar ska dras, det vill säga hur mycket det kan variera
inom kategorin utan att en ny kategori behöver skapas. (Dahlgren & Johansson, 2015, s.
170.) Här flyttade jag om en del passager, och försökte ytterligare strukturera svaren till
vettiga kategorier.

Steg sex är att namnge kategorierna. Genom att namnge dem framskrider också det mest
signifikanta i materialet. Namnen talar om vad det handlar om och skillnader eller
likheter. Beteckningen på en kategori bör vara förhållandevis kort. (Dahlgren &
Johansson, 2015, s. 170.) Här började jag namnge kategorierna enligt passagerna jag
hittat. Jag försökte gruppera passager och svar på ett sätt så att så mycket som möjligt
rymdes under samma namn.

Det sista steget kallas kontrastiv fas. Här granskar man alla passager för att se om de
platsar i fler än en kategori. Detta kan man se genom att kontrastera dem mot varandra.
Meningen är att en kategori skall vara exklusiv. Oftast resulterar detta steg i att man för
ihop en del kategorier till ett färre antal. (Dahlgren & Johansson, s. 170.) Här gick jag
ytterligare genom passagerna och kollade om de verkligen passade in där jag lagt dem,
och att inte två kategorier eller grupper gick in i varandra för mycket. I och med att
kategorierna noggrant analyserades, kunde jag lätt hitta likheter och olikheter mellan
kategorierna och sammanslå många av dem.

3.6 Etiska aspekter, trovärdighet och tillförlitlighet
Trovärdighet kan tolkas som hur noggrann och systematisk forskaren varit under
forskningsprocessen, och hur trovärdiga resultaten är i jämförelse till hur man gått till
väga för att samla in data och analysera data man samlat in. (Fejes & Thornberg, 2009,
s.218–219.) Med trovärdighet kan även menas att data blir insamlat på ett sätt så att de är
seriösa och relevanta för den aktuella problemställningen (Trost, 2010, s. 134).

28

Julia Hurskainen
Tillförlitlighet är ett mått på ifall ett tillvägagångssätt ger samma resultat vid olika
tillfällen med samma förutsättningar. Tillförlitligheten kan befaras då man frågar efter
uppfattningar hos intervjupersoner. Till exempel kan en intervjuperson precis ha sett eller
hört något som ändrar hens åsikt. Också forskaren tolkningar spelar en stor roll. (Kvale
& Brinkmann, 2009, s. 200.) En fråga om reliabilitet kan vara hur jag tolkat mina
bandinspelade intervjuer då jag transkriberat dem. Ifall jag gjort rätt i att i
transkriberingarna skriva ner varendaste ett ord även om det varit fel sagt, eller om jag
borde städat upp intervjuerna från första början kan diskuteras. En intervjus tillförlitlighet
kan höjas ifall man använder sig av intervjuer som är mycket strukturerade, det vill säga
att alla respondenter svarar på samma frågor under intervjuerna och i samma
ordningsföljd (Trost, 2010, s. 131.)

Problemet med kvalitativa analyser är om forskaren gör tolkningarna baserade på empirin
eller på sina egna värderingar (Larsson, 1986, s. 38). För att informationen i avhandlingen
skall vara giltig krävs observans och förmåga till distansering av forskaren. För att
forskningen skall vara trovärdiga måste forskarens perspektiv och utgångspunkter tydligt
anges, och tillvägagångssättet tydligt presenteras. (Patel & Tebelius, 1987, s.80.) För att
forskningen skall vara pålitlig bör forskaren se och bedöma, om resultaten hen får och
slutsatserna hen gör är rimliga. (Denscombe, 2016, s.411.)

Tillförlitlighet i en kvalitativ undersökning mätas på fyra olika plan, genom kongruens,
precision, objektivitet och konstans. Kongruens innebär om det finns en likhet mellan
frågor som är avsedda för att mäta samma sak. Utifrån avhandlingens forskningsfrågor
har jag utarbetat intervjufrågor, som strävar efter så mångsidiga svar som möjligt av
informanterna. Med precision menas hur intervjuaren registrerar svar, och hur hen tolkar
dem. I min avhandling har jag försökt vara väldigt neutral och försökt att inte påverka
svaren jag får. Objektivitet i sin tur innebär hur forskaren tolkar svaren, alla kan tolka
svar olika. I tolkningen har jag även försökt vara väldigt objektiv och försökt undvika
egna åsikter. Med det sista begreppet konsonans menas att tidpunkten för intervjun inte
ska ha ändrat den intervjuades eller intervjuarens uppfattning om fenomenet. Intervjuerna
är gjorda ganska nära varann med lärare med liknande professionell bakgrund, så detta
borde inte påverkas. (Trost, 2010, s. 131.)
29

Julia Hurskainen

Trovärdighet i en kvalitativ undersökning kan mätas på fyra olika plan, genom
forskarrollen, forskningsplanen, datamaterialet och genom tolkningar. Först kan
trovärdigheten mätas genom att forskaren inte tar för stark roll i forskningen, utan håller
sig saklig och objektiv. Trovärdigheten av forskningsplanen kan mätas genom att
forskaren beskriver urvalet och val av metoder tydligt. Trovärdigheten i datamaterialet i
sin tur kan mätas genom att forskaren beskriver hur hen gått till väga då hen bearbetat
datamaterialet. Slutligen kan trovärdigheten mätas genom tolkning och analys, och detta
mäts genom att forskaren i diskussionen tolkar resultaten i anknytning till teorin, samt om
forskaren lyckas hålla sig objektiv. (Dalen, 2015, s. 117–123)

En av de viktigaste etiska aspekterna inom forskning med människor är att inte skada
någon, rätten till anonymitet, öppenhet och att inte kränka privatlivet. I frågan om att inte
skada någon kan det diskuteras om att publicera forskningen skadar någon. I fråga om
anonymitet måste en informant som deltar i undersökningen kunna lita på att hens
identitet skyddas i alla situationer. Att inte kränka privatlivet kan ses som att inte avslöja
detaljer om informanternas privatliv. (Henriksson & Månsson, 1996, s. 39–42.) Att skriva
ut muntliga intervjuer har en del etiska problem. Det är viktigt att intervjuerna hålls
konfidentiella, att intervjuerna förvaras säkert och att de ljudupptagna intervjuerna
raderas då de inte längre behövs. (Kvale & Brinkmann, 2009, s. 203–204.)

Det blir allt vanligare att småskaliga forskningar måste genomgå en etikprövning. En
etikprövning måste genomföras om forskningen samlar in data direkt från människor,
bland annat genom intervjuer eller observation. En etikprövning överväger risker med
forskningen. (Denscombe, 2018, s. 434.) Denna studie har genomgått en etikprövning,
eftersom en etikprövning krävs vid studier som använder sig av frågeformulär, intervjuer,
deltagande observation eller systematisk observation. (Denscombe, 2016, s. 425, 434.)

30

Julia Hurskainen

4 Resultatredovisning

I detta kapitel kommer resultaten från mina intervjuer att presenteras. Som jag tidigare
nämnt i metodkapitlet, har jag utgående från de transkriberade intervjuerna sammanlagt
skapat 8 kategorier genom att leta efter likheter och olikheter i intervjuerna. Jag har
ytterligare delat in dessa kategorier så att avsnitt 4.1 svarar på forskningsfrågan “Vilka
olika läromedel använder lärarna?”, och kapitel 4.2 svarar på forskningsfrågan “Hur
lärarna i Tanzania och Finland tänker kring val av läromedel?”.

Tabell 1. Kategorierna inom resultatredovisningen.
Kategori
Lärarnas definitioner av läromedel

Avsnitt
4.1

Olika typer av läromedel lärarna använder

4.1

Läroboken som läromedel

4.1

Digitala läromedel

4.1

Läroplanen och val av läromedel

4.2

Läromedel och valfrihet

4.2

Utbudet av läromedel

4.2

Uppfattningar om bra och dåliga läromedel som styr valet

4.2

4.1 Lärarnas uppfattningar om läromedel
Lärarnas definitioner av läromedel
Definitionerna på läromedel varierade bland lärarna. Av mina informanter i Finland fick
jag två olika definitioner, som sinsemellan skilde sig väldigt mycket från varandra. Elin
hade en mer vidgad syn på vad läromedel är, att det inte bara behöver innefatta böcker,
31

Julia Hurskainen
medan den Anna ansåg att läromedel är det samma som läroböcker. Elins syn på
läromedel var också vidgat till att ett läromedel kan vara något, vad som helst, som
undervisningen baserar sig på.

Jag anser att läromedel är någonting som man utgår ifrån i undervisningen. Det kan vara en bok
det kan vara någonting digitalt, ett digitalt verktyg. Det kan vara annat material, det kan vara till
exempel från naturen någonting, mm det kan vara någonting annat man har till exempel klockor
eller någonting annat, men i princip anser jag att man då baserar sin undervisning på det materialet,
och då ser jag ett som ett läromedel. Och att eleverna egentligen har åtkomst till det eller kan återgå
till det materialet senare också. Och även jag. (Anna)

Det är ett hjälpmedel till undervisningen. Spel, böcker, filmer etc. räknas ej till läromedel. Jag
tänker på läromedel just som läroböcker. Dem andra kallar jag extramaterial. Jag vet inte varför
jag kopplar just läromedel och läroböcker så starkt. Att klockan och klossar etc. skulle jag snarare
kalla konkretiseringsmedel. (Elin)

Av mina informanter i Tanzania fick jag väldigt liknande svar i sin tur. För lärarna i
Tanzania var synen på läromedel vidgat till saker som inte endast var böcker eller andra
läromedel framtagna av läromedelsförfattare. Lärarna i Tanzania talade båda om
läromedel ur perspektiv där ett läromedel kan vara ett föremål som undervisningen
baserar sig på. Till exempel kan olika leksaker, hushållsredskap eller teckningar också
anses som läromedel, då bristen på klassiska läromedel är stor.

Ett läromedel är något som kan användas för att förbättra och underlätta inlärningsaktiviteter, och
hjälpa de som ska lära sig att förstå. Till exempel kan det vara en bok, en teckning, en DVD, ett
häfte och så vidare. (Darweshi)

Till exempel tabeller. För det mesta är det olika tabeller och kort. Det kan vara böcker också eller
planscher. Men för de yngre är det oftast någon typ av kort eller riktiga föremål. (Fadhila)

Olika typer av läromedel lärarna använder
32

Julia Hurskainen
De lärare jag intervjuade i Tanzania använder andra läromedel än de lärare jag intervjuade
i Finland. För mina informanter i Tanzania räknas till exempel olika objekt till läromedel,
medan de i Finland skulle klassas som undervisningsmaterial. Men enligt de lärare jag
intervjuade är dessa föremål och objekt viktiga läromedel, då det inte finns läroböcker
med bilder åt alla. Fadhila upplever att om de inte skulle klassa till exempel teckningar
eller föremål som läromedel, skulle elevernas förståelse för olika fenomen, till exempel
fotosyntesen, bli felaktig. Därför upplever båda lärarna att en plansch kan vara ett
läromedel, eftersom undervisningen för hela klassen ibland baserar sig endast på det.

Vi har många olika typer av läromedel. Ibland har vi riktiga föremål, till exempel knivar, frukter
och andra föremål. Ibland använder vi teckningar, ibland går vi på olika rundvandringar på
skolgården och ser på till exempel olika träd och växter. Vissa gånger använder vi ritade saker,
och ibland böcker. (Fadhila)

De lärare jag intervjuade i Tanzania uppger att de använder är olika objekt, teckningar,
planscher, häften, textböcker, kort, olika saker på skolgården så som växter osv som
läromedel. Båda lärarna uppger att de inte har tillräckligt med läroböcker åt alla elever,
och att de i flera ämnen inte har böcker alls. I de ämnen där inte eleverna inte har
läroböcker använder lärarna en lärobok som referensbok, och baserar sedan
undervisningen på det. Häftena är också viktiga läromedel i Tanzania, eftersom mycket
av undervisningen och informationen skrivs på tavlan, som eleverna sedan kopierar i sina
häften. På så sätt blir häftena elevernas läromedel, då informationen som eleverna skriver
ner i sina häften baseras på tryckta läroböckers upplägg.
Vi använder häften som läromedel. Med detta menar jag att eleverna alltid antecknar i häftena
under lektionerna. Sedan använder de dem som referens, så de används på så sätt som läromedel.
Med böckerna i sin tur, så har vi textböcker och referensböcker, och de alla kallar vi under samma
namn som läromedel. Så ja, vi ser inte på böckerna som läromedel eftersom varje elev inte har
böcker. Men läroböckerna är ändå inkluderade i kategorin läromedel. (Darweshi)

I Finland uppger de lärare jag intervjuade att de oftast utgår från läroböcker i sin
undervisning. Båda använder även olika typer av läromedel, men mest läroböcker. En av
lärarna, Elin, varierade dock mer sina läromedel än Anna. För Elin är de självgjorda
läromedlen också därför viktiga läromedel, eftersom hon baserar sin undervisning på dem
33

Julia Hurskainen
ofta. Också läsplattor upplever Elin som läromedel, då hon jobbar mycket med appar och
digitala läromedel på dem. Pekplattorna övar samtidigt olika digitala kompetenser, och
blir på så sätt ett enhetligt läromedel enligt henne.

Jag använder läroböcker, jag använder digitala verktyg, både bärbar dator och surfplattor, och i
olika ämnen också. Ganska ofta så använder jag, utgår jag ifrån eget material, att jag har tillverkat
någonting eller samlat ihop olika slags material för att då kunna undervisa utgående från det. Att
isåfall även om jag har en bok så väljer jag ofta att inte använda då den, utan har den mera som ett
stödmaterial medan jag utgår från konkretare material kanske då. (Elin)

De två lärarna som jag intervjuade från Finland uppger att de använder mest läromedel
inom matematik samt modersmål och litteratur. I dessa ämnen är det läroboken som
läromedel som båda använde mest. Båda de finländska lärarna svarade lika om att
läroböckerna i matematik var det allra viktigaste läromedlet enligt dem, och därefter var
det viktigaste ett läromedel i modersmål. Ingendera läraren ville vara utan en lärobok i
matematiken, eftersom de är så bra, och de sparar tid både för läraren och eleverna, då
det bara är att ta fram dem och jobba i dem.

Jag skulle nog säga att matematik, där skulle jag inte vilja vara utan en bok. Att klart läraren kan
producera material på till en Youtube kanal eller något, eller ha flipped classroom, och först göra
materialet och sedan kollar man att här är kopiorna jag gjort åt er men matematik måste man nog
träna helt mekaniskt ganska mycket, så där är jag nog ganska glad att det finns en bok. (Elin)

Matematikboken. Därför för att annars skulle jag sitta och skapa liknande uppgifter. Och jag tycker
nog man behöver träning i matematik. Till och med för matematikboken skulle jag släppa
läseboken. (Anna)

I Tanzania svarade de två lärarna som jag intervjuade att de båda anser att alla typer av
läromedel är viktiga, och ingendera kunde peka ut något de ansåg vara viktigast. Båda
lärarna upplevde även att bristen på klassiska läromedel gjort att de inte kan peka ut något
som är viktigast, då olika undervisningssituationer baserar sig på olika läromedel. Enligt
34

Julia Hurskainen
båda lärarna är alla typer av läromedel, häften, böcker, bilder och objekt, viktiga på sitt
sätt.

Jag tycker att allt är viktigt. Men som man kan se i våra klassrum är det häften, tabeller och
teckningar vi använder mest. Det beror igen på att till en viss mån har vi inte fått andra typer av
läromedel, men jag tror att även de digitala materialen skulle hjälpa bidra med mycket. (Darweshi)

Både i Finland och i Tanzania använder alla de lärare jag intervjuade självproducerade
läromedel men i lite olika situationer och i olika utsträckning. I Finland säger de två
lärarna att de gör egna läromedel i till exempel omgivningslära, språk och religion. Oftast
är de i de ämnen där de valt att inte ha en lärobok. Elin uppgav också att hon tycker om
att jobba med storylines, och då är det naturligt att man måste skapa mycket läromedel
själv. Ibland upplever båda lärarna även att vissa läromedel har mycket onödigt innehåll,
och då är det lättare att slopa ett färdigt läromedel, både av praktiska skäl och av
ekonomiska skäl.

Jag gör läromedel i princip själv till storylines även om det finns färdiga att använda. Jag kan också
göra läromedel i ett ämne där jag inte har en bok, där kan jag göra olika uppgifter, och samla ihop
dem så det blir som en pärm till sist eller att eleverna har olika slags material att återgå till själv.
(Elin)

I Tanzania säger de två lärarna som jag intervjuade samma sak, att de mest använder sina
självgjorda läromedel. Båda är eniga om att de inte skulle skapa så mycket läromedel
själv om inte bristen på läromedel skulle vara så stor. De upplever båda också att de
självgjorda läromedlen har fler fördelar än man skulle tro, till exempel kan barnen lära
sig av hur lärarna ritat ett lejon till en text, vilket de inte skulle lära sig om de bara såg en
färdig bild i en bok. Darweshi upplever att de självgjorda läromedlen på så sätt i flera
situationer även övat olika kompetenser hos eleverna.

De självgjorda är bra för barnen lär sig då lätt rakt ifrån mig. Ifall jag till exempel ritar något kan
barnen se att oj läraren gjorde detta så kanske jag också kan försöka rita som läraren. Så de lär sig
mycket ifrån vad jag gör. Också är mina idéer och övningar bra för dem. (Fadhila)

35

Julia Hurskainen

Både i Tanzania och i Finland anser lärarna som jag intervjuade att det finns för- och
nackdelar med de självgjorda materialen. I båda länderna upplever lärarna som jag
intervjuade att det jobbigaste är tiden det tar att göra dem, och rädslan för att de inte skall
följa läroplanen eller att de inte kommer vara tillräckligt pedagogiska och didaktiska. Men
lärarna upplever att dessa nackdelar ändå kompenseras eftersom man får ett material som
man själv har utformat och då fokuserar det just på det de upplever viktigast. Dessutom
kan materialet bättre möta klassens behov, och höja nivån på undervisningen.

De färdiga materialen begränsar dig. Ifall du skapar egna kan de utöka vad du har från de färdiga.
Det finns en tidning här i Tanzania, Tanzania Daima. De har en slogan som lyder “Vi börjar där
andra har slutat”. Det tycker jag beskriver bra vad de självgjorda materialen gör. Med de färdiga
materialen, där de slutar måste vi bygga på och lägga till idéer och aktiviteter. (Darweshi)

Med eget är fördelarna förstås det att man kan utforma det precis som man själv tycker och utgå
från klassens styrkor och svagheter, och lägga tyngdpunkter där man tycker själv att dom skall
vara. Och nackdelarna med att tillverka eget material är att det går åt mycket tid och energi till att
göra det, och fundera. Att det är en ganska lång process att det skall bli pedagogiskt bra, man skall
ha sett det ur olika aspekter och funderat på det ganska mycket, att det tidsmässigt kräver sedan
en hel del. (Elin)

De två lärarna som jag intervjuade i Finland hade samma uppfattning om färdiga
läromedel. De är bra för de sparar mycket tid och energi för läraren. Det som de däremot
upplevde som negativt med de färdiga materialen var att de ibland har
tyngdpunktsområden som lärarna själva inte hade valt, eller att uppgifterna inte har
anpassats för olika kunskapsnivåer. Också texten kan vara väldigt bra, eller väldigt dålig,
vilket i sin tur direkt påverkar inlärningen.

Fördelar med köpta är det att allt finns färdigt, man kan bara läsa innantill, sätta sig in i ämnet och
helt enkelt hålla en lektion med färdigt material, det är ganska skönt mellan varven. Nackdelar
med färdiga materialet är att det är sådant där mainstream att det liksom är lätt för en del, svårt för

36

Julia Hurskainen
andra, och alltid tycker man inte själv att tyngdpunktsområdena är de som man själv skulle ha valt.
(Elin)

I Tanzania upplevde de två lärarna jag intervjuade att de färdiga materialen är bra, för de
sparar mycket tid och någon har tagit sig tid att utveckla dem. Båda lärarna ställde sig
dock skeptiska till dem, eftersom de ofta är föråldrade eller på för hög nivå för eleverna,
och föredrog de egna läromedlen. Darweshi upplever även att det finns fördomar mot de
färdiga läromedlen, eftersom de för med sig en viss status. Dessutom är eleverna så vana
att jobba med självgjorda läromedel att de färdiga ibland kan vara mer av ett störande
moment i undervisningen. Dock upplever båda att det vore skönt att ibland bara kunna
plocka fram färdiga läromedel.

De färdiga materialen besparar dig tid, men ibland kanske de inte uppnår den nivå du skulle vilja
ha på din undervisning. Men de hjälper verkligen. (Darweshi)

Om du har färdiga läromedel lär sig barnen kanske bättre än om du gör något själv. Men jag gillar
inte att de styr dig så mycket. De färdiga läromedlen är bra på vissa sätt, men ändå inte, men de är
ändå bra att ha. (Fadhila)

Läroboken som läromedel
De två lärare som jag intervjuade i Finland var båda överens om att läroboken innebär
endast textboken, inte arbetsboken, lärarhandledningen eller det digitala materialet som
finns på nätet. Dock kan en lärobok finnas digitalt på nätet eller inläst på ljudspår, säger
båda. Båda upplever alltså att en arbetsbok inte är en lärobok.

Nå en lärobok tycker jag egentligen är den där textboken, som eleverna får, att den skall vara
tillräckligt tydlig, lockande och ha bilder, att man i princip liksom förstår allting ungefär från den.
(Elin)

37

Julia Hurskainen
I Tanzania säger de två lärare som jag intervjuade samma sak, att en lärobok är en textbok.
Men i Tanzania upplever båda två att både referensböcker, arbetsböcker och elevers
häften också är läroböcker. En av lärarna förklarade att hen upplever att häften är
läroböcker, eftersom eleverna sällan har läroböcker där, utan all information de får
kommer från läroböckerna, kopieras till tavlan och från tavlan till häften, och på så sätt
blir häften elevers läroböcker. Om inte häftena räknades till läroböcker, skulle inte det
system de byggt upp fungera.

I våra klassrum kan man se att eleverna har två olika häften för varje lektion. Vi har ett häfte vi
använder för klassrumsarbetet. Sedan har vi en där eleverna gör läxor. Så, vi anser att båda häftena
tillsammans blir en lärobok för eleverna. Vi har ju förstås de riktiga läroböckerna också, men alla
har inte dem, därav kallar vi häftena läroböcker. Så till ordet lärobok räknar vi textboken,
referensboken och elevernas häften. (Darweshi)

I Tanzania uppger de två lärare som jag intervjuade, precis som båda de lärare jag
intervjuade i Finland, att läroboken är ett av de viktigaste läromedlen, men att de inte
använder själva textboken så mycket, eftersom det inte finns en för varje elev. Men de
refererar till dem under varje lektion och visar ofta bilder ur textböckerna. De två
finländska lärarna säger att även om läroboken är ett av de viktigaste läromedlen vi har,
bör man inte ha läroböcker i varje ämne, eftersom de tror det skulle bli för enformigt för
eleverna.

Jag tycker det skulle vara så trist att hela tiden säga att ta fram den och den läroboken, sidan det
och det. Jag tycker det skall vara variation. (Anna)

I vissa ämnen har de två lärarna jag intervjuade i Finland valt att lämna bort läroboken,
men baserar ändå sin undervisning på en lärobok trots att inte eleverna har läroböcker.
De uppger även båda att man inte skall vara alltför bunden till dem fastän de binder en
del, och man skall våga lämna bort saker och fokusera på det viktiga. De uppger båda att
läroboken stöder elevens lärande, och eleverna får övning i att planera då de kan se vad
som kommer att behandlas under läsåret genom att kunna bläddra i boken. Båda lärarna
upplever att det ger en slags trygghet åt eleverna att ha läroboken.
38

Julia Hurskainen

Å andra sidan tycker jag att det är ganska bra ändå att eleverna vet vad som kommer att ske och
så här. Och så finns det då lite utrymme för överraskningar och andra sätt att arbeta. (Elin)

Digitala läromedel
De lärarna som jag intervjuade i Tanzania och Finland använder digitala material i olika
mån. De två lärarna som jag intervjuade i Finland använder mer appar och läromedel som
finns digitalt, till exempel digitala versioner av läroböcker, genom att till exempel visa ett
kapitel på tavlan, lyssna till ljudspår eller printa ut arbetsblad. De finländska lärarna
uppgav att vissa appar kan ses som läromedel, men att det beror på appen. De upplevde
att det är svårt att dra en gräns mellan vilka appar som är läromedel och vilka som inte är
det. Att appar också börjat räknas som läromedel är ett relativt nytt fenomen för båda, och
de upplevde båda att det är ganska svårt att veta vad som definieras som läromedel av de
digitala materialen.

Appar som läromedel? Till exempel jo då man kodar. Men att om jag nu tänker på till exempel
Bookcreator om man gör en bok där själv, så kan jag inte riktigt säga om jag tycker det är ett
läromedel. Det är ju svårt att definiera vad det skulle vara då om det inte är ett läromedel, hehe.
Det är ju inte rätt att kalla det ett konkretionsmaterial heller. Men sedan till exempel mattekungen
måste ju räknas som ett läromedel. Och jo absolut är ju kodningsapparna läromedel. Att till
exempel tycker jag nog Bluebot och Scratch är läromedel. Men och andra sidan är det ju mer som
ett spel. Det är ett mellanting liksom. (Anna)

En av de lärare som jag intervjuade i Finland, Elin, uppgav att hon använder digitala
läromedel under nästan alla lektioner. Hon använder både bärbara datorer och surfplattor,
och då olika appar eller digitala läromedel som är framtagna av läromedelsförfattare, som
till exempel i matematik till Karlavagnen-serien. Ändå är det flummiga gränser vad som
är bara en app eller digitalt material, och vad som verkligen är läromedel.

I matematik använder jag en hel del “Karlavagnen”, som vi har som bok, och där finns då en digital
del, och så har vi varit med i en sån här “Ten monkeys” på hösten, där man fick matteuppgifter,

39

Julia Hurskainen
det använde vi under flera veckor. Och sen kan jag använda något i språk, till exempel ganska
mycket olika slags mappar. Och i modersmål också en del, i omgivningslära olika sådana här med
länder ganska ofta, eller djurljud då, och annat. Att nog använder jag en hel del, inte fifty-fifty
men att ganska mycket ändå försöker jag få in det. (Elin)

Den andra läraren som jag intervjuade i Finland, Anna, uppgav att hon använder relativt
lite digitalt material, men att hon nog använder vissa saker. Hon upplever att det är mer
tidskrävande och bort från elevernas inlärning ifall man använder digitala läromedel i
nybörjarklasser. Hon upplevde inte heller att det ger något mervärde att ha med digitala
läromedel i undervisningen, och att hon mest tar in det eftersom det är en stor digi-press
i samhället och eftersom läroplanen förutsätter att eleverna får en digital kompetens i viss
mån. Anna upplever även att de digitala materialen sällan är bättre än de icke-digitala.

Digitalt material igen i till exempel matematiken på ettan tog väldigt lång tid för eleverna att först
logga in så man hann göra så lite. Uppgifterna kom också i väldigt långsam takt så jag liksom
märkte att då de har räknat fem tal där så skulle de redan ha hunnit räkna en sida i boken. Tidigare
i ettan använde jag Otavas digitala material. Så fick eleverna hem koderna och fick öva där hemma,
men att jag inte anser att det gav så mycket mervärde. Att jag kan ha såna där snuttar i början av
lektionerna bara för omväxlingens skull, att ta huvudräkningen därifrån eller undervisningen
därifrån, och så finns där så att man kan ändra på proven som finns, såna där provverktyg. Jag har
tagit helt annat sedan i matematik till exempel om geometri, men det har inte varit då från Otava.
(Anna)

I Tanzania använder de två lärarna som jag intervjuade sig av digitala läromedel på ett
annat vis. Det digitala finns inte med i deras läroplan, och det är sällan de involverar
eleverna i det digitala. Skolan har dock en dvd spelare samt en tv som de ibland använder.
Där har de olika dvd:n med program om till exempel nationalparkerna som de fått via ett
läromedelsförlag som de samarbetar i USA med. Fadhila uppger också att hon letar på
nätet ibland efter olika läromedel att använda sig av eller basera sin undervisning på. Båda
säger att många klassrum saknar el och att elavbrott är vanliga, samt att internet är väldigt
dyrt. Även andra aspekter gör att det inte är lönsamt att i nuläget satsa på digitala
läromedel, och att skolan väljer att satsa ekonomiskt på viktigare saker. Dock upplever
båda att vissa digitala läromedel skulle kunna ge ett mervärde till undervisningen.
40

Julia Hurskainen

I vår läroplan nämns inte det digitala. Men vi använder oss ändå av vissa digitala läromedel. Vi
hade ett tag sen ett samarbete med ett läromedelsförlag från USA, varifrån vi ibland fick digitala
läromedel, som filmer. Eller vissa grejer till matematiken. Vi har till exempel fått dvd:n som kan
hjälpa elever att läsa klockan. Men läroplanen säger inte något om det digitala som sagt. Så ibland
kollar vi på filmerna i något ämne, men inte så ofta då inte läroplanen nämner det. (Darweshi)

De två lärarna som jag intervjuade i Tanzania anser också att om de baserar sin
undervisning på en sång de spelar upp från någon musiktjänst räknas det som ett
läromedel. De använder också mycket Pinterest, därifrån de tar idéer för till exempel
planscher till klassrummet. De anser att planscherna är deras läromedel, eftersom de
baserar mycket av sin undervisning på olika planscher, då det inte finns resurser till
läroböcker.

Ibland letar jag efter något som jag kan använda som läromedel på internet. Jag gör det ganska
ofta, och jag har en app, Pinterest, varifrån jag ofta får idéer till nya läromedel. (Fadhila)

4.2 Lärarnas tankar kring val av läromedel

Läroplanen och val av läromedel
De två lärarna som jag intervjuade i Finland upplever att de läromedel som finns oftast
baserar sig på läroplanen, och då är det lätt att välja läromedel baserat på läroplanen. Båda
upplever att ifall man inte väljer ett färdigt läromedel finns det mycket spelrum för andra
typer av läromedel i och med den nya läroplanen. De finländska lärarna upplever även
att det ibland finns väl mycket spelrum, och att det ibland är svårt att veta om man skall
välja ett digitalt läromedel eller något mer klassiskt då man baserar valet på läroplanen.
De flesta läromedlen är enligt båda redan baserade på läroplanen, vilket gör det lätt att
basera valet av läromedel på läroplanen.

41

Julia Hurskainen
“Nå jag tycker nog att det är ganska sådär flummigt och luddigt. Jag kanske mer tänker på att man
skall ha mångsidiga arbetsmetoder, liksom att man inte bara skall sitta och rita och skriva med
penna och papper utan mera då av det att man skall ha digitalisering med.” (Anna)

Nå nu för tiden så jo, det gör man ju. Läroplanen ger ganska mycket spelrum här och friheter, så
att jo man kan säga att jo naturligtvis baserar jag det på läroplanen. Och de flesta böcker är också
baserade på den nya läroplanen, och beaktar mycket sådan här kamratbedömning och
självutvärdering och sådant, att det finns med i boken det som så att säga krävs enligt läroplanen,
också, att det gör det lättare att använda dom ganska rakt av. (Elin)

De två lärarna som jag intervjuade i Finland nämner problematiken med att basera valet
av läromedel, då vi talar om läroboken som läromedel, på läroplanen på finlandssvenskt
håll. Båda säger att även om de flesta läroböckerna idag är baserade på läroplanen, så är
alternativen väldigt begränsade på finlandssvenskt håll. Dessutom tar det ett tag att få
uppdaterade läromedel då det kommer en ny läroplan.

Baserar det lite sådär, att va som finns på finlandssvenskt håll. Att om Söderströms har en bok och
Otava har en bok så tittar jag mera att vilken tycker jag är trevligare och vilken är på bättre nivå
för eleverna. Och fast jag inte heller skulle använda nu i omgivningslära så mycket läromedel så
visst tittar jag på de två som finns, så att jag får idéer, och styr lite utgående från det. (Anna)

I Tanzania säger de båda lärarna jag intervjuade ganska långt samma sak, att läroplanen
har vissa förslag och riktlinjer på vilka läromedel man kan använda, och då kan man
basera sitt val av läromedel på läroplanen. Men båda lärarna är överens om att läroplanen
inte tvingar dem att använda något läromedel. I frågan om läromedlen är baserade på
läroplanen var båda osäkra, men säger att det nog i viss mån är så.

Vår läroplan säger inte rakt ut att detta skall göras eller användas då och då. Istället har vår läroplan
mer som riktlinjer. Men ja, vår läroplan har förslag och riktlinjer för vad som skall användas.
(Darweshi)

42

Julia Hurskainen
De två lärarna som jag intervjuade i Tanzania säger att det i deras läroplan finns ett krav
på att minst tre olika läromedel skall användas under en lektion. Även om de inte direkt
måste använda något läromedel, måste de ändå basera sitt val av läromedel på läroplanen.
Lärarna i Tanzania uppger också att deras läroplan uppmanar dem till att använda böcker,
men att enligt läroplanen skall de också ha andra läromedel under lektionen än böckerna.

Låt oss säga att läroplanen är mest baserad på två typer av böcker, textböcker och referensböcker.
Då läroplanen talar om böcker, kan det stå att en viss lärobok skall användas, och då är det vad de
vill se i våra klassrum. Efter det kan du sedan fundera var kan du få tag på flera läromedel. De får
du från referensböckerna. Men om det i läroplanen står att du skall använda ett visst läromedel i
till exempel matematik, och du har ett annat läromedel, skall du ändå använda det som står i
läroplanen. Det andra läromedlet kan du använda för extra idéer och uppgifter. (Fadhila)

Läromedel och valfrihet
I Finland baserar de två lärarna som jag intervjuade sitt val av läromedel både på
läroplanen, men också på hur läromedlet ser ut. Båda upplever att bilder, layout,
textstorlek och ålder på läromedlet spelar stor roll då de skall välja sina läromedel. Båda
föredrar färdiga läromedel som inte binder allt för mycket, utan ger lite utrymme för eget
stoff.

Och i och med att jag helst väljer ganska nya material om det kommer något nytt så är det självklart
att det redan passar in. Annars fräscha bilder, passlig mängd text, inte sådant här att det rapar sida
upp och sida ner ungefär samma slags uppgifter, utan det skall vara varierande. (Elin)

I Tanzania försöker de två lärarna som jag intervjuade välja läromedel som passar alla
typer av elever, och välja mellan sådana som de tror att eleverna och klassen mest gynnas
av. Båda säger att de försöker variera läromedlen så gott det går. Darweshi säger även att
han försöker ha olika läromedel för dem han kallar “beginners”, alltså sådana som
behöver differentierat material. Detta säger han att inte är så vanligt i Tanzania. Båda
lärarna varierar läromedlen från år till år så att de skall passa klassernas behov.
43

Julia Hurskainen

Vi försöker alltid välja läromedel baserat på klassens nivå. Detta för att det finns olika elever i
varje klass, och du vill ha ett läromedel som fångar hela klassen. (Darweshi)

En sak alla de lärare som jag intervjuade har gemensamt i båda länder är att ingen av dem
tvingas använda ett läromedel ifall de inte vill. Både lärarna som jag intervjuade i Finland
och lärarna jag intervjuade i Tanzania upplever att det inte finns något läromedel de måste
använda, och att det är upp till läraren vilket läromedel man vill använda eller inte vill
använda. I Tanzania upplever de två lärarna som jag intervjuade att det är väldigt fritt för
dem att välja. Dock spelar ekonomin roll, och de kan till exempel inte beställa in böcker
till alla elever, men resten av läromedlen kan de fritt välja.

Just nu har vi inga riktlinjer om vilka läromedel du skall använda och när du skall använda dem,
så det är alltid upp till läraren själv. Läraren skall själv välja vilken typ av läromedel som används.
Säg till exempel att ni talar om djur, då kan du ha en leksak orm, en bild eller en text om ormen.
Men om du har med dig till exempel en plastig orm, så kan det skrämma vissa elever. Så ja du får
själv välja vilken typ av läromedel du använder, men du måste vara säker på att de är rätt för
klassen, så att de då inte till exempel skräms. Så ja det enda läroplanen kräver är att du har
åtminstone tre läromedel till varje lektion. (Darweshi)
Jag väljer själv, jag är läraren. För jag vet vad jag kommer att lära ut, därför är det jag som väljer.
Någon annan kan ge mig idéer, men i slutändan är det jag som väljer. (Fadhila)

I Finland uppger ändå de två lärarna som jag intervjuade att det inte alltid går att välja.
Till exempel spelar ekonomin roll, och ifall det redan beställts ett material upplever båda
att det skulle kännas dumt att inte använda det. Om skolan precis beställt in ett nytt
material går det heller inte att beställa in nytt bara för att läraren hellre skulle föredra det.

Man får önska, och ibland har en annan lärare beställt för den årskursen man sedan i verkligheten
tar, i praktiken det vet man inte alltid i det skedet som böckerna beställs. Dom beställs ibland på
vintern och då vet man inte vilken klass man kommer ha. Man kan önska. Och så är ju budgeten
förstås en som sätter gränser. (Elin)

44

Julia Hurskainen

Sedan säger lärarna från både Finland och Tanzania att de alltid får lämna bort ett
läromedel, ingen tvingar dem att använda något. Varken någon på skolan eller till
exempel läroplanen.

Jag har nog aldrig blivit tvingad. Till exempel rektorn har aldrig sagt att jag måste använda ett
läromedel bara för att det finns. Själv har jag inte känt mig tvingad till att använda något. (Anna)

Jag kan välja att inte använda ett läromedel som har köpts in. Jag får göra det nog i vår skola.
(Elin)

Utbudet av läromedel
I Finland upplevde de två lärarna som jag intervjuade att de har tillräckligt med läromedel.
Elin upplevde detta eftersom hon har böcker i de flesta ämnen. Hon hade även haft
möjlighet att välja bort böcker i en del ämnen. Elin uppgav att hon kan välja bort böcker
och istället till exempel arbeta med storyline. Anna i sin tur upplevde att hon haft chansen
att välja läromedel, och att mängden var passlig. Ingen av dem önskade sig fler läromedel,
eller upplevde att de hade för få. Det enda de önskade var att de fick välja mer fritt vilket
läromedel som skall beställas till skolan.

Jag skulle egentligen helst ha möjligheten att välja helt enkelt vad jag vill använda. Och friheten
att välja bort en bok eller önska en bokserie. Bokserier stöder ofta undervisningen och är ganska
sköna att ha ibland. (Elin)

I Tanzania uppgav Fadhila att hon nog var nöjd med mängden läromedel, men att de beror
på situationen och lektionen. Hon upplever att den mängd de har nu räcker bra till för att
göra undervisningen bra. Just nu upplever Darweshi också att han har tillräckligt, men att
nästa år kan läromedlen redan ha föråldrad information. Båda säger ändå att man som
lärare aldrig kan ha tillräckligt med läromedel. Båda de lärare som jag intervjuade i

45

Julia Hurskainen
Tanzania upplever att de gärna skulle ha fler läromedel och fler val till sitt förfogande,
speciellt läroböcker.

Som lärare kommer det aldrig komma en dag då vi känner att vi har tillräckligt med material.
Varför? Jo för informationen och faktor ändras konstant. Det läromedel du använde igår kanske
inte passar nästa årets klass. Så det betyder att som lärare bör du konstant hålla utkik efter nya
läromedel och fler läromedel. (Darweshi)

Vi behöver alltid mer läromedel. ibland är vi inte nöjda med de läromedel vi har, så vi behöver
alltid mer och fler. Ju mer läromedel du har desto lättare blir din undervisning för barnen. Om
varje elev hade egna läromedel vore det väldigt lätt för läraren. Så ja, vi behöver mer läromedel.
(Fadhila)

Uppfattningar om bra och dåliga läromedel som styr valet
Utöver andra tidigare nämnda faktorer styr även lärarnas uppfattningar om vad de anser
att ett bra eller dåligt läromedel är valet av läromedel. I Finland anser Elin att ett bra
läromedel är konkret, att det finns bilder som stöder texten och att det är på rätt nivå. Ett
bra läromedel skall enligt henne också vara väl genomtänkt i minsta detalj. Anna anser
också att det skall finnas bra struktur i det, men hon ser gärna att ett bra läromedel har
ordning och följer läroplanen. Om läromedlet dessutom har en lärarhandledning får det
ett stort plus av båda lärarna.

Ett bra läromedel är konkret, och att det är på rätt nivå. Att bilder finns, bilder stöder texten, och
att texten är kopplad till bilden. Men att konkret material tycker jag själv om allra mest. (Elin)

Nå det finns en bra struktur i det. Det är en bra ordning i det. Och att den följer läroplanen, så att
det blir ett verkligt hjälpmedel. Att det blir svårare gradvist och sedan att det inte är för mycket
text, att det finns bilder till där, det är ju viktigt nog. (Anna)

Matematikboken tycker jag är jättebra, jo. För att där finns uppgifter och extra grunduppgifter men
sedan också fördjupningsuppgifter och sedan också extrauppgifter, och så finns ännu

46

Julia Hurskainen
lärarhandledningen och på nätet, så det tycker jag att är jättebra. Så är där en läxruta så att alla får
läxa fast man också skulle vara snabb, att det inte bara är de långsamma som får läxor. (Anna)

Ett dåligt läromedel enligt Elin är ett läromedel som har alldeles för mycket material, och
har en svår nivå på texten. Ett dåligt läromedel saknar bilder som stöder texten, eller har
för många bilder eller bilder som inte direkt är kopplade till texten. Ett läromedel med
endast ritade bilder eller endast fotografier är inte heller bra, bilderna skall ha variation
för att skapa ett bra läromedel. Anna nämner att ett dåligt läromedel hoppar väldigt
mycket, och att en ologisk struktur kan förstöra ett bra läromedel. Båda nämner också att
det finns flera föråldrade material som fortfarande används, och dessa klassar de som
dåliga läromedel på grund av deras ålder.

Jo det finns dåliga läromedel. Det finns för mycket material helt enkelt, och nivån på texten är för
svår för elever, och det handlar inte bara om att vi är på olika områden i Finland, utan att helt
enkelt texten är för svårt lagd. Och om det inte finns bilder som stöd till exempel så. Det beror ju
på vilken årskurs man ha, men att det finns nog dåliga material absolut. Och föråldrade material
som används fortfarande. (Elin)

Inte är jag missnöjd med många, men till exempel arbetsboken som hörde till den här läseboken
och det hoppade från det ena till det andra, och sen kommer jag ihåg att där var tomma sidor där
det var meningen att man skulle skriva av en diktamen, så det tyckte jag var lite onödigt att betala
mycket för. Och sedan fanns det i läseboken textförståelse frågor till texten, och då kom de på nytt
ännu i övningsboken, så det förstår jag inte riktigt vad som var vitsen med det. Att det kändes
sådär dåligt då. (Anna)

I Tanzania nämner Fadhila att ett bra läromedel skall vara väldigt synligt för eleverna,
och lätt för dem att närma sig. Hon tycker också att riktiga föremål eller objekt är den
bästa typen av läromedel. Darweshi upplever att ett bra läromedel skall underlätta
undervisningen för både läraren och eleverna. Ett bra läromedel skall enligt honom också
göra undervisningen tydlig och vara simpel.

47

Julia Hurskainen
Det bästa läromedlet är ett läromedel som är visuellt tilltalande, och som är så nära verkligheten
som möjligt. (Fadhila)

De som jag anser är bra läromedel är ett läromedel som underlättar en inlärningssituation. Ett bra
läromedel ökar kunskapen och eleverna får mycket ut av läromedlet, då är det bra. (Darweshi)

Enligt de två lärarna som jag intervjuade i Tanzania är dåliga läromedel sådana som inte
är visuella. Ett dåligt läromedel är också otydligt för eleverna. Båda är tvungna att
använda läromedel som är gamla, och som de idag upplever som dåliga. Enligt båda
märker man på ett läromedel att det är dåligt då eleverna lätt missförstår innehållet.

Dåliga läromedel är de läromedel du inte tänkt igenom och inte är bekant med. Dåliga läromedel
är också läromedel som är alltför gamla, det kan bli missförstånd hos eleverna. Svåra är inte heller
bra. (Fadhila)

Dåliga läromedel kan skrämma barnen, eller vara sådana att de inte förstår vad som menas. Från
ett dåligt läromedel har eleverna svårt att förstå vad det är du försöker lära dem, eller att de
missförstår. Från de dåliga läromedlen kommer inte eleverna uppnå sina mål. Ett dåligt läromedel
är också ett läromedel du själv måste bygga ut mycket. (Darweshi)

I följande kapitel kommer jag att diskutera resultaten i förhållande till teorin.

48

Julia Hurskainen

5 Diskussion

I detta kapitel kommer resultaten att diskuteras. I resultatdiskussionen kommer jag att
reflektera över resultaten i förhållande till teorin samt mina egna reflektioner, och på
vilket sätt syftet för avhandlingen blivit uppfyllt och om hur väl forskningsfrågorna
besvarats. Därefter följer en metoddiskussion där fenomenografin som forskningsansats
och intervju samt meningskoncentrering som metod granskas kritiskt. Avslutningsvis
presenteras förslag till fortsatt forskning.

5.1 Resultatdiskussion
I detta avsnitt presenteras och diskuteras resultaten av avhandlingen. Forskningresultaten
diskuteras i samma ordning som framkom i kapitel 4. Resultaten anknyts sedan till den
tidigare presenterade teorin i kapitel 2. Senare i kapitlet diskuteras även metoden för
avhandlingen.

Då jag återkopplar till mitt syfte och forskningsfrågorna kan jag konstatera att resultaten
mycket väl svarar på forskningsfrågorna och även syftet för avhandlingen uppfylls. Jag
har analyserat och tolkat mina informanters tankar om läromedel och val av läromedel.
Med hjälp av teori om läromedel har jag sökt fram det relevanta ur intervjuerna.
Resultaten blev väldigt intressanta. Dels för att jag i min avhandling haft chansen att göra
mig bekant med hur lärare från ett annat land tänker kring val av läromedel, och dels för
att jag fick resultat som jag förväntat mig och dels oväntade resultat.

5.1.1 Lärarnas uppfattningar om läromedel samt vilka läromedel lärarna
använder
Alla lärare som jag intervjuade både i Tanzania och i Finland hade olika definitioner på
vad läromedel faktiskt är. En del av de lärare jag intervjuade ändrade åsikt under
intervjuns gång, till exempel kunde de först påstå att ett läromedel är en lärobok, men
49

Julia Hurskainen
sedan komma på att olika appar också kan vara läromedel. Jag tror att detta beror på att
det inte riktigt finns en enda definition på vad läromedel är, precis som jag försöker belysa
i teorin i avsnittet 2.1 om olika definitioner på läromedel.

Alla lärare jag intervjuade använder många olika typer av läromedel. Det läromedel som
lärarna jag intervjuade utgår mest från i undervisningen är läroboken. Användningen
skiljer sig dock en del. I Finland använder de lärarna jag intervjuade läroboken på ett sätt
att de både bygger sin undervisning på det som står i läroboken och lärarhandledningen,
och så har eleverna själva böcker där de kan läsa och arbeta. I Tanzania använder de lärare
som jag intervjuade läroboken så att de själva har en lärobok, varifrån de plockar ut det
viktiga, och så kopierar eleverna det i sina häften och arbetar utgående från det. Resultaten
visar på så sätt att alla lärare jag intervjuat bygger upp undervisningen i de flesta ämnen
utgående från läroboken, men på olika vis.

I min teori har jag även diskuterat läroboken som läromedel. Om man jämför mina resultat
med teorin kan man konstatera att precis som teorin säger är läroboken det vanligaste och
viktigaste läromedlet ännu också. Som jag nämner i teorin presenteras det väsentliga i
läroböckerna och de utgör ofta grunden för undervisningen, och till exempel de lärare jag
intervjuade i Tanzania plockar ut det mest väsentliga som de ger till eleverna. I Finland
plockar de lärare jag intervjuade också ut det mest väsentliga, och jobbar med det med
eleverna.

I min teori nämner jag även att läroböckerna underlättar lärarnas arbete eftersom de då
slipper ta fram information, uppgifter eller egna läromedel. Om man ser på mina resultat
kan man konstatera att detta bra stämmer överens. Lärarna nämner att fördelen med
färdiga läromedel, som läroböcker, är att de besparar dem mycket tid i planering av
undervisningen. I kapitel 2 tar jag upp att matematikboken är ett av de viktigaste
läromedlen. De två lärarna som jag intervjuade i Finland nämner båda att matematikboken
är ett läromedel som de inte skulle byta bort, eftersom det enligt dem är väldigt skönt att
kunna ha som färdigt läromedel. Det besparar lärarna och eleverna väldigt mycket tid
enligt de lärare som jag intervjuade och enligt min teori.
50

Julia Hurskainen

De lärare som jag intervjuade i både Tanzania och Finland använder sig mycket av
självproducerade läromedel. I Finland använder de lärarna jag intervjuade
självproducerade läromedel i en lite mindre utsträckning än de lärare jag intervjuade i
Tanzania, men i båda länderna används de. Också typen av självproducerade material
varierar en aning mellan lärarna i länderna. I Finland använder lärarna ofta sig av till
exempel storylines. Som jag i min teori nämner kan en storyline bli ett läromedel i och
med slutprodukten. Också tillverkar lärarna i Finland olika typer av arbetsblad baserade
på böcker eller digitala material. I Tanzania tillverkar lärarna olika kort och planscher,
för att åskådliggöra fenomen för eleverna. Skolplanscherna är som jag i teorin skriver ett
av de äldsta läromedlen, och de kan åskådliggöra olika fenomen för eleverna. I Tanzania
uppger de båda lärarna jag intervjuat att de använder sig av både färdiga men också
självgjorda planscher.

Även digitala läromedel spelar en stor roll hos de lärare jag intervjuade, speciellt i
Finland. I Finland använder sig lärarna av olika digitala material framtagna av
läromedelsförfattare, men också mycket appar samt andra typer av digitalt material på
pekplattor och datorer. Detta stämmer bra över med min teori, eftersom digitala läromedel
kan vara just digitala komplement till läromedel framtagna av läromedelsförfattare, och
olika appar eller bild, ljud, text och videon i digitalt format. I Tanzania använder lärarna
sig av mest musik och videon. Detta kan enligt min teori ses som digitala läromedel,
eftersom ett digitalt läromedel kan vara själva internet, och på så sätt nästan vad som helst
digitalt. Alla lärare jag intervjuat är dock överens om att det är svårt att definiera vad som
räknas som digitala läromedel, att gränsen är flummig. Detta stötte jag också på i
litteraturen i samband med forskning kring digitala läromedel.

5.1.2 Hur lärarna i Tanzania och Svenskfinland tänker kring val av
läromedel
En sak som är gemensamt för alla lärare jag intervjuat är att de fritt får välja vilka
läromedel de använder. Det finns inga styrdokument som styr deras val, eller ingen som
51

Julia Hurskainen
tvingar dem att använda ett specifikt läromedel. Till exempel talar jag i teorin vad
läroplanen säger om läromedel, och varken den tanzaniska eller finska läroplanen styr
valet nämnvärt. I och med att de lärare jag intervjuat har en så stor valfrihet i fråga om
läromedel kan de välja olika typer av läromedel situationsberoende, allt från levande
läromedel, digitala läromedel till läroböcker och allt där emellan som de anser att gynnar
undervisningen bäst. Dock finns det en del faktorer som begränsar deras valfrihet. I båda
länderna säger lärarna som jag intervjuat att ekonomin begränsar dem. Detta kommer
även fram i min teori, att ekonomin oftast är den faktor som begränsar lärarnas valfrihet
i val av läromedel.

Ett förvånande resultat från lärarna jag intervjuat i Tanzania var att de rekommenderas att
använda tre läromedel per lektion. Detta lägger så klart en stor press på lärarna, eftersom
de ofta måste skapa flera läromedel till alla lektioner. Frågan kvarstår om detta faktiskt
gynnar undervisningen.

En till sak som också framkommer i teorin är att de lärarna jag intervjuat försöker välja
läromedel så att de skall passa undervisningssituationen, och variera läromedlen så att de
gynnar alla elever. I min teori presenterar jag olika typer av läromedel, bland annat
läroboken, digitala läromedel, levande läromedel, spel, skolplanscher och storylines. Alla
typer av läromedel jag presenterar används av lärarna jag intervjuat, men i olika mån.

Ett till resultat som var viktigt var om de dåliga och bra läromedlen. Alla lärare jag
intervjuat uppgav att det finns skillnader på bra och dåliga läromedel. Vissa av läromedlen
kan vara föråldrade enligt lärarna jag intervjuat i Tanzania, liksom för lärarna jag
intervjuat i Finland. I min teori nämns även problematiken med detta i avsnittet om
läroboken som läromedel. Lärarna jag intervjuat i Finland uppgav också att vissa
läromedel inte är bra fast de är framtagna av läromedelsförfattare. De kan till exempel
välja att inte använda en bok, om den är dåligt strukturerad, eftersom alla lärare jag
intervjuat tyckte att det finns vissa faktorer som spelar roll i om ett läromedel är bra eller
inte. Detta framkommer även i avsnittet om ett idealt läromedel. Ett idealt läromedel skall
bland annat erbjuda eleverna en strukturerad text, variera med bilder och ha varierande
52

Julia Hurskainen
uppgifter. Uppbyggnaden av läromedlet skall också följa en röd tråd. Dessa faktorer var
saker lärarna jag intervjuat önskade av ett bra läromedel.

Ett till förvånande resultat var att lärarna jag intervjuat i Finland upplever att de har så
mycket läromedel, att de inte önskar sig något mer, utan tvärtom ibland önskar de hade
mindre att välja mellan. I Tanzania var resultatet tvärtom, lärarna var överens om att man
aldrig kan ha för mycket läromedel, ju mer läromedel desto mer kunde man variera
undervisningen.

5.1.3 Konklusion
En sak som följde med genom mina intervjuer var att alla lärare ändrade sig genom
intervjun. Först kunde de tänka att ett läromedel inte är något annat än en bok, sedan
kunde de säga att en app är ett läromedel. Genom att reflektera och diskutera under
intervjun fick lärarna konstant tänka om och verkligen tänka efter hur de tänker kring
läromedels begreppet, och jag antar detta var orsaken till att de ändrade sig genom
intervjuns gång. Detta blev sedan en aning svårt då jag skulle analysera och kategorisera
intervjuerna, men mina resultat behöll ändå sin trovärdighet.

Resultaten av avhandlingen kan ses som både viktiga och för att förstå hur definitionen
av läromedel ändrats i vårt samhälle, och hur lärarna tänker kring val av läromedel. Mina
resultat belyser det faktum att det finns skillnader i alla lärares tänk kring detta tema, både
inom ett land och över kulturella gränser. Denna typ av forskning är viktig för att kunna
förstå att allting inom skolvärlden inte är svartvitt, och för att förstå varför det inte finns
endast en definition på läromedel, och varför lärare väljer att använda olika typer av
läromedel.

5.2 Metoddiskussion
Metoden som använts för avhandlingen är en kvalitativ metod med fenomenografisk
inriktning. För att samla in data utfördes fyra intervjuer, med samma intervjumanual,
53

Julia Hurskainen
under två olika tidpunkter. Vidare har meningskoncentrering med sju steg som
presenteras av Dahlgren och Johansson (2015) använts som analysmetod för det
insamlade datamaterialet.

Intervjuerna gjordes på två språk, på engelska i Tanzania i november 2019 och på svenska
i Finland i januari 2020. Att intervjuerna gjordes på två språk fungerade bra, och frågorna
var bearbetade så att jag kunde använda samma frågor i båda länderna. Intervjuerna
spelades in med ljudupptagare och transkriberades i sin helhet så att allt som sades skrevs
ut. Denna metod fungerade bra, eftersom jag då fick med allt som sades och svaren behöll
sin trovärdighet.

Metoden jag använde mig av i avhandlingen fungerade bra, eftersom jag hade fyra
manuskript med 27 transkriberade svar och frågor. I och med min analysmetod kunde jag
lätt kategorisera svaren och hitta centrala innehåll. I och med att jag först läste igenom
alla manuskript och svar och bekantade mig med dem, fick jag en bra översikt av vilken
typ av svar på mina frågor jag hade att arbeta med. Efter detta steg klippte jag isär
manuskripten så att jag hade varje informants svar till varje fråga för sig, vilket ledde till
att jag lätt kunde börja kategorisera dem genom att jämföra och gruppera svaren. Detta
ledde till att jag fick flera olika kategorier som innehöll liknande frågor och svar. Därefter
granskade jag kategorierna, lade ihop liknande kategorier och namngav kategorierna. Jag
anser att denna metod med alla dessa steg gjorde att min resultatpresentation fick ett
strukturerat, tydligt och meningsfullt innehåll.

Överlag anser jag att mitt metodval för avhandlingen var bra. I och med mina metodval
är avhandlingen tillförlitlig, trovärdig och har en god etik. Jag anser att jag kunnat
bibehålla de ursprungliga svaren bra och plocka ut det centrala, och varit objektiv i min
analys.

54

Julia Hurskainen

5.3 Förslag till fortsatt forskning
Resultatet tyder på att det fanns ett meningsfullt budskap bakom forskningen jag gjort i
min avhandling. Framtida forskning kunde därför även i större utsträckning undersöka
detta ämne, och med fler informanter. Vidare kunde det utökas till att undersöka
fenomenet mellan flera olika länder och kulturer.

Eftersom det konstant kommer ut nya typer av läromedel på marknaden vore det viktigt
att fortsätta forska inom ämnet. Att se in i andra kulturer och vad de använder för
läromedel är också en viktig del av fortsatt forskning, i och med att globaliseringen sker
i allt snabbare takt hela tiden. På detta sätt får vi en större insikt i hur olika lärare tänker
kring läromedel och valet av läromedel, och vilka olika typer av läromedel som används
runt om i världen.

55

Julia Hurskainen

Litteraturförteckning
Alexandersson, M. (1994). Den fenomenografiska forskningsansatsens fokus. Starrin, B.
& Svensson, P-G. (Red.). Ingår i Kvalitativ metod och vetenskapsteori. Lund:
Studentlitteratur.
Bell, J. (2006). Introduktion till forskningsmetodik. Lund: Studentlitteratur.
Binde, A.L. (2010). Concepts of mathematicas teacher education. Thoughts among
teacher educators in Tanzania. Åbo: Åbo Akademis förlag.
Dahlgren, L. & Johansson, K. (2009). Fenomenografi. Fejes, A. & Thornberg, R. (Red.).
Ingår i Handbok i kvalitativ analys. Stockholm: Liber.
Dahlgren, L. & Johansson, K. (2015). Fenomenografi. Fejes, A. & Thornberg, R. (Red.).
Ingår i Handbok i kvalitativ analys. Stockholm: Liber.
Denscombe, M. (2015). Forskningshandboken- för småskaliga forskningsprojekt inom
samhällsvetenskaperna. Lund: Studentlitteratur.
Denscombe, M. (2018). Forskningshandboken- för småskaliga forskningsprojekt inom
samhällsvetenskaperna. Lund: Studentlitteratur.
Fejes, A. & Thornberg, R. (2009). Handbok i kvalitativ analys. Stockholm: Liber.
Gillham, B. (2008). Forskningsintervjun- Tekniker och genomförande. Malmö:
Studentlitteratur.
Gómez, E. (2008). Faktaboken som pedagogisk resurs. Lund: Studentlitteratur.
Gullveig Alver, B. & Øyen, Ø. (1998). Etik och praktik i forskarens vardag. Lund:
Studentlitteratur.

56

Julia Hurskainen
Henriksson, B. & Månsson, S-A. (1996). Deltagande observation. Svensson, P-G. &
Starrin, B. (Red.) Ingår i Kvalitativa studier i teori och praktik. Lund: Studentlitteratur.
Holme, I. & Solvang, B. (1997). Forskningsmetodik. Om kvalitativa och kvantitativa
metoder. Lund: Studentlitteratur.
Insulander, E. (2018). Kapitel 10. Bedömning som erkännande. Insulander, E. &
Selander, S. (Red.). I Att bli lärare. Stockholm: Liber.
Imsen, G. (1999). Lärarens värld. Introduktion till allmän didaktik. Lund:
Studentlitteratur.
Insulander, E. & Selander, S. (Red.). I Att bli lärare. Stockholm: Liber.
Johansson, R. & Berggren, L. (2006). Levande läromedel.

Malmö högskola:

Lärarutbildningen.
Järvilehto, L. (2014). Hauskan oppimisen vallankumous. Juva: PS-kustannus.
Kvale, S. & Brinkmann, S. (2009). Den kvalitativa forskningsintervjun. Lund:
Studentlitteratur.
Lantz-Andersson, A. & Säljö, R. (2014). Lärare i den uppkopplade skolan. Malmö:
Gleerups.
Larsson, S. (1986). Kvalitativ analys- exemplet fenomenografi. Lund: Studentlitteratur.
Långström, S. & Viklund, U. (2006). Praktisk lärarkunskap. Lund: Studentlitteratur.
Marton, F. & Booth, S. (2000). Om lärande. Lund: Studentlitteratur.
Mikkilä-Erdmann, M. (2017). Digitaalisen oppimateriaalin mahdollisuus. Savolainen, H.,
Vilkko, R. & Vähäkylä L. Ingår i Oppimisen tulevaisuus. Suomen akatemia: Gaudeamus.

57

Julia Hurskainen
Nationalencyklopedin, (u.å.). Finland, hämtad 7 april 2020 från https://www-nese.ezproxy.vasa.abo.fi/uppslagsverk/encyklopedi/l%C3%A5ng/finland
Nationalencyklopedin, (u.å.). Finlandssvenskar, hämtad 7 april 2020 från https://wwwne-se.ezproxy.vasa.abo.fi/uppslagsverk/encyklopedi/l%C3%A5ng/finlandssvenskar
Nationalencyklopedin,

(u.å.).

Läromedel,

hämtad

4

februari

2020

från

https://www.ne.se/uppslagsverk/encyklopedi/l%C3%A5ng/l%C3%A4romedel
Nationalencyklopedin, (u.å.). Tanzania, hämtad 6 april 2020 från https://www-nese.ezproxy.vasa.abo.fi/uppslagsverk/encyklopedi/l%C3%A5ng/tanzania
Nouri, J. (2018). Digital kompetens i informationssamhället. Insulander, E. & Selander,
S. (Red.). Ingår i Att bli lärare. Stockholm: Liber.
Olsson, H. & Sörensen, S. ( 2007). Forskningsprocessen och kvantitativa perspektiv.
Stockholm: Liber.
Patel, U. & Tebelius, R. (1987). Grundbok i forskningsmetodik. Kvalitativt och
kvantitativt. Lund: Studentlitteratur.
Ryve, A., Hemmi, K. & Kornhall, P. (2016). Skola på vetenskaplig grund. Stockholm:
Natur & Kultur.
Savolainen, H., Vilkko, R. & Vähäkylä L. (2017). Oppimisen tulevaisuus. Suomen
akatemia: Gaudeamus.
Selander, S. (1988). Lärobokskunskap. Pedagogisk textanalys med exempel från
läroböcker i historia 1841-1985. Lund: Studentlitteratur.
Selander, S. (2018). En tradition av läroböcker-Tills nu. Insulander, E. & Selander, S.
(Red.). Ingår i Att bli lärare. Stockholm: Liber.

58

Julia Hurskainen
Selander, S. & Kress, G. (2010). Design för lärande- Ett multimodalt perspektiv. Finland:
Nordstedts akademiska förlag.
Soko, M. (2014). Professional developement. The experiences of primary school teachers
in Tanzania. Åbo: Åbo Akademis förlag.
Starrin, B. & Renck, B. (1996). Den kvalitativa intervjun. Svensson, P-G. & Starrin, B.
(Red.) Ingår i Kvalitativa studier i teori och praktik. Lund: Studentlitteratur.
Svensson, P-G. & Starrin, B. (1996). Kvalitativa studier i teori och praktik. Lund:
Studentlitteratur.
Svensson, P-G. (1996). Förståelse, trovärdighet eller validitet? Svensson, P-G. & Starrin,
B. (Red.) Ingår i Kvalitativa studier i teori och praktik. Lund: Studentlitteratur.
Trost, J. (2010). Kvalitativa intervjuer. Lund: Studentlitteratur.
Uljens, M. (1989). Fenomenografi- Forskning om uppfattningar. Lund: Studentlitteratur.
Wahlström, N. (2018). Läroplaner. Insulander, E. & Selander, S. (Red.). Ingår i Att bli
lärare. Stockholm: Liber.

Wikman, T. (2004). På spaning efter den goda läroboken. Om pedagogiska texters
lärande potential. Åbo: Åbo akademis förlag.

59

Julia Hurskainen

Bilagor
Bilaga 1: Intervjufrågor

1. What do you think a teaching material is? Vad anser du att ett läromedel är?

2. What kind of teaching materials do you use? Can you list them? Vilken typ av
läromedel använder du? Kan du ge exempel?
3. Do you think you have enough teaching materials? Känner du att du har
tillräckligt med läromedel?
4. Would you like more teaching materials than you have? Or would you like less?
Skulle du vilja ha mer läromedel till ditt förfogande än vad du har? Eller
skulle du vilja ha färre?
5. Do you feel like they are good? Känner du att de läromedel du har till ditt
förfogande är bra?
6. Do you think there is a difference between good and bad teaching materials?
Tycker du det finns skillnad på att vissa läromedel är bra och vissa dåliga?
7. What do you think characterizes a good teaching material? Vad karaktäriserar
ett bra läromedel?
8. What do you think characterizes a bad teaching material? What would make you
choose to not use a teaching material? Vad karaktäriserar ett dåligt
läromedel?Vad skulle göra att du inte vill använda ett läromedel?

9. How do you use your teaching materials? Hur använder du de läromedel du
har till ditt förfogande?

60

Julia Hurskainen
10. When do you use teaching materials? In what situations and how often?
Examples? När använder du läromedel? I vilka situationer och hur ofta?
Exempel?
11. Can you freely choose what teaching materials you use? Or are you appointed
them? Who makes you use them? And what are they? Får du fritt välja vilka
läromedel du använder? Är det någon som tvingar dig använda vissa
läromedel? Vilka? Vem då?
12. Do you think a teaching material can be anything? Or do you feel like a teaching
material is just for example a book or a poster? What can it be? Examples ?
Tycker du att ett läromedel kan vara vad som helst? Eller känner du att en
bok eller en plansch är det enda rätta? Vad kan det isåfall vara? exempel?
13. What function does the different kinds of teaching materials have? Vilken
funktion har olika läromedel?

14. Do you make your own teaching materials? Utvecklar eller gör du egna
läromedel?
15. What do you think are pros and cons with “real” teaching materials versus your
own? Fördel med upplagda/ färdiggjorda/ köpta läromedel mot de du gjort
själv?

16. Do you know what the curriculum says about teaching materials? Har du
bekantat dig med vad den nationella och den lokala läroplanen säger om
läromedel?
17. Is your choice of teaching materials based on the curriculum? Baserar ditt val
av läromedel sig på läroplanen?
18. What is the choosing of teaching materials based on? Vad baserar sig ditt val
av läromedel på?
19. What is the purpose of teaching materials? Vad bidrar läromedlen med till
undervisningen? Är det situationsberoende?
20. Do you ever use digital teaching materials? What type? How often? Använder
du digitala läromedel? Vilken typ? hur ofta?
21. Do you look for teaching materials on the internet? Letar du efter läromedel
digitalt?
61

Julia Hurskainen

22. How do you define a schoolbook? As textbook and workbook or only one of
those? Or in some other way? Hur definierar du en lärobok? Är det endast
textbok, eller arbetsbok eller lärarhandledning eller en kombination?
23. How do you feel about the schoolbook as a teaching material? Vad tycker du
om läroboken som läromedel?
24. Do you use mostly the books only? Or something else? Använder du mest
läroboken? Eller är det något annat?
25. Do you think a teaching book is a good teaching material? Or would you like
something else? Känner du att läroboken är ett bra läromedel? Eller skulle
du vilja ha fler/ annat alternativ?
26. Do you feel like the teachingbooks match the curriculum? Känner du att
läroboken oftast “matchar” läroplanen? Eller beror det på?
27. What kind of teaching materials do you think is the most important? What is
your favourite? Vilket läromedel är viktigast enligt dig? Och vilket är ditt
favorit läromedel?
28. Do you want to add something? Something that you feel I forgot to ask? Vill du
tillägga något? eller känner du det är något jag glömt?

62

