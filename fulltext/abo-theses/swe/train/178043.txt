Åskådningsämnena i förändring
– En läroplansteoretisk analys av utvecklingen från 2004 till 2014

Simon Solvin

Avhandling för magisterexamen
Fakulteten

för

välfärdsstudier.
Åbo Akademi
Vasa, 2020

pedagogik

och

Abstrakt
Simon Bengt Åke Solvin, 2020
Åskådningsämnena i förändring– En läroplansteoretisk analys av utvecklingen från 2004 till
2014.
Opublicerad avhandling för magistersexamen i pedagogik

Sidantal: 53

Vasa: Åbo Akademi. Fakulteten för pedagogik och välfärdsstudier
Referat
I denna avhandling riktas forskningsintresset mot förändringarna i Grunderna för
läroplanen för den grundläggande utbildningen 2004 (LP 2004) till förändringarna i
Grunderna för läroplanen för den grundläggande utbildningen 2014 (LP 2014).
Avhandlingens syfte är att beskriva och reflektera över vad i de nationella
läroplansgrunderna från 2004 har förändrats i de gällande läroplansgrunderna från
2014. Den teoretiska referensramen utgörs bland annat av John Goodlads
läroplansteoretiska tänkande. Mot bakgrunden av syftet har följande forskningsfrågor
formulerats:
1. Vilka förändringar har det centrala innehållet i åskådningsämnena genomgått
från 2004 till 2014
2. Vilka förändringar har målen för åskådningsundervisningen genomgått från
2004 till 2014
Resultaten av den kvalitativa textanalysen visar på några större och mindre förändringar
mellan LP 2004 och LP 2014. De strukturella och innehållsliga förändringarna handlar om en
ny uppdelning av årskurser och bedömning av elevernas kunskaper, samt ett utvidgat innehåll
i lärandet om världsreligioner. Resultatet visar också att LP 2014 har en starkare betoning på
allmänna lärandemål i åskådningsämnena, bland annat genom införandet av olika
kompetensmål.
Sökord / index ord
livsåskådningskunskap, religion, läroplan, pedagogik, förändring, åskådningsundervisning,
grundskola

Tabeller
Tabell 1. Evengelisk-lutherska kyrkans medlemsstatistik 1999–2018, s. 18.
Tabell 2. Befolkning enligt religiöst samfund 1920–2015, s. 20.
Tabell 3. Mål för undervisningen i årskurs 1–2 LP 2014, s. 40.
Tabell 4. Mål för undervisningen i årskurs 3–6 LP 2014, s. 41.

Innehåll
1

2

3

4

Inledning

1

1.1

Bakgrund

1

1.2

Syfte

4

1.3

Metod och material

5

1.4

Avhandlingens upplägg

8

Teori

10

2.1

Ett läroplansteoretiskt perspektiv

10

2.2

Ett samhälle i förändring

17

2.3

Religionsundervisning i förändring

21

Resultat

27

3.1

Strukturella förändringar i åskådningsämnena

27

3.2

Innehållsliga förändringar i åskådningsämnena

31

3.3

Från religionsspecifika till mera allmänna lärandemål.

39

Avslutande diskussion

44

4.1

Resultatdiskussion

44

4.2

Metoddiskussion

47

4.3

Förslag till fortsatt forskning

49

Referenser

50

1 Inledning

1.1 Bakgrund
Det finländska samhället genomgår ständigt en förändring vad beträffar människors
förhållande till religioner och livsåskådningar. Till exempel så har många under de
senaste åren skrivit ut sig ur den evangelisk-lutherska kyrkan i Finland. År 2015 var
72,9% av Finlands befolkning medlemmar i den evangelisk-lutherska kyrkan,
medan samma siffra år 2018 var nere på 69,7% av Finlands befolkning. (evl.fi).
Finland har också blivit mera multikulturellt de senaste åren på grund av invandring
och flyktingströmmar. Jag känner att vårt samhälle har blivit mer sekulariserat sen
början av 2000-talet. På vilket sätt och hur mycket har styrdokumentet för den
finländska skolan ändrat på grund av sekulariseringen och kulturella och religiösa
samhällsförändringar?
I min kandidatavhandling granskades begrepp som världsbild och världsåskådning
i Grunderna för läroplanen för den grundläggande utbildningen 2014. I samband
med det övningsarbetet blev jag intresserad av att undersöka närmare på vilket sätt
det har skett en förändring i religion och livsåskådningskunskap mellan 2004 och
2014. Göran Linde menar att vi alla bär med oss en inre bild av hur världen ser ut,
en form av världsåskådning. Vår världsåskådning påverkas från många olika håll
och det vi lär oss i skolan är en stor del av hur vår världsåskådning bildas. Genom
att studera läroplaner, läroplansteori, kan vi förstå på vilket sätt vi har blivit
påverkade av det lärostoff som finns där i. Vi har också en möjlighet att kunna
påverka utbildningen genom att studera läroplansteori. (Linde G, 2012, s.11). Som
klasslärarstuderande finner jag det intressant att se närmare på de senaste utgivna
styrdokumenten för den grundläggande utbildningen. Idén att jämföra de två
senaste nationella läroplansgrunderna med varandra, särskilt åskådningsämnenas
uppdrag och innehåll, hör samman med antagandet att möjliga förändringar i
styrdokument speglar hur skolan försöker anpassa sig till förändringar i samhälle
och aktuell pedagogik.
1

Vad som står i de nationella läroplansgrunderna och vad som faktiskt lärs ut är för
mig omöjligt att veta, men läroplansgrunderna är ändå något som varje lärare borde
utgå från. Linde menar att vissa ämnen är paradigmatiska och vissa ämnen inte är
det. Till exempel så är man inom naturvetenskaperna ganska överens om vilken
terminologi som skall användas och vilka teorier som är accepterade. Inom
naturvetenskaperna så godkänns vetenskapliga genombrott kollektivt och man gör
en gemensam förändring inom ämnet. Inom andra vetenskaper, till exempel
humaniora och samhällsvetenskaper, finns det flera olika sätt att kategorisera
samma sak och olika termer som används. Det enskilda lärarens tolkning av
läroplanen blir tydligare i ämnen som religion och historia. Det finns mer utrymme
för en enskild lärares val inom dessa ämnen jämfört med till exempel
naturvetenskaperna. (Linde G, 2012, s.12–13).
I FN:s deklaration om mänskliga rättigheter presenteras i flera av artiklarna
människans rätt till frihet och rätt till utövan av sin egen religion. I artikel 2 nämns
att varje människa har rätt till alla friheter och rättigheter som FN presenterar i sina
mänskliga rättigheter, oberoende av religion eller etnisk tillhörighet. Artikel 18 är
kanske

den

mest

intressanta

när

det

kommer

till

religion

och

livsåskådningskunskap:
Var och en har rätt till tankefrihet, samvetsfrihet och religionsfrihet. Denna rätt
innefattar frihet att byta religion och trosuppfattning och att, ensam eller i
gemenskap med andra, offentligen eller enskilt, utöva sin religion eller
trosuppfattning genom undervisning, andaktsutövning, gudstjänst och religiösa
sedvänjor. (fn.se)
Skolans värdegrund i de nationella läroplansgrunderna har som utgångspunkt
artikel 18 och den finländska religionsfrihetslagen. Den senare förnyades 2003
vilket också fick konsekvenser för skolans åskådningsundervisning. I denna
avhandling finns där ett intresse att synligöra på vilket sätt lagen om religionsfrihet
satt sin prägel på läroplansgrunderna från 2004 och möjligen följts upp tio år senare
i det som utmärker åskådningsämnenas uppdrag och icke-konfessionella karaktär.
2

Just nu pågår en samhällsdebatt om hur man borde göra med åskådningsämnenas
undervisning. 7.1.2020 publicerade Svenska yle en artikel om att majoriteten av
finländarna vill förnya det nuvarande religions- och livsåskådningsämnet i skolan.
Taloustutkimus gjorde en undersökning för Yle. Frågan som ställdes var: ”Borde
den nuvarande religions- och livsåskådningsundervisningen i grundskolan ersättas
med ett gemensamt ämne där eleverna får bekanta sig med världsreligionerna
oavsett vad den egna trosuppfattningen är?” (svenska.yle.fi). På frågan som ställdes
höll hela 70% av de tillfrågade med om påståendet. Oberoende ålder var det en
majoritet som höll med på påståendet. Lektor Anna Rustén-Bergenwall var inte
överraskade av resultatet och hon tror att förr eller senare kommer
åskådningsämnena på ett eller annat sätt att förändras. Hon märker också att under
sina 10-år som lektor har ämnet livsåskådningskunskap blivit betydligt populärare
bland elever. (svenska.yle.fi)
Om livsåskådning och religion skulle slås ihop tror Rustén-Bergenwall
till exempel att det inte skulle finnas tid för diskussion, eftersom hon har
svårt att se att det vore okej att utelämna en stor del det som idag
behandlas i religionsundervisningen. (svenska.yle.fi)
En annan sak som Rustén-Bergenwall uttryckte oro för om livsåskådningskunskap
och religion slås ihop är att eleverna som tillhör någon minoritets religion tvingas
bli experter på sin egen religion. (svenska.yle.fi) Samtidigt som jag läste denna
artikel passade jag på att läsa lite i kommentarsfältet under artikeln och märkte
ganska snabbt, subjektivt, att många inte verkar ha så stor koll på vad som faktist
står i läroplansgrunderna.
Undervisningsminister Li Andersson säger sig vara överraskad av att en så stor
majoritet som 70% av finländarna hellre ser ett gemensamnt ämne än religion- och
livsåskådningskunskaps ämnena skilt för sig. Andersson säger att hon är öppen för
att undersöka saken, men att det just nu inte finns några planer på en förändring.
(svenska.yle.fi). Andersson anser att: ”Det är viktigt att undervisningen är bred. Att
alla elever får möjlighet att mångsidigt bekanta sig med de olika världsreligionerna,
att man tar tag i frågor om etik och moral, en kulturell allmänbildning.”
(svenska.yle.fi).
3

Ett annat exempel på förändringar i det finländska samhället är Kyrkslätt kommun
där man ordnat gemensam religionsundervisning för alla. I samband med att de nya
läroplansgrunderna,

2014,

blev

aktuella

ändrade

man

i

Kyrkslätt

religionsundervisningen till gemensam för alla religioner oberoende om föräldrarna
valt undervisning i elevens egen religion eller i livsåskådningskunskap. Beslutet i
Kyrkslätt har varit problematiskt och kommunen har blivit polisanmäld. På
kommunen menar man att man följer läroplansgrunderna och att en stor del av
lärostoffet går att samundervisas. När det finns sådant innehåll som inte går att
samundervisa ordnas små grupper för de olika religionerna. Undervisningsrådets
Pekka Iivonen menar ändå att det är olagligt att slå ihop religionsundervisningen.
Iivonen framhåller att lagen är entydig och att den del av religionsundervisningen
som går att samundervisa är väldigt begränsad. (hbl.fi)
Hur religionsämnet och livsåskådningsämnet kommer att se ut i framtiden är det
svårt att veta, men som Rustén-Bergenwall nämnde i Yles artikel så tror också jag
att åskådningsämnena förr eller senare kommer att förändras. Exemplet i Kyrkslätt
visar tydligt att kommunens tolkning av religionsfrihetslagen 2003 och
läroplansgrunderna

2014

inte

följer

regionsförvaltningsverkets

syn

på

åskådningsundervisningens mål och organisering. En läroplansteoretisk studie
kring förändringar i åskådningsämnenas upprdrag, mål och innehåll kan lyfta fram
de utmaningar som finns i skolan och hos utbildningsanordnaren när det gäller
undervisningen i åskådningsämnena. Jag är inte så säker på att samhället i stort vet
vad läroplansgrunderna innefattar i form av mål och innehåll, men en klar majoritet
tycks ändå vilja se en förändring.

1.2 Syfte
Avhandlingens syfte är att beskriva och reflektera över vad i de nationella
läroplansgrunderna från 2004 har förändrats i de gällande läroplansgrunderna från
2014. Om förändringar skett vill jag synliggöra och diskutera förändringarna.
Avhandlingens undersökning avgränsas till åskådningsämnena i årskurs 1–6, det
vill säga läroämnet religion och läroämnet livsåskådningskunskap. Genom att
4

synliggöra likheter och olikheter i dessa styrdokument förväntas undersökningen
kunna

visa

på

förändringar

som

är

av

betydelse

för

att

förstå

åskådningsundervisningen karaktär idag. Mot bakgrunden av syftet har följande
forskningsfrågor formulerats:
1. Vilka förändringar har det centrala innehållet i åskådningsämnena
genomgått från 2004 till 2014
2. Vilka förändringar har målen för åskådningsundervisningen genomgått
från 2004 till 2014
Med hjälp av dessa forskningsfrågor sökes svar på om det skett förändringar och i
så fall vilka förändring som har skett och vad förändringarna kännetecknas av.

1.3 Metod och material
I min studie kommer jag att undersöka de nationella läroplansgrunderna utgivna
2004 och 2014. Studien har inspirerats av John Goodlads läroplansteoretiska
tänkande. ”Enligt Goodlad spänner läroplansverkligheten över ett stort fält som
omfattar tre typer av fenomen, som alla hör till området: det substantiella, det
sociopolitiska och det tekniskt professionella”. (Brandtzæg Gundem, 1997, s.254)
Det substantiella fenomenet innefattar läroplanens undervisningsmål, lärostoff,
arbetssätt och läromedel. Även utvärdering räknas till det substantiella fenomenet.
Det sociopolitiska fenomenet betraktar det samhälleliga sammanhanget och på
vilket läroplanen passar in. Man söker rättfärdigande av de mål, arbetssätt och
lärostoff man valt i läroplanen. I det sociopolitiska området ställer man varför
frågor, till exempel varför dessa mål, som man får svar på genom analys av det
samhälleliga sammanhanget. Det tekniskt professionella fenomenet innebär de
mänskliga och materiella möjligheter som är bundna till läroplanen. Det tekniskt
professionella fenomenet är nära kopplat till läroplanen i praktiken till exempel
lärarrollen och lärarutbildning. (Brandtzæg Gundem, 1997, s. 254–255).
Det tekniskt professionella fenomenet faller utanför vad jag behandlar i
avhandlingen eftersom jag inte ser på hur läroplansgrunderna förverkligas av
5

pedagoger i praktiken utan håller mig till läroplansgrunderna i teorin. Däremot så
kommer det substantiella fenomenet att vara en infallsvinkel när jag vill undersöka
på vilket sätt det har skett förändringar i till exempel mål och stoff i de nationella
läroplansgrunderna. Det sociopolitiska fenomenet som infallsvinkel kommer att
hjälpa mig att se på vilket sätt och varför läroplansgrunderna har förändrats
utgående från samhällets förändring. I det andra teorikapitlet nämner jag också till
exempel i vilken takt finländska medborgare skriver ut sig ur kyrkan.
Mina forskningsfrågor söker svar på substantiella förändringar i de nationella
läroplansgrunderna. Reflektionerna över avhandlingens resultat vidgas till aspekter
som ocksp berör läroplaners sociopolitiska fenomen. Eftersom mitt material består
av de nationella läroplansgrunderna har jag valt en hermeneutisk ansats för att
närma mig läroplansgrunderna. För att synliggöra innehållsliga förändringar i
läroplansgrunderna från 2004 och 2014 har jag använt mig av en komparativ
innehållsanalys.
Begreppet hermeneutik kommer från den antika guden Hermes, som var budbärare.
Hermeneutik som forskningsansats betyder att man söker efter ett budskap från en
text, person eller handling. (Starrin&Svensson, 2006, s. 74) I mitt fall handlar det
om att söka svar på mina forskningsfrågor och se om någon förändring har skett i
läroplansgrunderna som texter och styrdokument.
Hermeneutisk forskning gör det möjligt att djupdyka i ett ämne och samtidigt få
med sig en tolkningsbakgrund istället för bara siffror och positiva eller negativa
svar. (Starrin&Svensson, 2006, s. 75)
”Kvalitativ forskning är interpretativ till sin karaktär vilket gör att tolkning och
förståelse får en framträdande plats i forskningsprocessen.” (Szklarski, 2002, s. 6).
Kvalitativ forskning är överlag tolkande till sin karaktär, men det rör sig ofta om
olika tolkningar och annorlunda typer av forskning. Det är främst olika
forskningsinriktingar som avgör vilken form av forskningsansats man använder sig
av. En hermeneutisk ansats används ofta i anknytning till en extern referensram.
Hermeneutisk tolkning är beroende av förförståelse. (Szklarski, 2002, s. 6)
6

Hermeneutiskt arbetssätt går ut på att tolkaren gestaltar mening med
utgångspunkt i en tidigare förståelse. Det är just den tidigare
förståelsen som leder tolkning av meningsinnehåll. (Szklarski, 2002, s.
6)

Gadamer menar att all mänsklig förståelse mer eller mindre är hermeneutisk. All
tolkning oberoende om forskningen är kvantitativ eller kvalitativ handlar mycket
om förståelse av det man hör eller läser. Enligt Gadamer är det viktigt att man inom
hermeneutiken måste acceptera förståelse och subjektivitet som en del av grenen
istället för att bara fokusera på metod och utförande. (Babich, 2002, s. 26)
En av de viktigaste saker man ska tänka på som forskare är att försöka vara så
objektiv som möjligt när man gör en undersökning. När man tolkar och jämför
texter blir det lätt gjort ur en subjektiv synvinkel, men som forskare ska man försöka
sträva efter objektivitet i sin tolkning. (Ejvegård, 2007, s.19)
I pedagogik är det inte alltid lätt att svara på vad som är rätt eller fel. Det som verkar
fungera i teorin kanske inte alls fungerar i praktiken. Fuglestad menar att många
lärarstuderanden upplever förhållandet mellan teori och praktik problematiskt.
(Fuglestad, 1999, s.35–36) I min läroplans jämförelse gör jag det ur ett teoretiskt
perspektiv och det blir svårt för mig att uppskatta hur det jag kommer fram till har
förändrats i praktiken.
I min undersökning använder jag mig av kvalitativ textanalys eftersom jag är
intresserad av vissa områden i läroplanerna. När man gör en kvalitativ textanalys,
eller som i mitt fall en komparativ innehållsanalys av texter, är ett antagande att
vissa delar är mera intressanta än andra delar av texten. Man söker i texterna efter
guldkorn som har mervärde i ens forskning. (Esaiasson, Oscarsson, Gillijam &
Wängnerud 2009, s. 237).
Jag kommer främst att visa på olikheter och förändringar som skett från LP 2004
till LP 2014. Jag går in på allmänna och strukturella förändringar, förändringar i det
centrala innehållet och förändringar i målen. Uppdelningen av årskurserna skiljer
7

sig från LP 2004 och LP 2014 så jag har valt att fokusera på årskurs 1–5 i LP 2004
och årskurs 1–2 och 3–6 i LP 2014. Detta gör jag eftersom jag anser att det blir svårt
för mig själv att avgöra vad som hör till årskurs 6 i LP 2004 när uppdelningen är
årskurs 6–9. Även Grunderna för läroplanerna i övriga religioner i den
grundläggande utbildningen 2006 kommer att beaktas i analysarbetet.
I min analys av läroplanerna granskas religion och livsåskådningskunskap i båda
läroplansgrunderna. I 2004 års läroplan har jag analyserat s. 202–204 som beskriver
innehåll och mål i den evangelisk-lutherska religionen för årskurs 1–5. Mellan
sidorna 207–209 har jag analyserat innehåll och mål för den ortodoxa religionen i
årskur 1–5. Livsåskådningskunskap återfinns på s. 214–216 för årskurs 1–5 i 2004
års läroplan.
I läroplanen från 2014 har jag analyserat innehåll och mål för årskurserna 1–2 och
3–6 i religion och livsåskådningskunskap. För årskurs 1–2 finner man innehåll och
mål inom den evangelisk-lutherska tron, ortodoxa tron, katolska tron, islam och
judendomen på s. 135–140. Motsvarande sidor för årskurs 3–6 är 246–253. I
livsåskådningskunskap finns innehåll och mål för årskurs 1–2 på s. 140–142 och
för årskurs 3–6 på s. 253–256.
I resultatdelen presenteras svaren på mina forskningsfrågor. Den avslutande
diskussionen består av reflektioner över resultaten i dialog med den teorietiska
referensramen

1.4 Avhandlingens upplägg
Efter den inledande presentationen av bakgrund, syfte, metod och material följer
framställningen av avhandlingens teoretiska referensram. Kapitel 2 är uppdelat i ett
läroplansteoretiskt perspektiv, ett avsnitt som märksammar en ökad globalisering,
samt ett avsnitt hur religionsundervisningen förändrats i Finland och övriga Europa.
Kapitel 3 presenterar resultatet av textanalysen. Kapitel 3 är uppdelat i strukturella
förändringar, ett avsnitt som lyfter upp innehållsliga förändringar och ett avsnitt
8

som synliggör förändringar i målen. I den avslutande diskussionen, kapitel 4,
reflekteras över resultaten i dialog med teoretiska perspektiv. I kapitel 4 diskuteras
även metoden och förslag på fortsatt forskning ges.

9

2 Teori
I detta kapitel presenteras först läroplansteoretiska perspektiv och sedan några
historiska perspektiv på åskådningsundervisningen. Framställningen ger också en
inblick hur finländska samhället genomgår förändringar som berör religion och
livsåskådningar.

Slutligen

presenteras

några

perspektiv

från

aktuell

religionspedagogisk forskning kring förändringar i religionsundervisningen.

2.1 Ett läroplansteoretiskt perspektiv
Enligt Sjöberg & Hansén är det grundläggande syftet för läroplanen att beskriva
och förklara kunskapen som elever förväntas ta till sig. På grund av detta blir det
tydligt i alla läroplaner att vissa kunskapsområden är viktigare än andra. (Sjöberg
& Hansén, 2017, s. 277). Denna förståelse av läroplanens syfte hänger historiskt
samman med den massutbildning som i olika länder växte fram under 1800-talet,
menar författarna. I samband med detta övervakades utbildningen av ett nationellt
inspektionssystem. Skolinspektörernas uppgift var att se till att skolorna följde de
direktiv som de fått. Under 1900-talet blev utbildningen längre och fick ett betydligt
större djup. Arbetsmarknadens behov blev viktigare i utbildningen. Den
grundläggande utbildningen fick som ansvar att medborgarna skulle bli mera
allmänbildade och på så sätt höja yrkeskvalificeringen. Med hjälp av läroplaner
kontrollerade man också medborgarna. I början av 1900-talet var ”Gud och
fosterlandet” centralt i både Finland och Sverige. Man menade att den lutherska
tron skulle ge medborgarna rätt moral. I ämnet historia hyllades fosterlandet och
dess hjältar i form av sagor och myter. På 1950-talet, efterkrigstiden, kom en mer
pragmatisk syn in i den finländska skolan. Viktigt i utbildningen blev kunskaper
som samhället, men också individen, hade nytta av. ”Deweys progressiva syn på
skolan som ett samhälle i miniatyr, en praktisk, aktiv och livsnära skola, försköt
tyngdpunkten från läraren till eleven”. (Sjöberg & Hansén, 2017, s. 80).
Sjöberg & Hansén frågar sig också hur skolan ser ut idag. Utbildningen har blivit
mer av en nyttighet där eleven är kund och läraren producent. Utbildningen har
börjat betraktas som något som går att köpa eller sälja. Man ser också en utveckling
10

mot att utbildningens mål ska vara mera ekonomiskt lönsamt. Politkerna tror att en
stark utbildning leder till ekonomisk utveckling. (Sjöberg & Hansén, 2017, s. 79–
81).
Sjöberg och Hansén menar att vem som ska få besluta om läroplanen är en het
politisk fråga. Denna fråga delar opinionen och det finns många olika åsikter om
vem som borde få bestämma innehållet i läroplanen. Det är viktigt att göra ett urval
och att bestämma vilken kunskap som eleverna förväntas ta till sig. Rätten att få
utforma läroplanen verkar idag vara viktigare än någonsin. ”...vi ser hur skolan
förväntas lösa, integrera, förhindra, kompensera, eller kort sagt, göra under, medan
problem utanför skolan förblir olösta.” (Sjöberg & Hansén, 2017, s. 270). Vad olika
pedagogiska begrepp betyder kan variera från en kultur till en annan, på samma sätt
kan begreppet läroplan ha olika betydelse från en kultur till den andra. I vanliga fall
har läroplaner i Norden formats på nationell nivå. Politker och experter har jobbat
med att konstruera dessa läroplaner. I Finland blev läroplanen på 1960–1970 talet
viktigare än tidigare. Det var då grundskolan etablerades som man ställde högre
krav på en jämnlik och ett likvärdigt innehåll oberoende var i landet man gick i
skola. (Sjöberg & Hansén 2017, s. 270–271)
I samband med att de nordeuropeiska länderna i mitten av 1800-talet fick allmän
skolplikt började innehållet i skolan att präglas av katekesen. Man ansåg att en skola
med luthersk moral och en kristendomsundervisning skulle göra gott för folket.
Tack vare Dewey och progressivismens genombrott skedde förändringar i skolan.
Istället för att lära barnen utantill kunskap ville man lära barnen att själva söka
kunskap. Nyttotänket blev intressantare i läroplanerna. (Linde G, 2012, s.38).
Linde presenterar fem grundprinciper för hur man väljer innehåll i sin undervisning.
Han använder sig av begreppet läroplanskoder som introducerades av Ulf P.
Lundgren 1983. De fem läroplanskoderna är följande: klassisk läroplanskod,
realistisk läroplanskod, moralisk läroplanskod, rationell läroplanskod och
aristokratisk läroplanskod. Den klassiska läroplanskoden strävar mot ett ideal där
människan ska ha självdisciplinerad studieflit. Man drömmer sig bort mot en
svunnen tid där litteraturens gestaltning är viktigt. Till exempel klassiska språk som
latin har varit viktigt. Den klassiska läroplanskoden har haft svårt att försvara sig
11

mot nyttotänkandet. Med den realistiska läroplanskoden menas vetenskaplig
förståelse av världen. Viktigt är en grundläggande vetenskaplig och rationell
världsbild. Den moraliska läroplanskoden syftar till att samhällsmedlemmarna ska
få moral och lojalitet. Den rationella läroplanskoden också kallad utilistiska
läroplanskoden är en sk. nyttokod. Skolan ska förbereda eleverna för praktiska
saker i livet. Denna läroplanskod har i det moderna samhället blivit väldigt populär.
Den aristokratiska läroplanskoden kopplas ofta ihop med engelska internatskolor.
Här har inte vad eller hur man lär sig något så stor betydelse, utan mera att man lär
sig prata på ett visst sätt eller genom manér visar att man hör till en annan klass en
resten av befolkningen. (Linde G, 2012, s. 39–41).
Enligt Brandtzæg Gundem (1993) talar Goodlad om tre läroplansverkligheter,
nämligen den substantiella, den sosiopolitiska och den tekniskt professionella
verkligheten. Det substantiella fenomenet innefattar läroplanens undervisningsmål,
lärostoff, arbetssätt och läromedel. Det sociopolitiska fenomenet betraktar det
samhälleliga sammanhanget och på vilket läroplanen passar in. Man söker
rättfärdigande av de mål, arbetssätt och lärostoff man valt i läroplanen. I det
sociopolitiska området ställer man varför frågor, till exempel varför dessa mål, som
man får svar på genom analys av det samhälleliga sammanhanget. Det tekniskt
professionella fenomenet innebär de mänskliga och materiella möjligheter som är
bundna till läroplanen. Det tekniskt professionella fenomenet är nära kopplat till
läroplanen i praktiken till exempel lärarrollen och lärarutbildning. (Brandtzæg
Gundem, 1997, s. 254–255). Denna indelning går bäst att se på ur en teoretisk
synvinkel när man skall analysera en läroplan. I praktiken är det omöjligt att dessa
tre fenomen inte skulle tangera varandra. Men genom att ge namn och dela in
fenomenen blir det lättare att förstå, se problem och utveckla läroplaner. En
begreppsapparat gör det lättare att teoretiskt se på läroplaner. (Brandtzæg Gundem,
1993, s.128)
Baserat på de tre teorierna/fenomenen har Goodlad formulerat

olika

framträdelseformer eller som Brandtzæg Gundem uttrycker det ”ansikten” för
läroplanen. De olika ”ansiktena” är; ideérnas läroplan, formell läroplan, uppfattad
läroplan, implementerad läroplan och upplevd läroplan. Ideérnas läroplan finns på
ett ideologiskt plan. Här kan man säga att man använder sig av forskning men också
12

av sunt förnuft för att utveckla läroplaner. Man vill att detta separeras från
traditionellt läroplanstänk och ses mer som något som följer tidens melodi. En
formell läroplan kan man säga är ett resultat av ideérnas läroplan. En formell
läroplan är ett nerskrivet dokument. Den uppfattade läroplanen är i princip olika för
alla. Det handlar om hur man har tolkat den formella läroplanen. Till exempel är
det inte självklart att politiker eller de som har utformat läroplanen tolkar den på
samma sätt som en enskild lärare gör. Den implementerade läroplanen är ett resultat
av lärarens tolkning av den formella läroplanen, alltså lärarens uppfattade läroplan.
Upplevd läroplan är elevernas upplevelse av undervisningen och lärande. Hur
eleven uppfattar undervisning och lärande är starkt kopplat till hur läraren uppfattar
den formella läroplanen och implementerar den. Dessa fem ”ansikten” hör inom det
substantiella fenomenet och är ett sätt att beskriva olika sätt att se på läroplaner.
(Brandtzæg Gundem, 1993, s. 130–132).
Sjöberg & Hansén jämför den formella och funktionella läroplanen. Den formella
läroplanen är kort sagt ett nedskivet dokument med läroplanens innehåll. Det är den
bestämda planen som är riktlinjer för vad eleverna skall lära sig och på vilket sätt.
Den funktionella läroplanen, eller som jag använde i förra stycket den upplevda
läroplanen, är den formella läroplanen ”in action”. I denna funktionella läroplan är
det verksamheten i skolan som står ut. Hit hör allt arbete som skolan gör för att
påverka elevers inlärning. (Sjöberg & Hansén, 2017, s.279–280)
En annan jämförelse som görs är mellan rutin och förändring. Rutin har ofta en
negativ klang och förknippas ibland med tristess och fantasilöshet. Samtidigt är
rutiner nödvändigt för oss människor. Skolan bygger på rutiner, till exempel
skoldagens uppbyggnad med rast, vila, och lektion, jobb. Rutiner ger lärare
möjlighet till nya tankar och rutin är också ett uttryck för professionalism. Rutin
kan också vara skadligt, eftersom för mycket rutiner kan leda till att man stampar
på stället och inte utvecklas. En viss förändring behövs med jämna mellanrum.
Även förändring är ett laddat ord. Varför behövs en förändring? Vad ska en
förändring att leda till? Lika mycket som rutiner står för professionalism inom
läraryrket gör också förändring det. Till exempel är det inte klokt att hålla fast vid
rutiner om dessa rutiner har gått ur tiden. Med jämna mellanrum till kommer nya
läroplaner i skolan, till stor del för att samhället förändras och så bör också
13

läroplansgrunderna göra. ”Priset av att överge rutiner måste alltid balanseras mot
de fördelar en förändring kan göra för ens arbete.” (Sjöberg & Hansén, 2017, s.
283). Förnyelse av läroplaner rör sig alltid mellan rutin och förändring. Om rutiner
har förlorat sin mening för att omgivningen har ändrat är det dags för en förändring.
(Sjöberg & Hansén, 2017, s. 281–283).
Jämförelsen mellan formell och funktionell läroplan och jämförelsen mellan rutin
och förändring kan också delas in i teori och praktik. Konflikten mellan teori och
praktik har följt lärarutbildningen. Sjöberg & Hansén menar att vi har klart för oss
vad teori och praktik betyder men att undersökningar visar på att uppfattningen om
deras betydelse och uppgift varierar mycket. En vanlig förklaring på teori och
praktik brukar vara att teori innefattar lärarutbildningen i form av kurser och
föreläsningar. Praktik däremot brukar innefatta arbetet i klassrummet, mötet mellan
elever och lärare. Teori och praktik kan ses som motsatser till varandra, men
samtidigt ses som något som är helt beroende av varandra. ”Teorin ligger inbäddad
i praktiken och praktiken i teorin, och tillsammans bildar de förtätningar i en
oskiljaktig helhet”. (Sjöberg & Hansén, 2017, s. 284) (Sjöberg & Hansén, 2017, s.
284)
En professionell lärare bör, enligt Sjöberg & Hansén ha ansvar för hur den lokala
läroplanen utformas. Lärarutbildningen ska ge blivande lärare en insikt i
läroplansarbete med hjälp av en vetenskaplig grund. Om lärare är med i den lokala
läroplansutvecklingen utvecklas lärarens arbetsplats och man har en bättre insikt i
vad den formella läroplanen innebär. Att kunna kritiskt granska den läroplan man
som lärare jobbar med är också viktigt för att kunna förbättra läroplanen och för att
själv kunna arbeta självständigt. På detta sätt ses lärare också som forskande
praktiker, vilket är en av lärarutbildningens mål. (Sjöberg & Hansén, 2017, s. 287)
Kansanen & Hansén menar att lärare allt oftare deltar i det lokala läroplansarbetet
än tidigare. Det är viktigt att lärare som ska jobba med läroplanen godkänner den,
annars blir det svårt att förverkliga läroplanens mål. Det är viktigt att värdegrunden
och målen är lätta att identifiera för sådana lärare som inte är med och jobbar fram
läroplanen. Om en lärare får en färdig läroplan att börja arbeta med blir dennes
14

uppgift att läsa in sig på den och att identifiera innehållet, målen samt värdegrunden.
(Kansanen&Hansén, 2017, s. 344)
Beslut om läroplanen är kopplade till Goodlads sociopolitiska fenomenet, det
sammanhang som läroplanen befinner sig i i samhället.
...ut fra Goodlads tenkning under innflyelse av særlig to typer
påvirkningsforhold. Det ena er”kunnskap”, det andre”sanksjon”. Når
beslutninger skal tas, vil både kunnskapsoppfatning og oppfatning av
hva samfunnet ønsker, spille en rolle. (Brandtzæg Gundem, 1993, s.
132).
Enligt Goodlad finns det två typer av kunskap, dessa kallar har motiverad kunskap
(begrunnet viten/funded knowledge) och traditionell kunskap (tradisjonsbunden
viten/conventional wisdom). I praktiken är det inte lätt att skilja mellan dessa två
typer av kunskaper, men de används för att dela upp kunskaperna. På beslutsnivå
blir traditionell kunskap oftast lättare accepterad. Medan motiverad kunskap lättare
blir allmänt accepterad. Beslutsfattare, på alla nivåer, gällande läroplaner blir alla
påverkade av något som Goodlad benämner med ”the sanctioning body”. Det
innefattar till exempel vad som är viktig kunskap och vilka värderingar som är
viktiga. Goodlads teorier grundas mycket på de olika beslutsnivåerna. Det
substantiella fenomenet blir det som beslutsfattare påverkar och tolkar. Det
sociopolitiska fenomenet sker på alla typer av beslutsnivåer och också mellan
nivåerna och dess omgivning. Det substantiella och sociopolitiska fenomenet gör
att man kan prata om de olika ansikten av läroplaner. (Brandtzæg Gundem, 1993,
s. 132–134).
Sjöberg & Hansén nämner Goodlads modell för läroplansbeslut. På den politiska
nivån formas den intentionella läroplanen på nationell nivå. Även lokalpolitiska
beslut kan räknas hit. På den institutionella nivån ser vi den enskilda skolan.
Läroplanen som blivit utformad på nationell nivå blir här tolkad och fördelad. Efter
denna nivå kommer en nivå som avser undervisning. Här skiftar fokus från
utbildningssystemet till läraren. Läroplanen läggs i konkret användning av läraren.
Den sista nivån är den personliga nivån. På denna nivå ser vi läroplanens verkliga
15

betydelse. Elevernas erfarenheter och färdigheter blir verklighet. (Sjöberg &
Hansén, 2017, s. 272–273)
Dewey menar att när man väljer stoff till läroplansgrunderna är det viktigt att det är
en gradvis differentiering. Han menar att vi våldför oss på barnens natur om vi för
snabbt introducerar för många olika studieämnen, om ämnena inte har någon
koppling till barnets sociala liv. ”Jag tror därför, att den verkliga
anknytningspunkten för skolämnena varken är naturvetenskap, litteratur, historia
eller geografi, utan barnets egna sociala aktiviteter.” (Dewey J, 2004, s.50–51).
Utifrån det menar alltså Dewey att alla skolämnen är viktiga men vi måste tänka på
i vilken ordning och hur vi introducerar ämnen. Han menar till exempel att litteratur
är en återspegling på våra sociala erfarenheter och att litteraturen måste den följa
efter och inte föregå. Barnen har betydligt lättare att lära sig om de på något sätt
kan anknyta till tidigare erfarenheter. Dewey tror att den ideala läroplanen inte har
någon förutbestämd ordning på hur vi ska lära ut ämnen. ”Framsteg återspeglas inte
i att det ena ämnet avlöser det andra, utan i att man utvecklar nya attityder till och
nytt intresse för erfarenheter.” (Dewey, 2004, s.52). (Dewey, 2004, s. 50–52).
Den grundläggande frågan i varje läroplansteori är växelspelet mellan
läroplanens krav på vissa kunskaper, färdigheter och värderingar och
barnets egen omvärld. Det är mot bakgrunden av denna omvärld som
varje ny erfarenhet blir meningsfull för eleven. (Dewey J, 2004, s. 106).
Uppfattningen om detta brukar skifta från den ena extrema ståndpunkten till den
andra. En pedagogik där det finns ett på förhand givet lärostoff och en pedagogik
där barnets intresse bestämmer lärostoffet. Att se omständigheterna var för sig och
sätta dem mot varandra är betydligt lättare än att se vilken verklighet de faktiskt hör
till. Lösningen på problemet är enligt Dewey att ta någon komponent ur barnens
verklighet. (Dewey J, 2004, s. 106–107)
Goodlad beskriver hur han genom i sitt liv hört tre röster om hur man formar en
individ. En individ ska utbildas, bes för och straffas. Rösten om utbildning ser
människans möjlighet att utvecklas och ta till sig kunskap. Tro ger människan hopp
när livet är tungt och att tro på något större ger människan trygghet. Bestraffning
16

ger individen rädsla och hopplöshet. Den är starkast av dessa röster i utbildning och
religion när förnuft ersätts med tro menar Goodlad. Religion och utbildning har stått
i ett inbördes spänningsförhållande till varandra, detta har varit fallet när man inte
gjort skillnad på deras olika syfte och folk inte förstått att de inte har samma roll.
Både religion och utbildning fungerar bäst när de får utrymme att fungera på sitt
eget sätt. Religion har att göra med det som människan inte riktigt kan förstå medan
utbildning lär oss att förstå. (Goodlad, 1997, s. 3)

2.2 Ett samhälle i förändring
Under de senaste 10 åren har det varit en del diskussion i samhället om hur många
som lämnat kyrkan. Nedan följer lite statistik från Evangelisk-lutherska kyrkan i
Finland.
Jalovaara&Martikainen (2010) menar att sekulariseringen har pågått under än
längre tid i det finländska samhället, och i resten av västvärlden. Det finns flera
orsaker till att den evangelisk-lutherska kyrkan tappar mark i Finland, men några
av orsakerna menar Jalovaara&Martikainen är ett mera globalt samhälle som också
har lett till en ökad invandring till Finland. Det globala samhället har också fört med
sig alternativa religiösa samfund till Finland. Jalovaara&Martikainen tror att detta
kan

vara

en

orsak

till

en

mer

spridd religionsutövning i

Finland.

(Jalovaara&Martikainen, 2010, s. 20–23).
Den ökade sekulariseringen har lett till ett minskat stöd bland de religösa
samfundens medlemmar, samtidigt som invandringen och andra samhälleliga
faktorer har gett Finland mera mångfald i det religösa landskapet. (Illman, Ketola,
Latvio, Sohlberg, 2017, s. 7) ”Finland är ett evangelisk-lutherskt land, ett
sekulariserat land och ett mångreligiöst land.” (Illman, Ketola, Latvio, Sohlberg,
2017, s. 8)
Evangelisk-lutherska kyrkan i Finland för statistik över sina medlemmar. Till
exempel mellan 2015 och 2016 hade medlemsantalet minskat från 3 999 414 till
3 965 77, från 72,9% av Finlands befolkning till 71,9% av Finlands befolkning.
17

2017 och 2018 ser man ungefär samma minskning det vill säga en minskning på ca
1% per år. Bara mellan åren 2015 och 2018 hade medlemsantalet i den evangeliska
lutherska kyrkan minskat från 3 999 414 medlemmar 2015 till 3 848 191
medlemmar 2018. 2015 tillhörde 72,9 procent av den Finlands befolkning kyrkan
medan 2018 var siffran nere på 69,7%. En minskning på 3,2% enheter under 4 års
tid. De som överlag varit mest aktiva att lämna kyrkan var personer i åldern 20–29
år. Under 2016 var denna grupp 29% av alla som lämnade kyrkan. (evl.fi)

Tabell 1. Evengelisk-lutherska kyrkans medlemsstatistik 1999–2018

Grafen i Tabell 1 ovan visar på utvecklingen av medlemsantalet i den Evangeliskalutherska kyrkan i Finland från 1999–2018. Den uppvisar en låg men stabil
minskning ända sedan åren 1999/2000. Från ca år 2008 och framåt har antalet som
lämnat kyrkan per år ökat mera. (evl.fi)
”Förändringen av samhället från det traditionella, jordbruksdominerade och
förindustriella samhället till det moderna samhället och senare mot en ny fas av
moderniseringen, det postmoderna samhället, har inneburit förändringar även på
18

det religiösa fältet.” (En kyrka mitt i förändringar, 2005, s. 49). Sådana förändringar
i samhället kallas ofta för sekularisering. Man kan tala om tre olika fenomen/teser
vid en sådan händelse, differentieringstesen, tesen om religiös avmattning och
privatiseringstesen. Differentieringstesen innebär att religionen försvinner från
olika system i samhället och på så sätt påverkar människors liv i mindre grad. Tesen
om religiös avmattning innebär att människor minskar på sin religiösa utövning på
individnivå. Enligt undersökningen Moderni kirkkokansa som utkom 2003 kan man
inte prata om en religiös avmattning i Finland. Undersökningen visar på att
finländarna tror som förr, men att den traditionella religionsutövningen har minskat.
Allt färre hör till religiösa institutioner, men finländarna har inte slutat tro.
Privatiseringstesen innebär att religionsutövningen har blivit mera privat. (En kyrka
mitt i förändringar, 2005, s.49–50).
Det moderna sökandet efter frälsning har dragit sig tillbaka till den
privata livssfären och sökandet efter livets mening ses som en
individuell angelägenhet. Individerna bygger själva upp sin samlade
meningsfulla livsåskådning utifrån de alternativ som står till buds. (En
kyrka mitt i förändringar, 2005, s. 50)
Orsaker till dessa förändringar kan bero på att inflytandet från religiösa instutitioner
har minskat och att religionen inte går i arv från föräldrar på samma sätt som
tidigare. (En kyrka mitt i förändringar, 2005, s. 50, EVL.fi).
Som religionsutövare hör finländarna till de minst aktiva enligt en undersökning
gjord av World Values 2005. Endast 6% av de tillfrågade i undersökningen deltog i
religiösa sammankomster varje vecka, medan 46% av finländarna deltar mindre än
en gång i året i religösa sammankomster. (Mångfaldens kyrka, 2009, s. 33)
Invandringen har tolkats som en orsak till att statistiken på religionsförändringen
ser ut som den gör. Finland har aldrig tidigare haft en så stor del av befolkningen
med utländsk bakgrund som nu. Det finns dock ingen statistik som visar på hur det
har förändrat religionstillhörigheten i Finland, men det är en bidragande faktor som
påverkat religionstillhörigheten i Finland. (Mångfaldens kyrka, 2009, s. 29)
19

Fast den finländska religionsutövningen offentlig ligger lågt jämfört med många
andra delar av världen så utövar finländarna privat mer än man kunde tro. Enligt
Gallup Ecclesiastica 2011 så bad en femtedel av respondenterna varje dag och över
hälften minst en gång i per år. Enligt undersökningen så har den privatiserade
religionsutövningen lite ändrat form, eftersom folk börjat meditera eller på annat
sätt utövat andlig kontakt. (Utmanad kyrka, 2013, s. 37–38).
Tabell 2 visar på vilket sätt finländarnas tro har ändrat i förhållande till om de hör
till ett religiöst samfund eller ej. Det tydligaste man kan se i tabellen är att antalet
Lutheraner minskat mycket från 1920 till 2015, medan finländare som inte hör till
något registrerat religiöst samfund har ökat kraftigt under samma tidsspann.
(Luthersk delaktighet, 2017, s. 26)
Tabell 2. Befolkning enligt religiöst samfund 1920–2015

(Kyrkansforskningscentral, 2017, s. 26)
Bainbridge besrkiver sekularisering som att samhället saknar inflytande av religion
eller att inflytandet är svagt. Ett sekulariserat samhälle är ett samhälle med svag
20

religons närvaro. (Bainbridge, 2007, s.225)

2.3 Religionsundervisning i förändring

Religionsämnet i skolan har nästan alltid varit under debatt. Varför just
religionsundervisningen har varit så omdebatterat och svårt finns det inte bara ett
svar på. Löfstedt (2011) presenterar några orsaker som hon tror debatten om
religionsämnet beror på. I början var religionsämnet det som hela skolan
utformades efter. Det var prästerna på prästernas villkor och undervisningen var
ganska konservativ. Detta uppskattades inte i vissa kretsar och till exempel Ellen
Key

uttryckte

i

boken

”Barnets

århundrade”

skarp

kritik

mot

religionsundervisningen i skolan. På samma gång som skolan har utvecklats har
också religionsämnets karaktär förändrats. Tidigare gick religionsundervisningen ut
på att lära sig de tio budorden utantill och att lära sig andra saker i till exempel
bibeln utantill. Utantill inlärningen är i dagens läge ett minne blott i skolan. Olika
kristna grupperingar har inte tyckt om denna utveckling utan velat ha kvar det gamla
och en del av kyrkornas undervisning har varit beroende av att eleverna fått den
grundläggande kunskapen från skolan. Internationell lagstiftning och framförallt
lagstiftning i de nordiska länderna ger vårdnadshavare rätt att besluta om sina barns
fostran och vilken religionsundervisning de vill ha åt sina barn. Det mera
multikulturella samhället vi fått på senare år har gjort att denna rätt ibland använts
mot skolan och en konflikt har uppstått. Under slutet av 1900-talet har man i många
undersökningar märkt att religionsundervisningen inte är populär bland eleverna.
På samma gång är eleverna intresserade av att fundera på viktiga livsfrågor.
Samtidigt

har

religionsämnet

blivit

mera

transparent

i

vardagen

i

skolan. ”Religionskunskapen har ”integrerats bort” från timplaner och
arbetsscheman har man sagt” (Löfstedt, 2011, s.32). Religionsämnet är ett av de
skolämnen

som

alltid

har

varit

mycket

kontroversiellt

vid

olika

läroplansförändringar. Det finns folk som vill minska eller helt ta bort
religionsundervisningen, samtidigt som det finns grupper som håller hårt i de
kristna traditionerna. (Löfstedt, 2011, s. 31–32)
21

Löfstedt presenterar läroplansutvecklingen i religionsämnet i ett större
tidsperspektiv. Hon menar att man kan se ett tydligt mönster på en gradvis ökande
pluralitet och en minskande konfessionell prägel.
Generellt sett har utvecklingen medfört en markant ökning av
stoffområde från katekesens strikta sammanfattning av luthersk lära till
en

översikt

över

religionernas

värld

och

de

stora

livsåskådningstraditionerna. Detta ska ställas mot en lika markant
minskning av ämnets timtilldelning; ett förändringsmönster som har
skapat betydande svårigheter. (Löfstedt, 2012, s. 29)
Det blir alltså mindre timmar att få in mera stoff på. Löfstedt menar sig i denna
förändringsprocess se fem didaktiska vändpunkter. Dessa vändpunkter och årtal
gäller Sverige, men går enligt mig också att koppla till förändringar i Finland. Den
första förändringen skedde 1842 då man i Sverige införde skolplikt. Ansvaret av
religionsundervisningen överfördes från hemmet till skolan och lärarna. Under
samma tid började religionen mer och mer betraktas som något som hörde till
privatlivet. År 1919 kom nästa vändpunkt, detta i och med en undervisningsplan för
folkskolan. Man bröt det gamla formaliserade sättet att jobba i skolan och införde
en mera barnnära undervisning. I samband med denna förändring försvann, i teorin,
Luthers lilla katekes ur skolan och religionsundervisningen var inte konfessionellt
bunden till Svenska Kyrkan. Den tredje förändringen skedde år 1962 när man i
grundskolan framförde ett krav på en objektiv kristendomsundervisning. Man ville
ge en allsidig undervisning i religion. Sju år senare, 1969, kom nästa förändring.
Förändringen innebar att undervisningen skulle bli mera elevcentrerad och mindre
fokus på stoffet. Livsorienteringsfrågor blev mera betydande och det märktes också
i det religionsundervisningen. Den sista och femte förändringen skedde i samband
med att skolan kommunaliserades. Det blev mera upp till kommunerna att utarbeta
styrdokument om målen och vilket stoff som skall behandlas i läroplanen. (Löfstedt,
2012, s. 29–30)
I Storbritannien kunde man redan innan någon större invandring och innan rörelser
ville ha ett mera allmänt innehåll i religionsundervisningen se tecken på förändring
och sekularisering. En Harold Loukes som jobbade med ungdomar intygade att
22

intresset för bibelstudier på religionslektioner inte alls intresserade ungdomarna och
de förstod inte varför det var så viktigt. Ungdomarna ville helst diskutera religion
som stort och behandla problem och funderingar. Detta berodde inte på
påtryckningar från någon rörelse, utan från ett samhälle i förändring. (Jackson,
2004, s.24–25)
Bainbridge menar att människor i det stora hela tycker att religion är bra för folk,
för kollektivet men också för individen. Folk lär sig moral och etik, samtidigt som
de är beredda att hjälpa kollektivet. Bainbridge använder sig av en metafor som
förklarar hur en individ som ”brutit sig lös” från kollektivet ser på religion.
Eagles see the world clearly, as it really is, but they must rely upon their
own powers to survive as they soar above their former
community…From the perspective of an eagle, blind religious faith is
bad faith. (Bainbridge, 2007, s. 13)
En del aktörer inom religionspedagogisk forskning har länge lobbat för att
religionsundervisningen ska få mer plats i skolan, men inte undervisning i flera
religioner utan endast den kristna. Dom menar att kristendomen är ett kulturarv i
västvärlden och att det är på den vi har byggt våra länder. Samtidigt vill andra
aktörer inom samma forskning att eleverna skall lära sig mera om andra religioner
i religionsundervisningen (multifaith). Den förstnämnda gruppen menar dock att
om den klara kristna religionsundervisningen försvinner ur skolorna går man mot
en icke konfessionell skola. (Jackson, 2004, s. 23–24)
Jackson presenterar Thompsons argument om varför all undervisning i skolan på
sätt och vis är konfessionell. Thompson menar att all undervisning är konfessionell
eftersom västvärldens nationer är uppbyggda på en traditionell och kulturell kristen
tro. Jackson menar å sin sida att nationerna är lika mycket uppbyggd på sekularised
liberalism som den är på en traditionell kristen tro. Jackson anser att om
religionsundervisningen i ett multikulturellt samhälle endast presenterar den
traditionella kristna tron försvinner mycket trovärdighet ur religionsämnet och stora
delar av samhället blir inte representerade. Eftersom ett av religionsämnets
viktigaste områden är att lära ut etik och moral menar Jackson att det är viktigt med
23

ett

mångreligiöst

tankesätt

i

religionsämnet.

Mångreligiositet

i

religionsundervisningen är ett sätt att få stöd för religionsundervisningen av andra
än bara kristna människor, människor med ett mera sekulärt synsätt. Det är
samtidigt ett sätt att respektera lagar om mänskliga rättigheter. (Jackson, 2004, s.
37)
Under 1960-talet hade eleverna i Norge möjligheten att välja mellan livs/världsåskådningsundervisning eller en kristen religionsundervisning. I den norska
läroplanen 1997 togs dessa alternativ bort och ett gemensamt ämne för alla bildades,
Kristendomskunnskap med Livssynsorientering. Denna förändring menar
Heimbrock att visar på Norges betoning av regional kontextualitet samt Norges svar
på en ökad mångfald i samhället. I övrigt menar Heimbrock att det är meningslöst
att försöka kopiera andra länders modeller eftersom kulturen och redan
skolanskultur högst antagligen skiljer sig en del från land till land. En modell som
funkar i nord Norge funkar inte i till exempel Tyskland. (Heimbrock, 2004, s. 23–
25)
Heimbrocks referensram är Edmund Husserls teori om Livsvärld. Livsvärld är ett
begrepp som syftar på vad människor kommer i kontakt med i verkligheten, på
sidan om den ofta abstrakta vetenskapen. Livsvärld kan kort beskrivas som
livsprocesser eller vardagserfarenheter. Med detta menar Heimbrock att religionen
inte bara finns i det liturgiska firandet och diskussionen om det heliga utan också i
vårt vardagliga liv, åtminstonde i bakgrunden. Religionen finns i nutid men också i
historien. Detta skall inte endast ses som ett begrepp utan också ett sätt att se på
förkunskapen människan får från, vardagen, livsvärlden. Heimbrock pekar på att vi
ser religion i vardagen i form av till exempel sport, film och musik. Om
religionsundervisningen inte bara ska förmedla kultur utan också göra eleven till en
del av samhället och samhälletskultur är det viktigt att eleven får ta del av de
livsåskådningar och levnadssätt som finns i närmiljön. Det betyder också att
acceptera ett mångkulturellt samhälle och att ta del av främmande religioner och
livsåskådningar. (Heimbrock, 2004, s. 26–31)
Världen vi lever i idag är enligt Heimbrock på många sätt globalt. Stora
företagskedjor över hela världen, musiken, modet och ekonomin. På samma sätt
24

som det mesta är globalt i dagens läge sprids också religionerna snabbare än
någonsin. Ett mera öppet och globalt samhälle medför möjligheter, men också
problem. (Heimbrock, 2004, s. 53)
Heimbrock menar att många länder i Europa ligger i en diskussion inom hur
religionsämnet skall se ut i framtiden och på vilket sätt det bör förändras. Men enligt
Heimbrock handlar inte diskussionerna om hur man skall modernisera
undervisningen eller diskussioner om modern pedagogik, utan om hur man skall
bevara det

religiösa kulturarvet

och bygga

nationell

identitet genom

religionsundervisningen. På så sätt förnekar man ett redan mångkulturellt Europa.
(Heimbrock, 2004, s. 55–56).
Till detta får också frågan om hur Europa skall avgränsas, om
exempelvis Turkiet skall ingå, betydelse för religionspedagogiken.
Också på den punkten handlar det nämligen om, hur mycket olikheter
och mångfald i fråga om religion och kultur som Europa kan
härbärgera. Ibland har det nämligen sagts att Europas verkliga
achilleshäl är just de olika kulturella sammanhangen. (Heimbrock,
2004, s. 56)
I den nuvarande läroplansgrunden i Finland finns fem religioner med i
läroplansgrunderna, evangelisk-luthersk, ortodox, katolsk, islam och judendom.
Förutom dessa fem kan Opetushallitus också godkänna läroplaner för andra
religioner än dessa. Alla dessa religioner har gemensamma mål men innehållet
skiljer sig från religion till religion. Livsåskådningskunskap har också eget innehåll
och målen är inte helt de samma som i religionsämnet. Viktigt i all
åskådningsundervisning är allmänbildningen. (Koirikivi, Poulter, Salmenkivi,
Kallioniemi, 2019, s. 49)
Redan under antiken pratades det mycket om allmänbildning och även i dagens
läroplansgrunder har allmänbildning fått en central roll. En av de viktigaste rollerna
i LP 2014 är att ge eleverna en så bred allmänbildning som möjligt. Allmänbildning
stöder människan i dess personliga utveckling. (Koirikivi, Poulter, Salmenkivi,
Kallioniemi, 2019, s.51)
25

Koirikivi, Poulter, Salmenkivi och Kallioniemi lyfter fram Hulls (2002) tre metoder
av religionsinlärning. Den första; att lära sig religion, vilket i princip innebär att
man lär sig sin egen religion ur ett religiöst perspektiv. Den andra metoden är att
man lär sig om religioner. Detta innebär att man på ett objektivt sätt, icke religiöst,
lär sig om andra religioner och deras innehåll. Den sista metoden är att man lär sig
av religioner, vilket innebär att eleven studerar religioner och lär sig utgående från
den egna världsbilden. ”Författaren” nämner att alla dessa metoder har använts i
Finland, men att den första inte längre passar in i undervisningen. (Koirikivi,
Poulter, Salmenkivi, Kallioniemi, 2019, s. 54)

26

3 Resultat

I detta kapitel jämför jag och granskar de nationella läroplansgrunderna från 2004
och de nuvarande nationella läroplansgrunderna från 2014. För att underlätta
läsandet kommer jag att förkorta läroplansgrunderna från 2004 med LP 2004 och
läroplansgrunderna från 2014 med LP 2014.

3.1 Strukturella förändringar i åskådningsämnena
Resultatet av innehållsanalysen visar på några betydande strukturella förändringar
i LP 2014 jämfört med LP 2004. Läroplangrunderna har en struktur för alla
läroämnen där årskurserna 1–2 och 3–6 behandlas som seperata helheter. I LP 2004
presenteras undervisningens mål och centrala innehåll först för åk 1–5, därefter för
åk 6–9. Denna förändring, även för åskådningsämnena, betyder att kriterier för goda
kunskap i religion eller livsåskådningskunskap ges i LP 2014 för bedömningen av
elever i årskurs 2 och årskurs 6, och inte i samband med bedömningen av elever i
årskurs 5 som var fallet i LP 2004. I LP 2014 talas om kritier för goda kunskaper
medan det I LP 2004 talas om profil för goda kunskaper. Vad dessa förändringar
betyder i ett lärar- eller elevperspektiv faller utanför denna analys.
Omfattningen av läroplanstexterna i religion är ungefär detsamma i LP 2004 och
LP 2014. Ett tillägg i LP 2014 är läroplanstexter för katolsk tro, islam och
judendomen. Samma trend ser man i

livsåskådningskunskap.

Det

är

anmärkningsvärt att det i både LP 2004 och LP 2014 ges betydligt mera
textutrymme

att

beskriva

utgångspunkter,

mål

och

innehåll

för

religionsundervisningen än för livsåskådningskunskap. Visserligen beror detta
delvis på att läroplanen inkluderar flera konfessionella grupper i framställningen.
Det kvarstår dock att de olika avsnitten om läroämnet livsåskådningskunskap är
mera komprimerade än i läroämnet religion.
En annan betydande förändring är att texten om religionsämnet inleds i LP 2014
med “Läroämnets uppdrag”, vilket är ett nytt upplägg jämfört med LP 2004. I den
äldre läroplanen finns en kort inledande text med rubriken ”Alla konfessionella
27

grupper”. Både LP 2014 och LP 2004 betonar att läroämnets uppdrag är att ge
eleverna mer kunskap om sin egen religion och att eleven skall bli förtrogen med
den. Eleven skall också lära sig etiskt tänkande och få färdigheter för att kunna
bygga upp en egen världsåskådning. Enligt LP 2004 skall eleven också lära sig om
vilken inverkan religioner har på människan och kulturen. LP 2014 och andra sidan
vill att eleven skall lära sig om förhållandet mellan kulturen och religionen samt
lära sig om religiöst språk, begrepp och symboler. I LP 2004 är läroämnets uppdrag
att eleven skall få en allmänbildning när det kommer till religioner och
livsåskådningar och att förstå vilken betydelse religioner har för mänskligheten. LP
2014 vill hjälpa eleven att bli en ansvarsfull medborgare i vårt demokratiska
samhälle. Eleven skall bli en ansvarsfull medborgare i världen som är positiv och
motverkar diskrimingering. Enlig både LP 2004 och LP 2014 skall eleven lära sig
mera om de religionstraditioner som finns i Finland. LP 2004 skall informera
eleverna om andra religioner och eleverna skall vara beredda att möta andra
livsåskådningar. LP 2014 vill att eleven skall få mångsidig kunskap om religioner
och livsåskådningar, samtidigt som eleven skall lära sig att vara kritisk och att
studera olika livsåskådningar. Religionsämnet i LP 2014 vill hjälpa elevens
personliga

utveckling

och

uppmuntra

eleven

till

att

vara

nyfiken.

(Utbildningsstyrelsen, 2004, s. 202) (Utbildningsstyrelsen, 2014, s. 135, 246–247)
I texten om läroämnets uppdrag har läroämnet livsåskådningskunskap inte
förändrats så mycket från 2004 till 2014. LP 2004 presenterar läroämnets grund; ”en
tvärvetenskaplig helhet med utgångspunkt i filosofin samt i samhälls- och
kulturvetenskaperna.” (Utbildningsstyrelsen, 2004, s. 214).

Formuleringarna

skiljer sig på vissa ställen men kontentan är densamma, ett exempel från LP
2014; ”Målet är ett fullständigt demokratiskt medborgarskap i en allt mer global
och snabbt föränderlig värld.” (Utbildningsstyrelsen, 2014, s. 140, s. 253). Ett
exempel från LP 2004; ”Undervisningen i livsåskådningskunskap skall stödja
uppväxten till ett fullvärdigt demokratiskt medborgarskap som, i ett samhälle som
förändras i snabb takt och blir alltmer globalt...” (Utbildningsstyrelsen, 2004, s.
214).
I LP 2014 finns beskrivet innehåll för Evangelisk-luthersk tro, Ortodox tro, Katolsk
tro, Islam och Judendomen. Målen preciseras inte religionsvis i LP 2014 utan
28

beskrivs som allmänna och gemensamma mål för alla konfessionella grupper i
läroämnet religion. Målen skall alltså uppnås oberoende om det undervisas i
undervisningsgruppen Islam eller gruppen Evangelisk-luthersk religion. Till
exempel gäller M1 ”väcka elevens intresse för religionsundervisning och handleda
eleven att förstå sin egen familjs religiösa och konfessionella bakgrund”.
(Utbildningsstyrelsen, 2014, s. 136). Målet gäller för alla lärokurser för de olika
religionerna. Man kan även notera att begreppet konfessionella grupper inte längre
används i LP 2014. I de olika religionernas läroämnesbeskrivningar anpassas
innehållet till den specifika religionens särdrag. (Utbildningsstyrelsen, 2014, s. 250)
I LP 2004 beskrivs innehåll för Evangelisk-luthersk tro och Ortodox tro. I LP 2004
finns gemensamma syften för alla religioner men målen är anpassade religion för
religion. I den Evangeliska-lutherska tron är ett av målen ”lära sig att förstå
sambandet mellan kyrkoåret och Jesu liv” (Utbildningsstyrelsen, 2004, s.203) och
i den Ortodoxa tron är ett av målen ”sätta sig in i det liturgiska livet och i
kyrkokonsten, i det ortodoxa kyrkåret, i heliga människors liv, i den ortodoxa
kristendomens grundbegrepp och i den egna församlingens verksamhet”
(Utbildningsstyrelsen, 2004, s.207).

Andra religioner skall i LP 2004 följa

grunderna för läroplanerna i Evangelisk-luthersk tro och Ortodox tro. Framför allt
målen skall följas. Om undervisning ges i andra religioner ges läroplansgrunder
genom ett skillt beslut. (Utbildningsstyrelsen, 2004, s. 212).
Enligt LP 2014 skall andra religioner än den egna studeras och undersökas ur olika
perspektiv. ”Eleverna ska få insikt i religiösa och konfessionella traditioner i
Finland och i religioner och livsåskådningar på andra håll i världen.”
(Utbildningsstyrelsen, 2014, s. 135). (Utbildningsstyrelsen, 2014, s. 135). I LP 2004
nämner man också andra religioner än den egna, men fokus ligger ändå på att man
framförallt ska bekanta sig med de åskådningstraditioner som återfinns i det
finländska samhället. LP 2004 vill ge eleverna ”beredskap att möta andra religioner
och livsåskådningar.” (Utbildningsstyrelsen, 2014, s. 202). Ett av målen är också
att informera eleverna om främmande religioner. (Utbildningsstyrelsen, 2004, s.
202). Här kan man se en tydlig förändring mellan LP 2004 och LP 2014. LP 2004
ville ge eleverna ”beredskap” att möta andra religioner och information, medan LP
2014 vill ge eleverna möjligheten att studera och utforska andra religioner.
29

Livsåskådningskunskapens uppgift är att hjälpa eleven att förstå att männsikor är
skapare och aktörer i skapandet av sin kultur. Eleven ska lära sig att samverka med
andra och skapa ett meningsfullt liv. Eleven ska undervisas i hur växelverkan
mellan olika individer, kulturer och samhällen påverkar livsåskådningar. Eleven
skall lära sig att handla etiskt och tänka kritiskt. Eleven skall få kunskap i
livsåskådningsfrågor och få en öppen attityd mot andra kulturer och samhällen.
(Utbildningsstyrelsen, 2004, s. 214) (Utbildningsstyrelsen, 2014, s. 140, s. 253)
En ny uppgift för livsåskådningskunskapen är ”...i synnerhet förmåga att utveckla
elevernas samarbets- och kommunikationsförmåga, uttrycksförmåga samt tänkande
och lärande.” (Utbildningsstyrelsen, 2014, s. 140, s. 253).
Sammanfattning
En del mindre förändringar har skett från LP 2004 till LP 2014. En av de mest i
ögonfallande

förändringarna

är

kompentenserna

som

kommit

med

i

målbeskrivningar i LP 2014 och inte alls fanns med i LP 2004. Presentationerna av
ämnena livsåskådningskunskap och religion skiljer sig inte så mycket.
Läroämnenas uppdrag har formulerats liknande i både LP 2004 och LP 2014, dock
ser man ett större fokus på att eleven skall lära sig mer om främmande religioner i
hela världen i LP 2014. I LP 2004 skall eleverna främst bekanta sig med de
traditioner som finns i närmiljön och i Finland.
Uppdelningen av årskurserna är en annan sak som tydligt skiljer, LP 2004 delar upp
årskurserna i 1–5 och 6–9 medan LP 2014 har en uppdelning från årskurs 1–2, 3–6
och 7–9. I religion presenteras innehållet för flera religioner i LP 2014 än i LP 2004.
I LP 2004 presenteras bara innehåll och mål för den evangelisk-lutherska religionen
och den ortodoxa religionen. I LP 2014 lyfts samma religioner fram som i LP 2004,
men man inkluderar också islam, judendom och den katolska tron. En annan sak
som skiljer sig mellan läroplanerna är att man i LP 2014 har gemensamma mål för
alla religioner medan man i LP 2004 har skilda mål för religionerna.

30

3.2 Innehållsliga förändringar i åskådningsämnena
I LP 2014 är alla olika religioners innehåll benämnda med samma rubriker; 1
Förhållandet till den egna religionen, 2 Religionernas värld och 3 Ett gott
liv. ”Beskrivningen av lärokursen preciserar det centrala innehåll som är
gemensamt för alla lärokurser” (Utbildningsstyrelsen, 2014, s.137, 250). Strukturen
är lika medan undervisningens innehåll anpassas till det centrala i respektive
religion i LP 2004 har däremot Evangeliska-lutherska och Ortodoxa tron olika
innehåll och benämningar. För alla undervisningsgrupper i religion är enligt båda
läroplanerna att eleven lär sig om sina egna rötter och familjens tro, tradition och
värderingar.

Förändringar i Evangelisk-luthersk tro
Det centrala innehållet i den Evangelisk-lutherska tron har i LP 2014 många likheter
men också en del skillnader jämfört med LP 2004. Enligt innehållsanalysen är det
centrala innehållet mera specifikt formulerat i LP 2004 än i LP 2014. I LP 2004
nämns till exempel att eleven skall lära sig om skapelse och patriarkberättelserna
samt om resan från Egypten till det förlovade landet. (Utbildningsstyrelsen, 2004,
s. 203). I LP 2014 nämns mera allmänt att eleverna skall bekanta sig med berättelser
i Bibeln och att Bibeln skall granskas genom att se dess symbolik och religiösa
språkets särdrag. Undervisningens kulturella dimension betonats starkare I LP 2014
eftersom eleven också skall bekanta sig med hur kristendomens syns i
populärkulturen. (Utbildningsstyrelsen, 2014, s. 137, 250). En betoning på samband
mellan populärkultur och kristendomen finner man inte i LP 2004.
Livshändelser beaktas i båda läroplansgrunderna men på lite olika sätt. I LP 2014
skall man i religionsundervisningen behandla livets högtider inom kristendomen
och deras innebörd. Man skall också bekanta sig med ritualer inom kristendomen
som har med livet att göra. (Utbildningsstyrelsen, 2014, s. 137, 250). LP 2004
preciserar tematiskt vad som skall behandlas; ”frågor med anknytning till liv och
död utgående från elevernas erfarenheter och livssituation”. (Utbildningsstyrelsen,
2004, s. 203). Båda läroplansgrunderna lyfter kunskaper om det kristna kyrkoåret,
31

dess högtider och kristna traditooner som centralt innehåll i undervisningen. (LP
2014, s. 137, 250) (Utbildningsstyrelsen, 2004, s. 203).

Riktlinjer för undervisningen om andra religioner i världen och i elevens närhet har
innehållsligt genomgått en stor förändring från 2004 till 2014. I LP 2004 nämns
kort att man ska ta upp religioner som eleven kan möta i Finland och i världen. Det
nämns också att eleven skall få en första inblick och tolerans i religioner och
minoriteter som finns i deras närhet. (Utbildningsstyrelsen, 2004, 203). LP 2014
framhåller att eleven skall bekanta sig med sådana religoner som finns i skolan och
även deras centrala seder och högtider. Eleven skall undersöka vad som är heligt
inom sin egen religion men även vad som är heligt i andra religioner. Man skall
också granska hur situationen ser ut i Finland och Europa när det kommer till
religioner och livsåskådningar. Kristendomens mångfald och irreligiositet skall
behandlas i undervisningen. (Utbildningsstyrelsen, 2014, s. 137, 250).
Innehållsanalysen visar att det centrala innehållet enligt LP 2014 om andra
religioner och irreligiositet är beydligt mera omfattande och i detta sammanhang
mera preciserat än i LP 2004. Båda läroplanerna poängterar att man skall behandla
gemensamma drag men också vad som skiljer islam, judendomen och kristendomen
från varandra. (Utbildningsstyrelsen, 2014, s. 137, 250) (Utbildningsstyrelsen,
2004, s. 203)
Beträffande kunskapsområden som berör värderingar och etik kallas detta i LP 2004
för “Ett värdefullt och unikt liv” och “Etisk tillväxt” medan LP 2014 sammanfattar
kunskapsområdet med rubriken “Ett gott liv. ”I undervisningen granskas de centrala
etiska normerna inom kristendomen: Den gyllene regeln, det dubbla
kärleksbudskapet och de tio budorden” (Utbildningsstyrelsen, 2014, s. 250). På
samma sätt nämns det i LP 2004 under rubriken etisk tillväxt att de tio budorden,
det dubbla kärleksbudet och den gyllene regeln skall behandlas i undervisningen.
(Utbildningsstyrelsen, 2004, s. 203). Andra områden som både LP 2004 och LP
2014 betonar i sitt centrala innehåll är till exempel den lutherska kyrkans lära och
vad det innebär att vara lutheran, samt verksamheten inom den lutherska kyrkan
och frågor om rättvisa och etik.
32

Förändringar i Ortodox tro
Upplägget för centralt innehåll i lärkursen Ortodox tro har i LP 2014 stora likheter
med strukturen i Evangelisk-luthersk tro. På samma sätt som den evangelisklutherska tron i läroplanen skiljer sig formuleringen på hur man skall bekanta sig
med andra religioner och vad som ska tas upp i den ortodoxa religionen. I LP 2014
nämns det att eleven ska lära känna sådana religioner och livsåskådningar som finns
i den egna skolan, också irreligiositet. Eleven ska också undersöka vad helighet är
och bekanta sig med seder som finns i andra religioner. Europas centrala religioner
och

livsåskådningar

undersöks

samt

irreligiositet

som

livsåskådning.

(Utbildningsstyrelsen, 2014, s. 138, 251). I LP 2004 ska eleven, precis som inom
den evangelisk-lutherska tron lära sig vilka likheter och skillnader det finns mellan
judendomen, kristendomen och islam. Man ska i undervisningen bekanta sig med
kyrkor i närmiljön, men även bekanta sig med de religioner som eleven kan möta i
Finland och i världen. (Utbildningsstyrelsen, 2004, s.207)
Ett centralt drag för lärokursen “Den ortodoxa religionen” i LP 2004 är betoningen
på elevens ortodoxa identitet. Eleven ska också lära sig om på vilket sätt den
ortodoxa kyrkan och dess församlingar och kloster bedriver sin verksamhet. Det
ortodoxa kyrkoåret, de heliga tiderna och stora högtider inom den ortodoxa tron
skall eleven också bekanta sig med. (Utbildningsstyrelsen, 2004, s.207). I LP 2014
nämns inget om att eleven skall upptäcka sin ortodoxa identitet, men nog att man
ska studera kyrkoåret och dess händelser. Eleven ska bekanta sig med den egna
församlingen och vilken form av verksamhet den bedriver. Nytt i LP 2014 är att
eleven ska bekanta sig med sitt eget skyddshelgon. (Utbildningsstyrelsen, 2014, s.
138, 251). LP 2004 framhåller att eleven ska lära sig om ”den ortodoxa traditionen
i familjen, i skolan, på hemorten, i Finland, i världen”. (Utbildningsstyrelsen, 2004,
s. 207). Medan stoffet i LP 2014 handlar om att eleven ”granskar mysterierna som
en del av familjens och barnets eget liv.” (Utbildningsstyrelsen, 2014, s. 138).
Det centrala innehållet i båda läroplansgrunderna framhåller att eleverna skall
bekanta sig med budskap och viktiga berättelser ur Bibeln. Eleven ska bekanta sig
med dogmatikens grundfrågor och det liturgiska livet. Båda läroplansgrunderna
nämner också i det centrala innehållet att eleverna ska undervisas i
33

kyrkoförrättningar, symboler inom den ortodoxa kyrkan, ikoner och hur olika
kyrkliga händelser går till. Detta nämns på lite olika sätt i båda läroplansgrunderna
men med liknande/samma betydelse. (Utbildningsstyrelsen, 2004, s. 208)
(Utbildningsstyrelsen, 2014, s. 138, 251)
Riktlinjerna för Islam, Katolsk tro och Judendom är nya inslag i LP 2014. Tidigare
har Utbildningstyrelsen i ett särtryck presenterat de nationella läroplansgrunderna
för dessa lärokurser, Grunderna för läroplanerna i övriga religioner i den
grundläggande utbildningen 2006. (Utbildningsstyrelsen, 2006). I LP 2004 nämns
det att om man undervisar i andra religioner så följs det som blivit beskrivet inom
evangelisk-luthersk tro och Ortodox tro, men genom Grunderna för läroplanen i
övriga religioner finner man stoffet för andra religioner. (Utbildningsstyrelsen,
2004, s. 212). Alla lärokurser i religion har i LP 2014 gemensamma mål för
undervisningen, dockskiljer sig innehållet. Även ett visst innehåll är gemensamt för
alla religioner, men man har även specifika mål som skiljer sig från religion till
religion. Gemensamt för alla religioner är även att man studerar eller bekantar sig
med sin tro utgående från den egna familjen. Jag kommer nedan kort att presentera
LP 2014 centrala innehåll katolsk tro, islam och judendomen.
Förändringar i Katolsk tro
I lärokursen Katolska tro lär sig eleven vad det innebär att höra till den katolska
kyrkan, om sakrament och heliga föremål som används i den katolska kyrkan.
Viktiga begrepp som används inom den katolska kyrkan lyfts också fram som
centralt innehåll. Centrala texter i både Gamla och Nya testamentet behandlas, även
annan religiös text behandlas. Man bekantar sig även med viktiga högtider under
kyrkoåret och högtider som hör ihop med att vara katolskt kristen.
(Utbildningsstyrelsen, 2014, s. 138, s.251) Innehållet i Grunderna för läroplanerna
i övriga religioner i den grundläggande utbildningen från 2006 är på samma sätt
som i de tidigare presenterade lärokurserna mera religionsspecifikt än i LP 2014.
Eleven skall exempelvis lära sig om specifika händelser i Bibeln samt en hel del om
Jesu liv och gärningar. Det enda som nämns att eleven skall lära sig om andra
religioner är: ”att möta religiösa fenomen och händelser i närmiljön”.
(Utbildningsstyrelsen, 2006, s. 14)
34

Religionsundervisningen i Katolsk tro skall enligt LP 2014 behandla andra
religioner och elevens eventuella möten med dessa. Man bekantar sig med de olika
kristna kyrkorna och den katolska kyrkans möte med dessa under olika tider. Man
bekantar sig med irreligiositet och även på vilket sätt islam, kristendom och
judendom liknar varandra. Utgående från katolsk tro ser man på likheter med andra
livsåskådningar. (Utbildningsstyrelsen, 2014, s. 138–139, s. 251–252)
Med hjälp av Nya och Gamla testamentets berättelser lär sig eleven om etik och
moral. ”Man fördjupar sig i De tio budorden, Bergspredikan, Det dubbla
kärleksbudskapet och den katolska kyrkans bud.” (Utbildningsstyrelsen, 2014, s.
252). I undervisningen beaktas människans ansvar för naturen och respekt för livet.
(Utbildningsstyrelsen, 2014, s.139, s.252)
Förändringar i Islamsk tro
På samma sätt som i de andra religionerna i LP 2014 utgår undervisningen för
Islamsk tro från elevens familj och dess traditioner. ”Centralt innehåll i
undervisningen är Koranen, den nedtecknade islamska traditionen och grunden för
den islamska läran.” (Utbildningsstyrelsen, 2014, s. 252) Man bekantar sig med
olika traditioner och högtider inom den islamska tron och man bekantar sig också
med islams mångfald och vad som för muslimer samman. Även islamska konst,
språk och kultur beaktas i undervisningen. Man bekantar sig också med islams
historia i Finland samt i Europa. (Utbildningsstyrelsen, 2014, s.139, s. 252).
Ganska kort beskrivet nämns det i ”I2 Religionernas värld” att undervisningen
innehåller judendom, kristendom och islam och att man ska studera deras
gemensamma profeter och heliga platser. Även irreligiositet och vad det innebär
ska studeras. (Utbildningsstyrelsen, 2014, s.139, s. 252). Innehållet i Grunderna för
läroplanerna i övriga religioner i den grundläggande utbildningen från 2006 är på
samma sätt som i de tidigare presenterade lärokurserna mera religionsspecifikt än i
LP 2014. Koranen, koranens läror, profeter och muslimska traditioner är
tyngdpunkter i innehållet för Islam i tillägget från 2006. Vad gäller andra religioner
skall man i tillägget från 2006 lära sig om likheter och skillnader i den Islamska
35

tron, Judendomen och Kristendomen. (Utbildningsstyrelsen, 2006, s. 8)
Förändringar i Judendomen
I religionsundervisningen för lärokursen Judendom i årskurserna 1–6 enligt LP
2014 ska undervisningen precis som i riktlinjerna för de andra kurserna i religion
utgå ifrån den egna familjen och dess traditioner. Den judiska kalendern och
högtider/traditioner som hör till den är viktig i undervisningen. Eleverna skall lära
sig om de heliga skrifterna som finns inom judendomen, framförallt Toran och
Tanach. Synagogan och livet i den judiska församlingen behandlas också, samt
heliga platser inom judendomen. (Utbildningsstyrelsen, 2014, s. 139, s. 252–253)
När det kommer till undervisningen om andra religioner ligger fokus på kristendom,
judendom och islam. ”Gemensamma personer, händelser, heliga platser och skrifter
samt deras inflytande på europeisk kultur studeras.” (Utbildningsstyrelsen, 2014, s.
253). Eleven ska också lära sig om religioner som finns i närmiljön samt om
irreligiositet. Judendomens historia samt religionernas inverkan på världsfreden
behandlas också i undervisningen. (Utbildningsstyrelsen, 2014, s. 139, 253)
Innehållet I3 Ett gott liv behandlar inom judendomen livsfrågor från ett judiskt
perspektiv. Man lär sig om människans ansvar för naturen och respekten för
olikheter i världen. Den egna familjens traditioner behandlas och judendomens
religiösa bud. Barns rättigheter enligt FN:s konvention om barnets rättigheter
behandlas. (Utbildningsstyrelsen, 2014, s. 140, s. 253). Innehållet i Grunderna för
läroplanerna i övriga religioner i den grundläggande utbildningen från 2006 är på
samma sätt som i de tidigare presenterade lärokurserna mera religionsspecifikt än i
LP 2014. Eleverna skall lära sig om viktiga berättelser ur de heliga böckerna. Olika
riter och det heliga livet är viktigt i undervisningen. Eleven skall även lära sig
gemensamma och särskiljande drag i judendomen, kristendomen och islam.
(Utbildningsstyrelsen, 2006, s. 10–11).
Förändringar i Livsåskådningskunskap
Precis som i religionsämnet skiljer sig uppdelningen i det centrala innehållet i LP
36

2004 och LP 2014 sig åt även i livsåskådningskunskap. LP 2014 presenterar
innehållet under rubrikerna: I1 Att växa till ett gott liv, I2 Olika sätt att leva, I3
Grunderna för ett gemensamt liv och I4 Naturen och en hållbar framtid.
(Utbildningsstyrelsen, 2014, s.141, s.254–255). LP 2004 presenterar innehållet
under rubrikerna: Människorelationer och moralisk tillväxt, Självkännedom och
kulturidentitet, Samhälle och mänskliga rättigheter och Människan och världen.
I1 Att växa till ett gott liv i LP 2014 och Människorelationer och moralisk tillväxt i
LP 2004, behandlar samma teman i innehållen i läroplansgrunderna. Eleverna skall
lära sig att möta och respektera andra. Man lär sig vad vänskap är och dess betydelse
i barns liv. ”Man undersöker frihet och ansvar i synnerhet tanke-, religions- och
livsåskådningsfrihet.” (Utbildningsstyrelsen, 2014, s. 254). Även rättvisa och
jämlikhet behandlas. Förutom respekt som behandlas i både LP 2004 och LP 2014
behandlas även samtalsfärdigheter i LP 2014. Eleven skall lära sig att lyssna på
andra och även att själv uttrycka sig på ett tydligt sätt. (Utbildningsstyrelsen, 2004,
s. 215) (Utbildningsstyrelsen, 2014, s. 141, s. 254).
Under rubriken I2 Olika sätt att leva i LP 2014 och rubriken Självkännedom och
kulturidentitet i LP 2004 behandlas frågor som vem är jag och man undersöker
elevens egen identitet. Man bekantar sig med olika kulturer och kulturella
minoriteter i Finland, man behandlar också olika livsåskådningar som finns i
världen. I LP 2004 nämns också att eleven ska bekanta sig med världens kulturarv
och kulturell mångfald. I LP 2014 nämns det att ”Eleverna övar sig att förklara och
motivera sin synpunkt i förhållande till olika kulturer och livsåskådningar”
(Utbildningsstyrelsen, 2014, s. 254). I LP 2004 behandlas även tolerans.
(Utbildningsstyrelsen, 2004, s. 215) (Utbildningsstyrelsen, 2014, s. 141, s. 254).
Rubriken Samhälle och mänskliga rättigheter i LP 2004 behandlar samma tema som
rubriken I3 Olika sätt att leva i LP 2014. Demokrati, jämlikhet, etikens grunder,
överenskommelser, rättigheter och skyldigheter är teman som behandlas i båda
läroplansgrunderna. Även barns rättigheter och mänskliga rättigheter behandlas.
Till skillnad från LP 2004 tar LP 2014 även upp barns rättigheter i världen och man
behandlar hur dessa förverkligas på olika platser i världen. Till skillnad från LP
37

2014 tar LP 2004 upp den gyllene regeln. (Utbildningsstyrelsen, 2004, s. 215)
(Utbildningsstyrelsen, 2014, s. 141, s. 254)
I4 Naturen och en hållbar framtid i LP 2014 och Människan och världen i LP 2004
behandlar liknande saker i sitt innehåll. Eleverna skall lära sig om hållbar
utveckling, människans och naturens framtid och bekanta sig med olika
tidsbegrepp. Eleven skall fördjupa sig i hållbar utveckling och människan påverkan
på naturen. Till skillnad från LP 2014 behandlar LP 2004 även livets uppkomst och
olika berättelser kring detta. Eleven bekantar sig även med olika former av liv och
död, även i naturen. (Utbildningsstyrelsen, 2004, s. 215) (Utbildningsstyrelsen,
2014, s.141, s.254–255)
Sammanfattning
I religionsämnet utgår undervisningen i både LP 2004 och LP 2014 från elevens
tidigare

erfarenhet,

familjens

religiösa

traditioner

och

rötter.

Båda

läroplansgrunderna fokuserar en hel del på religiös etik och moral. Man behandlar
vad som är rätt och fel i religionerna och vad religiösetik är.
Innehållet i LP 2004 är mera specifikt än i LP 2014. I de kristna religionerna är det
mera fokus på de heliga berättelserna i bibeln i LP 2004 än i LP 2014. Båda
läroplanerna behandlar heliga/viktiga berättelser, men det är större tyngdpunkt på
dessa i LP 2004. I både LP 2004 och LP 2014 behandlas förstås världsreligionerna
inom alla religioner men på väldigt olika sätt. I LP 2004 ska eleven få tolerans för
andra religioner medan eleven enligt LP 2014 ska studera andra religioner och lära
sig mera om dessa.
Precis som i religion finns det några förändringar i livsåskådningskunskap från LP
2004 till LP 2014. Det mesta i innehållet är ganska samma i båda
läroplansgrunderna, men i LP 2014 behandlar man även samtalsfärdigheter. Det är
mer fokus på elevens färdigheter att lyssna och att uttrycka sig i LP 2014. Nytt i LP
2014 är också att barnens rättigheter behandlas. Till skillnad från LP 2014 behandlar
LP 2004 livets olika skeder och livets uppkomst.

38

3.3 Från religionsspecifika till mera allmänna lärandemål.
Målen i LP 2014 är gemensamma för alla lärokurser medan LP 2004 har preciserat
mål skilt för varje lärokurs. På grund av detta har jag valt att lämna bort Islam,
Judendomen och Katolsk tro ur jämförelsen.

Målen i LP 2004 och LP 2014 är uppbyggda på olika sätt. LP 2004s mål presenteras
enskilt för den evangelisk-lutherska religionen och den ortodoxa religionen medan
LP 2014 har gemensamma mål för alla religioner. Målen blir därför per automatik
mera allmänna i LP 2014, medan LP 2004 har mera specifika mål för den religionen
det gäller. Även i livsåskådningskunskap är målen uppbyggda på ett annat sätt i LP
2014 än i LP 2004 Nedanför kommer jag att presentera undervisningsmålen för
religion och livsåskådningskunskap i LP 2004 och LP 2014.

I den evangelisk-lutherska religionen har målen för undervisningen i LP 2004 eller
målen vad eleverna skall lära sig är formulerats i sju punkter. Väldigt i ögonfallande
är att målen handlar mycket om att eleven skall lära sig om Jesu liv, hans läror,
bekanta sig med Nya testamentet och lära sig om de viktigaste berättelserna i Gamla
testamentet. Eleven skall också lära sig på vilket sätt Jesu liv och kyrkoåret hör
ihop. Eleven skall lära sig att förstå religionens inflytande i det egna, men också i
andras liv. Målet är att eleven skall tro på sig själv och livet och samtidigt förstå
den heliga dimensionen i religionen. Eleven skall bekanta sig med den egna kyrkan
och bekanta sig med verksamheten i församlingen. Man skall också känna till andra
kyrkor som är kristna, men också andra religioner och livsåskådningar i närmiljön.
Det sista målet nämner också att eleven skall lära sig att behandla etiska frågor, dela
sina egna känslor och tillämpa kristen etik. (Utbildningsstyrelsen, 2004, s. 203–
204)
I den ortodoxa religionen har fem punkter satts upp som mål för undervisningen i
LP 2004. På samma sätt som inom den evangelisk-lutherska religionen skall eleven
lära sig om den egna kyrkan och verksamheten i församlingen. Eleven skall lära sig
om det liturgiska livet, kyrkokonstens betydelse, heliga människor inom den
ortodoxa religionen samt det ortodoxa kyrkoåret. Den ortodoxa identiteten ska
39

stärkas och eleven ska lära sig om den heliga dimensionen i religionen. Eleven skall
bekanta sig med grundfrågor gällande dogmatik. Eleven skall bekanta sig med
Bibelns budskap i de viktiga berättelserna och samtidigt reflektera kring etiska
frågor i sitt eget liv. Man skall också känna till andra kyrkor som är kristna, men
också andra religioner och livsåskådningar i närmiljön. (Utbildningsstyrelsen,
2004, s. 207)
Tabell 3. Mål för undervisningen i årskurs 1–2, LP 2014

(Utbildningsstyrelsen, 2014, s. 136)

40

Tabell 4. Mål för undervisningen i årskurs 3–6, LP 2014.

(Utbildningsstyrelsen, 2014, s. 247)
Målen för undervisningen är som jag tidigare nämnde gemensamma för alla
religioner i LP 2014. På bilderna ovan nämns målen för årskurs 1–2 samt årskurs
3–6. Alla målen anknyter till ett eller flera av innehållen; I1 Förhållandet till den
egna religionen, I2 Religionernas värld och I3 Ett gott liv. (Utbildningsstyrelsen,
2014, s. 136, s. 248). Målen i LP 2014 anknyter också till de sju kompetenserna
som finns i LP 2014; Förmåga att tänka och lära sig (K1), Kulturell och
kommunikativ kompetens (K2), Vardagskompetens (K3), Multilitteracitet (K4),
Digital kompetens (K5), Arbetslivskompetens och entreprenörskap (K6), Förmåga
att delta, påverka och bidra till en hållbar framtid (K7). (Utbildningsstyrelsen,
2014, s. 20–24).

I livsåskådningskunskap nämns det både i LP 2014 och LP 2004 i målen för
undervisningen att eleverna ska lära sig etiskt tänkande och att kunna skilja mellan
41

rätt och fel. Eleverna ska kunna använda det etiska tänkandet i vardagen. Eleven
skall också bekanta sig med de mänskliga rättigheterna och i LP 2014 nämns det att
eleven även ska bekanta sig med människorättsetik, framförallt barnens rättigheter.
Eleverna skall lära sig att ta ansvar för naturen, omgivningen och även för sig själva,
eleven skall också lära sig att agera på ett rättvist sätt. Eleverna skall lära sig om
respekt för andra och att acceptera oliktänkande. Man ska även bekanta sig med
olika livsåskådningar i närmiljön. I LP 2014 tillkommer även att eleven ska känna
till kulturell mångfald och världens kulturarv samt i Finland och Europa.
(Utbildningsstyrelsen, 2004, s. 214) (Utbildningsstyrelsen, 2014, s. 140, s. 254).

Livsåskådningskunskap har också som mål att eleven skall ”...söka och bygga upp
sin identitet och sin livsåskådning...förbättra förmågan att uttrycka sig.”
(Utbildningsstyrelsen, 2004, s. 214). Till skillnad från LP 2004 så har LP 2014 mer
fokus på att eleven skall lära sig diskutera och lyssna på andra. Eleven ska enligt
LP 2014 kunna uttrycka sina egna åsikter, motivera dem och respektera andras
åsikter. (Utbildningsstyrelsen, 2004, s. 214) (Utbildningsstyrelsen, 2014, s. 140, s.
254)

Sammanfattning
Rent strukturellt har målen förändrats från LP 2004 till LP 2014. LP 2014 har
gemensamma mål obereonde religion medan LP 2004 har specifika mål för alla
religioner. I LP 2014 har även kompetenserna kommit med i målen.

De flesta målen i LP 2004 och LP 2014 är innehållsligt ganska lika varandra, dock
formulerade på olika sätt. Eleven skall lära sig om kyrkoåret, om den egna
religionen, lära sig etiskt tänkande och så vidare. I LP 2004 är det mera fokus på
bibeln i målen och Jesu liv än det är i LP 2014. Enligt målen i LP 2014 ska eleven
lära sig om heliga skrifter i respektive religion.
Den komparativa innehållsanalysen visar en tydlig tendens i de substantiella
förädnringarna. I LP 2004 fanns en större konkretion för vad eleven skall lära sig.
LP 2014 betonar och å andra sidan kopplingen mellan innehåll, kompetens och mål.
42

Därmed beskrivs läroämnet religion i större samverkan med läroplansgrunderna
som helhet och till gemensamma kompetensmål i den grundläggande utbildningen.

Precis som i religionsämnet är även målen i livsåskådningskunskap uppbyggd
annorlunda i LP 2014 än i LP 2004. I både LP 2004 och LP 2014 ska eleven enligt
målen lära sig etiskt tänkande och kunna applicera det i vardagen. Samtidigt ska
eleverna också lära sig om mänskliga rättigheter. Till skillnad från LP 2004 så ska
eleverna enligt LP 2014 lära sig om kulturell mångfald och olika kulturarv i världen.
I både LP 2004 och LP 2014 ska eleven känna till andra livsåskådningar.

På samma sätt som i innehållet har livsåskådningskunskap förändrats vad beträffar
målen, främst när det gäller att samtala och lyssna. I LP 2014 nämns det en hel del
i målen om att eleven ska lära sig att lyssna och att framföra sina egna åsikter i en
diskussion.

43

4 Avslutande diskussion

I detta kapitel kommer jag att diskutera mitt resultat med hjälp av avhandlingens
teoretiska referensram. Jag kommer även att reflektera över min metod utgående
från Goodlads teorier och hur jag har använt mig av teorierna. Slutligen ges förslag
på fortsatt forskning.

4.1 Resultatdiskussion
Att närmare granska innehållet i LP 2014 och LP 2004 har varit intressant och
givande. Analaysen har pekat på flera betydande förändringar i åskådningsämnena
i Grunderna för läroplanen för den grundläggande utbildningen. Resultatet visar
samtidigt på nyansskillnader och vilken inneshållslig kontinuitet som finns mellan
LP 2004 och LP 2014.
Avhandlingens syfte var att beskriva och reflektera över vad i de nationella
läroplansgrunderna från 2004 har förändrats i de gällande läroplansgrunderna från
2014. Forskningsfrågorna var följande:
1. Vilka förändringar har det centrala innehållet i åskådningsämnena
genomgått från 2004 till 2014?
2. Vilka förändringar har målen för åskådningsundervisningen
genomgått från 2004 till 2014?
I LP 2004 presenteras innehåll och mål för den evangelisk-lutherska religionen och
för den ortodoxa religionen. Nytt i LP 2014 är däremot att man i dokumentet för de
nationella grunderna för läroämnet religion inkluderar den katolska tron, islam och
judendomen. Detta kan tolkas som ett resultat av att vi lever i ett mera globalt och
multikulturellt samhälle än någonsin tidigare. Kyrkans forskningscentral
presenterar i rapporten Mångfaldens kyrka invandringen som en bidragande orsak
till att religionstillhörigheten i Finland har förändrats, aldrig tidigare har vi haft en
befolkning med större utländsk bakgrund än nu. (Kyrkansforskningscentral, 2009,
44

s. 29) Även Heimbrock (2004) nämner att man till exempel i Norge förnyade
läroplanen

år

1997

så

att

ett

gemensamt

ämne

bildades

för

alla ”Kristendomskunnskap med Livssynsorienering” (Heimbrock, 2004, s. 23–25).
På liknande sätt kan jag se förändringen i vårt land som ett svar på ökad
multikulturalitet i samhället även om inget nytt gemensamt åskådningsämne har
skapats i LP 2014.
I LP 2014 läggs större fokus på att eleverna skall lära sig mer om världsreligionerna,
medan tendensen i LP 2004 är en fortsatt stark betoning på ett lärande om elevens
egen religion, det vill säga kunskaper om de traditioner som finns i närmiljön och i
Finland. En rimlig tolkning är också här att, vårt samhälle blir mera globalt och en
av åskådningsämnenas viktigaste uppgifter är att lära ut etik, moral och rättvisa.
Jackson (2004) menar också att ett mångreligiöst tankesätt i religionsämnet är ett
sätt att få stöd av andra än bara kristna människor för religionsundervisningen. Folk
med en mer sekulär syn på religion har lättare att acceptera det. På samma gång är
mångreligiositet i undervisningen ett sätt att respektera lagar och mänskliga
rättigheter (Jackson, 2004, s. 37).
I den jämförande granskningen av LP 2004 och LP 2014 kunde jag notera att
innehållet i LP 2004 var mera religionsspecifikt än i LP 2014. Grunden i centralt
innehåll i båda läroplansgrunderna var den samma, att undersvisningen skall utgå
från elevens familj och traditioner och kunskapsområdet etik och moral är en
grundpelare i innehållet. Även i innehållet kan man se att den största förändringen
handlar om hur man behandlar världsreligionerna i undervisningen. I LP 2004 finns
en något distanserad hållning till de övriga världsreligionerna, eleverna skall
nämligen lära sig att tolerera andra religioner. I LP 2014 betonas att eleverna
däremot ska studera världsreligionerna och lära sig mera om vad dessa religioner
innebär och innehåller. Enligt mig finns i LP 2004 en viss försiktighet eller
tidstypisk hållning till det som är annorlunda. Främmande religioner studeras så att
säga på ett visst avstånd. I LP 2014 ska man verkligen lära sig om de största
världsreligionerna och jämföra den med den egna traditionen för att se på vilket sätt
man tänker annorlunda. Koirikivi, Poulter, Salmenkivi och Kallioniemi presenterar
tre olika metoder av religionsinlärning. Den första är att man lär sig om sin egen
religion ur ett religiöst perspektiv, den andra är att man lär sig om religioner och
45

deras innehåll på ett objektivt och icke religiöst sätt och den tredje metoden är att
eleven studerar religioner utgående från sin egen världsbild. Författarna nämner
också att alla dessa metoder har använts eller används i Finland. (Koirikivi, Poulter,
Salmenkivi, Kallioniemi, 2019, s. 54). Den tredje metoden som Koirikivi, Poulter,
Salmenkivi och Kallioniemi presenterar närmar sig mycket det man kan se i LP
2014, medan det beträffande läroämnet religion i LP 2004 finns vissa drag av den
första metoden där det religiösa perspektivet också kan utgöra referensramen i
undervisningen. Religionsundervisningen i LP 2014 grundar sig mycket i elevens
egen världsbild och att eleven utifrån den skall lära sig om andra världsåskådningar.
Det huvudsakliga innehållet i livsåskådningskunskap är liknande i både LP 2004
och LP 2014, men några förändringar har noterats i resultatredovisningen. Till
exempel så fokuserar man i LP 2014 mer på att eleverna skall lära sig att uttrycka
sig själva och att lyssna på andra. Man behandlar även barnens rättigheter i LP 2014.
Att man i LP 2014 har lagt till barnens rättigheter och att elever ska lära sig att
uttrycka sig kan bero på att vi lever i ett mera digitalt samhälle än förr. Eleverna ska
veta sina rättigheter, samtidigt som de skall kunna uttrycka sig över till exempel sin
nyfikenhet eller oro.
Den största förändringen, enligt mig, från LP 2004 till LP 2014 i målen är att LP
2014 har gemensamma mål för alla religioner och att kompetenserna har
tillkommit. LP 2004 har specifika mål för den evangelisk-lutherska religionen och
den ortodoxa. Målens innehåll har inte ändrats så mycket från LP 2004 till LP 2014
utan det är mest formuleringen som är skiljer sig. Eftersom LP 2014 har
gemensamma mål för alla religioner är det svårt att riktigt säga hur detta har
förändrats från LP 2004. Det blir ganska självklart att målen i LP 2004 är mera
specifika eftersom det finns skilda mål för varje religion. Samtidigt ger LP 2014
mera rum för läraren att tolka målen och att utforma undervisningen på ett annat
sätt.

I livsåskådningskunskap så har liknande förändringar skett i målen som i innehållet.
Mycket har inte förändrats, men till exempel så är att samtala och lyssna nytt i LP

46

2014. I LP 2014 skall eleven också lära sig om kulturell mångfald och olika
kulturarv i världen.

Kopplingen mellan innehållet och målen är mera tydlig i LP 2014 än i LP 2004.
Linde (2012) nämner att tack vare Dewey och progressivismens genombrott
började förändringar i skolan ske. Istället för utantill kunskap ville man se att
eleverna lärde sig söka kunskap själva. (Linde G, 2012, s.38). Genom att målen har
förändrats och blivit mera allmänna i LP 2014 öppnar man upp möjligheten att
undervisningen blir mer mångsidig. Sjöberg & Hansén (2017) delade upp
läroplanen i den formella och funktionella läroplanen, där den formella läroplanen
är det nerskrivna dokumentet och den funktionella läroplanen är den formella
läroplanen i praktiken. Båda typerna av läroplaner har förändrats från LP 2004 till
LP 2014, men i LP 2014 får läraren enligt mig mera svängrum när det kommer till
den funktionella läroplanen. Lärare kan tolka läroplanen på olika sätt och använda
sig av olika arbetsmetoder för att komma fram till samma mål. Jag antar att detta
syns i de flesta ämnen i LP 2014, iallafall syns det tydligt i åskådningsämnena att
eleverna själva ska lära sig att söka kunskap och att läraren skall handleda eleverna
i att söka kunskapen.

4.2 Metoddiskussion
I min undersökning utgick jag från de nationella läroplansgrunderna i religion och
livsåskådningskunskap från 2004 och 2014, LP 2004 och LP 2014. Jag jämförde
läroplanerna med varandra utgående från en allmänförändring, innehållslig
förändring och en förändring i målen. Till min hjälp i analysen har jag utgått från
John

Goodlads

teorier

om

läroplansverkligheter.

Goodlads

teori

om

läroplansverkligheter innefattar tre olika fenomen; det substantiella, det
sociopolitiska och det tekniskt professionella.
Det substantiella fenomenet innefattar läroplanens undervisningsmål, lärostoff,
arbetssätt och läromedel. Även utvärdering räknas till det substantiella fenomenet.
47

Det sociopolitiska fenomenet betraktar det samhälleliga sammanhanget och på
vilket läroplanen passar in. Man söker rättfärdigande av de mål, arbetssätt och
lärostoff man valt i läroplanen. I det sociopolitiska området ställer man varför
frågor, till exempel varför dessa mål, som man får svar på genom analys av det
samhälleliga sammanhanget. Det tekniskt professionella fenomenet innebär de
mänskliga och materiella möjligheter som är bundna till läroplanen. Det tekniskt
professionella fenomenet är nära kopplat till läroplanen i praktiken till exempel
lärarrollen och lärarutbildning. (Brandtzæg Gundem, 1997, s. 254–255). Som jag
redan tidigare i avhandlingen beskrev så har jag inte använt mig av det tekniskt
professionella fenomenet i min undersökning.
Jag har alltså utgått från det substantiella fenomenet och det sociopolitiska
fenomenet av Goodlads teorier i min undersökning. Utifrån det substantiella
fenomenet undersökte jag om LP 2004 och LP 2014 skilde sig från varandra vad
gäller innehåll, mål och allmänt. Jag har använt det sociopolitiska perspektiver
främst i reflektionerna över förändringar kring det substantiella i LP 2004 och LP
2014.
Det sociopolitiska perspektivet var intressant för att se på vilket sätt läroplanerna
anpassas till det samhälle vi lever i och reflektera över huruvida de förändringar
som sker i samhället också förändrar läroplanen. Under arbetet med avhandlingen
märkte jag att flera samhällsförändringar och hur dessa påverkar de nationella
läroplanerna för åskådningsundervisningen kunde ha granskats närmare. Som ettt
exempel kan nämnas det faktum att många finländare under de senaståe åren skrivit
ut sig ur den evangelisk-lutherska kyrkan. Denna utveckling tycks inte framgå eller
förebådas i denna studies komparativ analys av LP 2004 och LP 2014. Ett annat
fenomen som skett i vårt samhälle under ungefär samma tidsperiod är en ökad
invandring och en ökad multikulturalitet, samt att vår värld har blivit mera globalt.
I LP 2014 syns det tydligt att en förändring har skett från LP 2004. LP 2014 speglar
en ökad globalisering och betydeslen av religiös mångfald där vikten att lära sig om
andra religioner fördjupas utöver att endast känna till några grunddrag i dessa
religioner.

48

4.3 Förslag till fortsatt forskning
Goodlad har pekat på tre fenomen för läroplansverkligheter, det substantiella och
det sociopolitiska fenomenet som jag använde mig av i min analys samt det tekniskt
professionella fenomenet. Det tekniskt professionella fenomenet innebär de
mänskliga och materiella möjligheter som är bundna till läroplanen. Det tekniskt
professionella fenomenet är nära kopplat till läroplanen i praktiken till exempel
lärarrollen och lärarutbildning. (Brandtzæg Gundem, 1997, s. 254–255). Det vore
intressant att i ett läroplansteoretiskt perspektiv undersöka den tekniskt
professionella dimensionen, det vill säga hur lärare i praktiken tolkar mål,
kompetenser och centralt innehåll i åskådningsundervisningen. En annan
infallsvinkel som vore intressant är att undersöka hur mindre skolor med få lärare
och begränsade resurser för läromedel planerar undervisningen i jämförelse med
större skolor som har flera lärare i dessa läroämnen och kanske större resurser ifråga
om läromedel och andra hjälpmedel i undervisningen.

Ett annat möjligt forskningsperspektiv är en jämförelse av läroplanens mål och
innehåll i åskådningsämnena under en längre tidsperiod. Jämsides med förändringar
i läroplansgrunderna kunde man undersöka vilka samhälleliga och internationella
förändringar som tycks påverka de finländska läroplansgrunderna. Som exempel
kunde förändringar i finländares relation till religion och livsåskådning, det
föränderliga religiösa landskapet, relationen mellan staten och folkkyrkorna, samt
utbildningspolitiska förändringar vara intessanta områden i ett socioplitiskt
perspektiv.

49

Referenser

Babich, B. E. (2002). Hermeneutic philosophy of science, Van Gogh's eyes, and
God: Essays in honor of Patrick A. Heelan. Boston: Kluwer Academic Publishers.
Bainbridge, W. S. (2007). Across the secular abyss: From faith to wisdom. Lanham
(MD): Lexington Books.
Brunell, E., Englund, N. (7 januari 2020). Undervisningsminister Andersson om
religions

och

livsåskådningsreform.

Hämtad

22

januari

2020,

från

https://svenska.yle.fi/artikel/2020/01/07/undervisningsminister-andersson-omreligions-och-livsaskadningsreform-jag-skulle
Brunell, E., Hellström, M., Matsson, I. (14 september 2017). Rektorer:
Religionsundervisningen

borde

göras

om.

Hämtad

23

januari,

från

https://svenska.yle.fi/artikel/2017/09/14/rektorer-religionsundervisningen-bordegoras-om
Bäck, J. (6 oktober 2018). Kyrkslätt anmäls för gemensam religionsundervisning.
Hämtad 23 januari 2020, från https://www.hbl.fi/artikel/kyrkslatt-polisanmals-forgemensam-religionsundervisning-i-huvudstadsregionen-varierar-praxis-3/
Dewey, J., Hartman, S. G. & Hartman, R. M. (2004). Individ, skola och samhälle:
Utbildningsfilosofiska texter (4., [utök.] utg.). Stockholm: Natur och kultur.
Ejvegård, R. (2003). Vetenskaplig metod (3. omarb. uppl.). Lund: Studentlitteratur.
Esaiasson, P., Oscarsson, H., Gillijam, M., Wängnerud, L. (2009). Metodpraktikankonsten att studera samhälle, individ och marknad. Sverige: Norstedts juridik.
Ev.Luth. kyrkan i Finland. (2018). Medlemsstatistik 1999–2018. Hämtad 16
december 2019, från https://www.kirkontilastot.fi/viz?id=85

50

Fuglestad, O.L. (1997). Pedagogiska processer. Bergen: Fagbokforlaget.
Förenta nationerna (Fn). Allmän förklaring om de mänskliga rättigheterna. Hämtad
12

december

2019,

https://fn.se/wp-

content/uploads/2016/07/Allmanforklaringomdemanskligarattigheterna.pdf)
Goodlad, J. I. (1997). In praise of education. New York: Teachers College Press.
Gundem, B. B. (1993). Mot en ny skolevirkelighet?: Læreplanen i et
sentraliserings- og desentraliseringsperspektiv. [Oslo]: Ad Notam Gyldendal.
Hansén, S. & Forsman, L. (2017). Allmändidaktik: Vetenskap för lärare (Andra
upplagan.). Lund: Studentlitteratur.
Heimbrock, H.G. (2004). Livsfrågor - Religion – Livsvärld: Bidrag till en
kontextuell religionsdidaktik ur ett tyskt perspektiv. Malmö: Prinfo Team Offset &
Media.
Jackson, R. (2004). Rethinking religious education and plurality: Issues in diversity
and pedagogy. London: Routledge.
Kirkon tutkimuskeskus, Kyrkans forskningscentral, Kääriäinen, K. & RajalaKejonen, E. (2005). En kyrka mitt i förändringar: Evangelisk-lutherska kyrkan i
Finland åren 2000–2003. Tammerfors: Kyrkans forskningscentral.
Kirkon tutkimuskeskus, Kääriäinen, K. & Rajala, E. (2009). Mångfaldens kyrka:
Evangelisk-lutherska kyrkan i Finland åren 2004–2007. Tammerfors: Kyrkans
forskningscentral.
Kirkon tutkimuskeskus, Palmu, H., Salomäki, H., Ketola, K., Niemelä, K. &
Kyrkans forskningscentral. (2013). Utmanad kyrka: Evangelisk-lutherska kyrkan i
Finland åren 2008–2011. Tammerfors: Kyrkans forskningscentral.

51

Kirkon tutkimuskeskus, Ketola, K., Hyötynen, M., Salminen, V.M., Sohlberg, J.,
Sorsa, L., & Kyrkans forskningscentral. (2017). Luthersk delaktighet Evangelisklutherska kyrkan i Finland 2012–2015: En undersökning om kyrkan och
finländarna. Kuopio: Kyrkans forskningscentral.
Kirkon tutkimuskeskus, Illman, R., Ketola, K., Latvio, R., Salminen, V.M.,
Sohlberg, J. (2017). De många religionernas och åskådningarnas Finland. Kuopio:
Kyrkans forskningscentral.
Linde, G. (2012). Det ska ni veta!: En introduktion till läroplansteori! (3., [rev.]
uppl.). Lund: Studentlitteratur.
Löfstedt, M. (2011). Religionsdidaktik: Mångfald, livsfrågor och etik i skolan.
Lund: Studentlitteratur.
Martikainen, T., Jalovaara, V. (2010). Religionens återkomst Brytningspunkter i
kyrkan, religionen och kulturen. [Helsinki]: Magma.
Mattson, I. (7 januari 2020). Majoriteten av finländarna vill förnya
religionsundervisningen. Hämtad 22 januari 2020, från
https://svenska.yle.fi/artikel/2020/01/07/majoriteten-av-finlandarna-vill-fornyareligionsundervisningen-lektor-de-flesta
Szklarski, A. (2002). Den kvalitativa metodens mångfald. Borås: Högskolan i
Borås.
Starrin, B. & Svensson, P. (1994). Kvalitativ metod och vetenskapsteori. Lund:
Studentlitteratur.
Uljens, M. (1997). Didaktik: Teori, reflektion och praktik. Lund: Studentlitteratur.
Utbildningsstyrelsen & Opetushallitus. (2014). Grunderna för läroplanen för den
grundläggande utbildningen 2014. Helsingfors: Utbildningsstyrelsen.
52

Utbildningsstyrelsen & Opetushallitus. (2006). Grunderna för läroplanerna i
övriga religioner i den grundläggande utbildningen 2006. Helsingfors:
Utbildningsstyrelsen
Utbildningsstyrelsen & Opetushallitus. (2004). Grunderna för läroplanen för den
grundläggande utbildningen. Helsingfors: Utbildningsstyrelsen.

53

