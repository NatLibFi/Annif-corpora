Påverkar politiskt förtroende attityderna till invandring?
Empirisk analys av finländska data från European Social Study

Jenna Hoffrén

Statskunskap med medier och kommunikation
Avhandling för magisterexamen
Handledare: Kim Strandberg och Tom Carlson
Fakulteten för samhällsvetenskaper och ekonomi
Åbo Akademi
Vasa, 2021

Abstrakt
Författare:

Årtal:

Hoffrén, Jenna

2021

Arbetets titel:
Påverkar politiskt förtroende attityderna till invandring? Empirisk analys av
finländska data från European Social Study
Avhandling för magisterexamen i statskunskap med medier och

Sidantal:

kommunikation

62

Vasa: Åbo Akademi. Fakulteten för samhällsvetenskaper och ekonomi
Abstrakt:
Invandring är en av de viktigaste och mest framträdande frågorna i politiken
både i Finland och utomlands. Det är viktigt att förstå vad som driver
människors attityder till invandring, för att bättre kunna kontrollera nuvarande
och framtida motsättningar i samhället. Syftet med denna avhandling har varit
att undersöka om finländares förtroende för politik har en inverkan på deras
attityder till invandring. För att uppnå detta syfte ställdes den övergripande
forskningsfrågan huruvida politiskt förtroende har en självständig förklarande
effekt på attityderna till invandring i Finland.
Forskningsfrågan undersöktes genom OLS-regressioner på finländska data från
de tre senaste omgångarna av European Social Study. Resultatet från
regressionsanalyserna tyder på att individers politiska förtroende har en
väsentlig betydelse för deras attityder till invandring. Politiskt förtroende verkar
ha stor, om inte störst, förklaringskraft på attityderna av alla variabler som
inkluderades i regressionsanalyserna. Mer specifikt verkar individers förtroende
för riksdagen, rättsväsendet och politiker ha en inverkan på deras attityder till
invandring. Avhandlingens resultat betonar betydelsen av ett högt politiskt
förtroende i samhället.
Sökord/indexord/nyckelord
invandring, attityder, politiskt förtroende

Innehåll
1

Inledning ............................................................................................................................ 1
1.1 Bakgrund och problemdiskussion .................................................................................... 1
1.2 Syfte och forskningsfråga ................................................................................................. 4
1.3 Disposition ........................................................................................................................ 4

2

Centrala begrepp .............................................................................................................. 5
2.1 Politiskt förtroende ........................................................................................................... 5
2.1.1 Definition ................................................................................................................... 5
2.1.2 Politiskt förtroende som studieobjekt ........................................................................ 8
2.1.3 Det politiska förtroendet i Finland ............................................................................ 9
2.2 Attityder till invandring .................................................................................................. 10
2.2.1. Attityder till invandring som studieobjekt .............................................................. 10
2.2.2 Olika typer av invandrare ........................................................................................ 11
2.2.3 Attityderna till invandring i Finland ........................................................................ 12

3

Tidigare forskning om attityder till invandring .......................................................... 14
3.1 Politiskt förtroende ......................................................................................................... 14
3.2 Övriga faktorer som förklarar attityderna till invandring ............................................... 17
3.2.1 Faktorer på mikronivå ............................................................................................. 17
3.2.1 Faktorer på makronivå ............................................................................................. 19

4

Sammanfattning av avhandlingens referensram samt hypoteser .............................. 21

5

Forskningsdesign och metod ......................................................................................... 25
5.1 Forskningsdesign ............................................................................................................ 25
5.2 Val av statistisk analysteknik ......................................................................................... 27
5.3 Regressionsanalys ........................................................................................................... 27
5.4 OLS-metoden ................................................................................................................. 29

6

Material ........................................................................................................................... 30
6.1 European Social Study ................................................................................................... 30
6.2 Oberoende variabeln ....................................................................................................... 31
6.3 Beroende variabeln ......................................................................................................... 34
6.4 Kontrollvariabler ............................................................................................................ 35
6.5 Beskrivande statistik ....................................................................................................... 36

7

Resultat och analys ......................................................................................................... 38
7.1 Multikollinearitetstest ..................................................................................................... 38
7.2 Empiriska resultat ........................................................................................................... 39
7.3 Analys av resultaten........................................................................................................ 44

7

Sammanfattande diskussion .......................................................................................... 46

Litteratur ................................................................................................................................. 50
Bilagor ..................................................................................................................................... 57

Tabeller
Tabell 1. Förklarande variabeln politiskt förtroende ................................................................ 32
Tabell 2. Korrelationsmatris för variablerna som mäter politiskt förtroende ........................... 33
Tabell 3. Utfallsvariabeln attityder till invandring ................................................................... 34
Tabell 4. Korrelationsmatris för variablerna som mäter attityder till invandring .................... 35
Tabell 5. Beskrivande statistik.................................................................................................. 36
Tabell 6. OLS-estimat av modeller som förklarar finländares attityder till invandring ........... 40
Tabell 7. OLS-estimat av finländares attityder till invandring, uppdelad oberoende variabel . 43

Figurer
Figur 1. Nivåer av politiskt stöd (Norris, 2017). ........................................................................ 7
Figur 2. Politiskt förtroende i Finland åren 2002–2018 ............................................................. 9
Figur 3. Attityder till invandring i Finland åren 2002–2018 .................................................... 13
Figur 4. Avhandlingens teoretiska modell ................................................................................ 24
Figur 5. Upprepad tvärsnittsstudie från åren 2014, 2016 och 2018 ......................................... 26

1 Inledning
1.1 Bakgrund och problemdiskussion
Invandring har länge varit en av politikens mest aktuella frågor, både i Finland och
globalt. Krig, ekonomisk ojämlikhet och klimathot i vissa delar av världen leder till att
allt fler människor flyr och emigrerar till andra delar av världen. Oroligheterna i
Mellanöstern och Afrika ledde till att Europa upplevde en aldrig förr skådad
flyktingvåg år 2015. Det har uppskattats att hela 4,9 miljoner migranter anlände till
europeiska länder år 2015, varav ungefär 28 000 anlände till Finland (Eurostat, 2020).
Samtidigt är många länder i västvärlden beroende av arbetskraftsinvandring på grund
av en åldrande befolkning och minskad fertilitet (Norris & Inglehart, 2019).
Arbetskraftsinvandring har, enligt Europeiska kommissionen (2020), en nyckelroll för
att hantera nuvarande och framtida demografiska utmaningar i Europeiska unionen.
Enligt Arbets- och näringsministeriet (2020) är arbetskraftsinvandringen viktig även
för Finland, eftersom kompetent utländsk arbetskraft minskar antalet flaskhalsar på
den finländska arbetsmarknaden.
Medan mängden invandrare i Europa har ökat, har vi samtidigt kunnat bevittna en
växande trend av intolerans gentemot invandrare. Radikalhögerpartier har fått ett stort
uppsving i Europa under de senaste årtiondena och enligt Norris och Inglehart (2019)
har stödet för populistpartier till och med fördubblats under denna tid.
Radikalhögerpartierna i Europa fick speciellt mycket luft under vingarna under både
finanskrisen 2007–2008 och flyktingkrisen 2015. I Finland har det högerpopulistiska
partiet Sannfinländarna under 2000- och 2010-talen vuxit till ett av landets största
partier, som också satt i regeringen åren 2015–2017.
Populistpartierna har lyft upp invandring till ett centralt tema inom europeisk politisk
diskurs, som därför måste diskuteras inom alla partier (Yilmaz, 2012). Enligt Yilmaz
utnyttjar populistpartierna människors rädsla för invandring och frustration över det
politiska etablissemanget. De mobiliserar väljare och får dem att tro att invandringen
hotar befolkningens säkerhet, identitet och sysselsättningsmöjligheter (Zaslove, 2004).
Populistpartierna inom Europeiska unionen har som mål att bland annat begränsa
1

inflödet av invandrare, flyktingar och asylsökande från länder utanför Europa,
motsätta sig mångkulturalism och integration av invandrare, samt vidta strängare
åtgärder för att förebygga terrorism (Esposito & Kalin, 2011).
Det är viktigt att förstå vad som driver invandringskritiska åsikter. På grund av detta
har ett stort antal studier gjorts, i vilka man kartlagt det som påverkar individers
attityder till invandring i olika länder (till exempel Coenders, Lubbers & Scheepers,
2008; Escandell & Ceobanu, 2010; Gorodzeisky & Semyonov, 2009; Quillian, 1995).
I dessa studier har man kunnat fastställa att det finns en hel del olika faktorer som kan
förklara en individs attityder till invandring. Dessa förklarande variabler har att göra
med både individuella och samhälleliga faktorer. Individuella faktorer som påverkar
attityderna är till exempel socioekonomisk ställning, utbildningsgrad och
partitillhörighet (till exempel Hainmueller & Hiscox, 2007; Kunovich, 2004; Quillian,
1995). På den samhälleliga nivån kan man se att olika ekonomiska mått såsom
arbetslöshetsgrad och BNP påverkar utfallet (till exempel Coenders, Lubbers och
Scheepers, 2008; Coenders & Sheepers, 2008).
Utöver dessa förklarande variabler har man också kunnat påvisa att individers
förtroende för politik är en variabel som kan förklara en del av variationen i attityderna
till invandring. MacDonald hittar i sin studie från 2019 belägg för att det politiska
förtroendet har ett positivt och betydelsefullt inflytande på amerikaners stöd för
invandring. Individer med ett stort politiskt förtroende är, oberoende av
partitillhörighet, mer positivt inställda till invandring. MacDonald menar att när
individer litar på regeringen, det vill säga den aktör som i slutändan är ansvarig för
invandringspolitiken, är de mer villiga att låta dem genomföra invandringspositiv
politik. När individer inte litar på regeringen, kommer de vara mindre villiga att stödja
invandringspolitik, eftersom de är mindre benägna att lita på politikers förmåga att
hantera invandringspolitiken på ett lyckat sätt.
Halapuu, Paas och Tammaru (2013) undersöker hur förtroendet för olika samhälleliga
institutioner påverkar attityderna till invandrare hos européer. Författarna undersöker
två grupper av individer; medlemmar av etniska majoriteter och etniska minoriteter i
europeiska länder. De använder sig av data från fjärde omgången av European Social
Study år 2008 och fastställer att förtroendet för institutioner har en stark förklarande

2

kraft när man analyserar individers attityder till invandraring. Förtroende för
institutioner verkar ha ett starkare samband med attityder hos etniska majoriteter.
Målet med denna avhandling är att vidare undersöka sambandet mellan politiskt
förtroende och attityder till invandring och pröva om det politiska förtroendet påverkar
attityderna till invandring även i en finländsk kontext. Det finns ingen tidigare
forskning som undersöker specifikt denna koppling utifrån finländska data. Överlag
man forskat rätt lite i det finländska folkets attityder till invandring. Under de senaste
åren har ett par pro gradu-avhandlingar publicerats som studerat finländares attityder
till invandring (till exempel Herranen, 2019; Niemelä, 2018), men någon mer
omfattande forskning om attityderna till invandring bland finländare har inte gjorts
sedan Ervasti (2004) och Jaakkola (2009).
Gällande invandring är Finland tämligen unikt både i ett nordiskt och europeiskt
sammanhang, eftersom Finland historiskt sett tagit emot relativt få invandrare. Finland
har varit ett utvandringsland under största delen av sin självständighet och
nettoinvandringen blev positiv först på 1980-talet (Statistikcentralen, 2019). Finland
har fortfarande den lägsta andelen utrikesfödda i befolkningen av alla västeuropeiska
EU-länder (6,8 %) och år 2019 var andelen utrikesfödda åttonde lägst av alla 28
medlemsländer i EU (European Migration Network Ireland, 2020). Varje år växer
Finlands utrikesfödda befolkning med cirka 15 000, jämfört med till exempel Finlands
grannland Sverige dit 116 000 personer invandrade år 2019 (Statistikmyndigheten
SCB, 2020).
Med tanke på hur få invandrare Finland tagit emot, är det anmärkningsvärt hur
utbredda de invandringskritiska åsikterna är i landet. Det finns till och med forskning
som säger att Finland är bland de mest rasistiska länderna i EU. European Union
Agency for Fundamental Human Rights (2018) konstaterar i sin rapport bland annat
att 63 % av människor med afrikansk härkomst i Finland hade upplevt rasistiska
trakasserier inom de senaste fem åren före undersökningen.
MacDonald (2019) fann i sin undersökning ett kausalt samband mellan politiskt
förtroende och attityder till invandring i USA. USA är ett land som är uppbyggt av
immigranter och har fler invandrare än något annat land i världen (Budiman, 2020).
För att vidare undersöka teorin om ett samband mellan politiskt förtroende och
3

attityder till invandring är det av värde att testa teorin på ett land som skiljer sig mycket
från USA. Man kan hävda att Finland, med sina låga nivåer av invandring, prövar
teorin om sambandet mellan politiskt förtroende och attityder till invandring extra hårt.
Det finns med andra ord skäl att tro att ifall politiskt förtroende har en inverkan på
attityderna till invandring även i Finland, kan samma samband även hittas i andra delar
av världen.

1.2 Syfte och forskningsfråga
Syftet med denna avhandling är att pröva teorin om att politiskt förtroende påverkar
attityderna till invandring i en finländsk kontext. För att uppnå syftet ställs den
övergripande forskningsfrågan huruvida förtroendet för politik har en självständig
förklarande effekt på attityderna till invandring i Finland.

1.3 Disposition
I det inledande kapitlet diskuterades bakgrunden till forskningsproblemet och jag
återgav en del av den tidigare forskning som finns på området. I de efterföljande
kapitlen introduceras avhandlingens teoretiska ramverk; i kapitel 2 presenteras
avhandlingens mest centrala begrepp och kapitel 3 går djupare in på tidigare forskning
på området. Kapitel 4 sammanfattar avhandlingens teoretiska referensram och
presenterar avhandlingens hypoteser.
I avhandlingens kapitel 5, 6 och 7 presenteras min egen undersökning. Kapitel 5
behandlar forskningsdesignen och metoden som används för att undersöka
forskningsfrågan, medan kapitel 6 presenterar datamaterialet. Kapitel 7 utgörs av
undersökningens resultat och en analys av dem. Avhandlingen avslutas med en
sammanfattande diskussion i kapitel 8.

4

2 Centrala begrepp
I detta kapitel redogörs för avhandlingens teoretiska ramverk. I kapitlet utreds de mest
centrala begreppen för denna avhandling, nämligen politiskt förtroende och attityder
till invandring. Beträffande politiskt förtroende utreds definitionen av politiskt
förtroende, hur man kan hantera politiskt förtroende som studieobjekt och hur det
politiska förtroendet ser ut i Finland. I kapitel 2.2 behandlas därefter attityderna till
invandring; hur man kan hantera attityder till invandring som studieobjekt samt hur
attityderna till invandring ser ut i Finland.

2.1 Politiskt förtroende
De flesta forskare är överens om att politiskt förtroende är viktigt för att demokratin i
ett land ska fungera (till exempel Easton, 1965; Hetherington, 1998). Politiskt
förtroende behövs för att samla offentligt stöd för att övervinna olika typer av
samhällsproblem. Lågt politiskt förtroende kan till exempel göra medborgarna mindre
villiga att betala skatt, lyda lagen eller rösta (till exempel Hooghe & Marien, 2013;
Marien & Hooghe, 2011).

2.1.1 Definition
Miller (1974) definierar politiskt förtroende som en grundläggande utvärdering av det
politiska systemet i samhället. Medborgarna har antaganden om hur det politiska
systemet ska fungera och det politiska förtroendet mäter hur bra institutioner och
politiska aktörer agerar enligt individers normativa föreställning om hur de bör
fungera.
Politiskt förtroende som begrepp har enligt Kestilä-Kekkonen och Vento (2019) sina
rötter i begreppet politiskt stöd (eng. political support). Easton (1965) etablerade
begreppet systemstöd (eng. systems support) redan under mitten av 1960-talet och
detta begrepp likställs av bland annat Norris (2017) med politiskt stöd. Konceptet
”politiskt stöd” kan enligt Weatherford (1992) förstås som att medborgarna accepterar
legitimiteten av staten att styra inom dess territoriella gränser. När medborgarna
uppvisar ett starkt stöd för politiken utmanar de inte den grundläggande

5

konstitutionella

strukturen,

spelreglerna

eller

myndighetsbefogenheterna

i

nationalstaten.
Begreppen som har med politiskt stöd och förtroende att göra överlappar ofta varandra
i litteraturen. Enligt Norris (2017) flätas ofta begreppen systemstöd (systems support),
institutionellt förtroende (eng. institutional confidence), politiskt stöd (eng. political
support) och politiskt förtroende (eng. political trust) samman av många forskare,
fastän det finns skillnader mellan dessa begrepp. Norris åskådliggör detta genom att
konstatera att man kan stödja en ledare på grund av hens karaktär eller personlighet,
utan att man nödvändigtvis litar på hen, eller har något förtroende för hens prestationer.
Det är med andra ord viktigt att kunna särskilja begreppen ifrån varandra och få till
stånd korrekta definitioner av dem (Kestilä-Kekkonen & Vento, 2019).
För att förstå begreppet politiskt förtroende måste man dock först gå djupare in på
begreppet politiskt stöd. Easton (1965) presenterade en viktig konceptuell skillnad
mellan specifikt och diffust politiskt stöd. Specifikt politiskt stöd fokuserar på valda
och utsedda politiska aktörer som är ansvariga för att fatta och genomföra politiska
beslut inom nationalstaten. Indikatorer för specifikt stöd inkluderar populariteten hos
den sittande presidenten, statsministern, regeringen, ministrar, partiledare och lokala
representanter, samt stöd för politiska partier (i regering och opposition). Det täcker
också attityder till ledarskapet inom offentliga myndigheter. Specifikt politiskt stöd
förväntas fluktuera över tid när individer reagerar på kortsiktiga faktorer, såsom
ändringar i politiska partiers ledarskap.
Enligt Easton (1965) representerar diffust politiskt stöd mer abstrakta känslor
gentemot nationalstaten och de politiska aktörerna. Det handlar om allmänhetens
attityder till det politiska systemet på en bredare nivå, oberoende av resultaten de
politiska aktörerna i systemet får till stånd. De politiska institutionerna kvarstår även
om de sittande ledarna avlägsnas från sitt ämbete och därför har det diffusa politiska
stödet visat sig vara mer stabilt än det specifika politiska stödet, som fluktuerar mera.
Politiken kan alltså ha ett diffust stöd av allmänheten, fastän medborgarna inte skulle
ha ett specifikt stöd för politiken och alltså inte skulle vara nöjda med makthavarna
just nu.

6

Norris (2017) avser att begreppet politiskt stöd kan ses som ett flerdimensionellt
fenomen som sträcker sig över ett kontinuum från det mest diffusa till det mest
specifika stödet. Till exempel Bellucci och Memoli (2012) har visat att Norris till stor
del följer Eastons tankegångar, men skiljer sig också från Easton på vissa väsentliga
punkter. Easton delar inte upp politiska institutioner och aktörer enligt det stöd de får
utan enligt honom kan samma aktörer åtnjuta både specifikt och diffust politiskt stöd.
Norris (2017), däremot, delar in institutioner och aktörer i det politiska systemet enligt
vilken typ av stöd de får.

Nationell identitet

Mest specifikt
stöd

Mest diffust
stöd

Godkännande av
regimens principer och
värdeingar
Utvärdering av regimens
prestanda
Förtroende för
regimens
institutioner

Godkännande av
maktinnehavare i
regimen

Figur 1. Nivåer av politiskt stöd (Norris, 2017).
I figur 1 kan Norris (2017) fem nivåer av politiskt stöd utläsas. Det mest diffusa stödet
åtnjuts av den nationella identiteten, det vill säga medborgarnas mest grundläggande
attityder till att tillhöra nationalstaten. Som exempel kan tas känslor av nationell
stolthet och patriotism. På den näst högsta nivån i figuren finns godkännandet av
regimens principer och värderingar, det vill säga medborgarnas godkännande av till
exempel demokratiska värderingar och ideal. Som tredje nivå kommer utvärderingar
av regimens resultat, exempelvis tillfredsställelse med det demokratiska styret och en
allmän bedömning om demokratins processer och metoder.
7

Närmare det mer specifika stödet kommer förtroendet för regimens institutioner, med
fokus på den lagstiftande, verkställande och dömande makten samt statliga och lokala
myndigheter. Det mest specifika stödet hittas i godkännandet av sittande
befattningshavare, inklusive attityder om specifika partiledare, partier och offentliga
tjänstemän (Norris, 2017).
Begreppet politiskt förtroende omfattas enligt Norris (2017) av de två nivåerna
närmast det mest specifika politiska stödet, det vill säga förtroendet för regimens
institutioner och godkännandet av sittande maktinnehavare. Det diffusa stödet är,
enligt Norris (2017), närmare relaterat till begreppet politisk tillit (eng. political
confidence).
Det specifika politiska stödet är dock svårt att helt separera från det diffusa stödet,
eftersom de ofta kan hänga ihop. Det specifika politiska stödet fluktuerar till följd av
händelser inom politiken, såsom t.ex. politiska skandaler (Strandberg, 2019). Politiska
skandaler gör att politiska förtroendet försvagas på kort sikt, men de kan också ha
effekter på det diffusa stödet för politik. Man har kunnat konstatera att återkommande
brister i specifikt politiskt stöd kan leda till legitimitetskriser för hela det politiska
systemet på lång sikt (Bowler & Karp, 2004; Strandberg, 2019).

2.1.2 Politiskt förtroende som studieobjekt
Eftersom det politiska förtroendet är en del av den helhet som diskuterades i kapitel
2.1.1, är politiskt förtroende inte så lätt att mäta och operationalisera. Såsom
konstaterades, är det specifika politiska stödet svårt att hålla helt separat från det
diffusa politiska stödet, eftersom till exempel återkommande törnar i det specifika
politiska stödet kan urholka även det diffusa stödet för politik. Dessutom har det enligt
Iyengar (1980) visat sig vara svårt att hitta en mätare som endast skulle mäta det diffusa
stödet för politik.
I olika internationella undersökningar används standardmått för att mäta individers
politiska förtroende (Marien, 2017). I undersökningarna frågas ”Hur stor tillit har du
personligen till var och en av följande institutioner”, följt av en lista på olika politiska
aktörer och institutioner. Hooghe (2011) kritiserar dessa standardmått på politiskt
förtroende. Han gör en undersökning med data från British Election Study och kommer
fram till att indikatorer för olika institutioner korrelerar starkt med varandra. Han
8

hävdar att politiskt förtroende snarare är en endimensionell attityd och att detta beror
på att medborgarna inte skiljer mellan olika politiska institutioners diverse funktioner.
Detta kan, enligt Hooghe, bero på dålig kunskap om politik hos medborgarna, vilket
leder till att bedömningen av det politiska systemet som helhet baseras på den mest
framstående politiska aktören, såsom till exempel statsministern.

2.1.3 Det politiska förtroendet i Finland
Enligt Söderlund (2019) är nivån av politiskt förtroende i Finland högt både i
europeiska och globala jämförelser. Söderlund jämför Finlands nivåer av politiskt
förtroende med resten av länderna som är med i European Social Study
undersökningarna (32 stycken) och Finland placerar sig på plats nummer sju.
Söderlund förklarar att Finlands höga politiska förtroende bland annat kan förklaras
med ett historiskt arv, låga nivåer av korruption samt en konsensusdemokrati.

Figur 2. Politiskt förtroende i Finland åren 2002–2018
I figur 2 syns utvecklingen av finländarnas genomsnittliga politiska förtroende år
2004–2018 baserat på data från European Social Study. Det politiska förtroendet för
enskilda individer har mätts som genomsnittet av svar på fem frågor som mäter hur
9

stor tillit individerna har till olika politiska aktörer och institutioner. Dessa politiska
aktörer och institutioner är landets riksdag, rättsväsendet, polisen, politiker och
politiska partier. Första omgången av European Social Study, år 2002, innehöll inte
frågan om individers förtroende för politiska partier och därför finns inga data från år
2002. Respondenterna kunde placera sig på en skala från ingen tillit alls (0) till full
tillit (10), och därför rör sig grafens y-axel från 0 till 10.
Ur figur 2 kan utläsas att finländarnas politiska förtroende har varit väldigt stabilt
under åren 2004–2018. Enligt Söderlund (2019) minskade finländarnas politiska
förtroende lite i efterdyningarna av den ekonomiska krisen år 2007–2008 och detta kan
utläsas också ur denna graf (det politiska förtroendet år 2010 har sjunkit med 0,32 från
år 2008). I figur 2 syns också en liten nedgång i politiskt förtroende år 2014 (5,88)
jämfört med året före (2012) och året efter (2016).

2.2 Attityder till invandring
2.2.1. Attityder till invandring som studieobjekt
Att undersöka attityder till invandring kan vara en problematisk uppgift, eftersom
”invandrare” och ”invandring” ofta likställs med varandra inom attitydforskningen.
Forskare behandlar ofta ”attityder till invandring” och ”attityder till invandrare” som
samma sak, fastän de egentligen utgör två separata studieområden. Forskare har
kunnat visa att attityder till invandring och attityder till invandrare ofta överlappar
varandra; individer med en negativ inställning till invandrare har knappast en särskilt
positiv inställning mot invandring. Det finns dock även fall när attityderna inte
överlappar varandra; till exempel kan individer ha en negativ inställning mot ökad
invandring, men inte har något emot invandrarna som redan finns i landet (Ceobanu &
Escandell, 2010).
Att helt separera de två olika begreppen försvåras ytterligare av det faktum att
forskningen kring attityder mot både invandring och invandrare har använt sig av
samma teoretiska utgångspunkter. I de fall där de två olika typerna av attityder
uppfattas som distinkta studieobjekt, har man intresserat sig mer kring de förklarande
variablerna för attityder till invandrare, snarare än de förklarande variablerna för
attityder till invandring. I undersökningsfrågor är det dock möjligt att tydligt skilja
10

mellan attityder till invandring och invandrare, genom att till exempel ställa frågor som
handlar om ett lands invandringspolitik (Ceobanu & Escandell, 2010).
European Social Study innehåller flera frågor som mäter allmänhetens uppfattning om
invandring, inklusive huruvida invandrare är dåliga eller bra för landets ekonomi, hur
de påverkar landets kultur och om de gör värdlandet till ett bättre eller sämre ställe att
bo på. Många forskare har använt sig av just dessa variabler för att sammanställa en
enda enhetlig standardiserad skala för att mäta attityderna till invandring (till exempel
Gorodzeisky & Glikman, 2017; Norris & Inglehart, 2019). Enligt Ceobanu och
Escandell (2010) kan det mest lämpliga sättet att mäta attityder till invandring
verkligen vara en aggregering av svar på flera frågor till ett summerande eller
genomsnittligt index. Detta eftersom svaren på en enskild fråga knappast kan
representera en hel attityd gentemot ett fenomen.

2.2.2 Olika typer av invandrare
Ett annat problemområde när man undersöker attityder till invandring är själva termen
invandrare. ”Invandrare” är väldefinierat i en juridisk kontext, men i allmänt tal
används begreppet på många olika sätt. När man talar om invandrare kan man tänka
på alldeles olika grupper av människor; vissa tänker på asylsökande från Syrien, vissa
på en studiekompis, vissa på välutbildade arbetskraftsinvandrare på teknologiföretag
och andra på ägaren av den lokala sushirestaurangen (Messing & Ságvári, 2019).
Enligt Heath och Richards (2016) har det i många europeiska länder under de senaste
åren diskuterats vilka typer av invandrare som har rätt att immigrera till landet. En
särskilt omtvistad fråga är huruvida lågutbildade invandrare från länder utanför Europa
bör begränsas i antal. Baserat på data från den sjunde omgången av European Social
Study år 2014 konstaterar Heath och Richards att individer i Europa verkar föredra
invandrare av samma ras eller etniska grupp som majoriteten av befolkningen. Man
verkar vara mer välkomnande mot judar än mot muslimer och romer. Den minst
föredragna invandrargruppen hos européer var invandrare från fattigare länder utanför
Europa.
Det finns också forskning från Finland som tyder på att finländare har olika inställning
till olika typer av invandrare. Enligt Jaakkola (2009) var finländare år 2008 mer villiga
att ta emot estniska, polska och kinesiska invandrare framöver ryska och somaliska.
11

Finländare var också mer välvilligt inställda till utländska arbetssökande än till
flyktingar.
I denna avhandling definieras inte termen invandrare, istället används svar från
European Social Study. I ESS frågas det årligen frågor gällande attityder gentemot
”människor från andra länder som flyttar till Finland”. I denna fråga förstås begreppet
”invandrare” i vidast möjliga mening och det är omöjligt att veta vilken typ av
invandrare respondenten tänker på när hen ger sina svar. I ESS finns också frågor om
attityder gentemot ”människor av samma etniska tillhörighet”, ”människor av annan
etnisk tillhörighet än majoriteten” och ”människor från de fattigare länderna utanför
Europa”. Här är alltså frågorna något mer specifika, men respondenterna kan ändå
svara på frågan med helt andra uppfattningar om invandrare i åtanke. Detta är, enligt
Messing och Ságvári (2019), definitivt en betydande svaghet när det gäller att mäta
attityderna till invandring med hjälp av enkäter och frågeformulär.

2.2.3 Attityderna till invandring i Finland
Ervasti (2004) har undersökt finländska attityder till invandring och jämfört dessa med
andra européers attityder baserat på den första European Social Study-studien från
2002. Han når slutsatsen att finländare, jämfört med andra européer, på ett allmänt plan
har en mer negativ inställning till att öka antalet invandrare i Finland. Jämfört med
kontinentaleuropéer upplever dock finländarna relativt lite socioekonomiskt hot från
invandringen. De finländska respondenterna uppfattade dock det socioekonomiska
hotet som större än respondenterna i de övriga nordiska länderna. Oron för det
eventuella kulturella hotet ligger för Finlands del på samma nivå som i de andra
nordiska länderna, och på en mindre nivå än i andra europeiska länder.
Herranen (2019) undersöker i sin pro gradu-avhandling finländska attityder till
invandring åren 2002–2016 baserat på data från ESS, och når slutsatsen att attityderna
har varit rätt stabila under perioden. Variabeln för attityder till invandring kan i hennes
undersökning anta ett värde mellan noll och tio, varav tio är extremt positivt och noll
är extremt negativt till invandring. Finländarnas attityder till invandring har under
perioden varierat mellan 5,74 och 6,07, växelvis mer eller mindre positivt. Mittpunkten
för variabeln är 5,0 och man kan alltså utgående från medelvärdena konstatera att
finländarna är försiktigt positiva till invandring.
12

Figur 3. Attityder till invandring i Finland åren 2002–2018
I figur 3 kan man utläsa utvecklingen av finländares genomsnittliga attityder till
invandring åren 2002–2018. Jag har använt mig av samma data som Herranen (2019),
men hon har avgränsat sitt material genom att bland annat radera vissa observationer.
Därför antar variablerna inte riktigt samma värden här som i Herranens pro graduavhandling. I likhet med Herranens slutsatser kan man dock konstatera att finländares
attityder till invandring har varit stabila över tid, medeltalet har varit som högst år 2018
(6,11) och som lägst år 2010 (5,81).

13

3 Tidigare forskning om attityder till invandring
I kapitel 2 redogjordes för avhandlingens mest centrala variabler, det vill säga den
oberoende variabeln politiskt förtroende och den beroende variabeln attityder till
invandring. I detta kapitel presenteras den tidigare forskning som studerat vad som
påverkar den beroende variabeln, det vill säga individers attityder till invandring.
Inledningsvis redogörs för tidigare forskning som undersökt hur politiskt förtroende
hänger ihop med attityderna till invandring, vilket är det samband jag primärt
intresserar mig för i denna avhandling. Kapitlet fortsätter sedan med en genomgång av
de vanligaste och mest centrala teorierna om vilka andra faktorer som påverkar
attityderna till invandring. Dessa faktorer behandlas för att kunna kontrollera för dessa
variabler när det potentiella sambandet mellan politiskt förtroende och attityder till
invandring undersöks senare i avhandlingen.

3.1 Politiskt förtroende
Som redogjordes för i kapitel 2, definieras politiskt förtroende som en grundläggande
utvärdering av det politiska systemet i samhället (Miller, 1974). Individer har
antaganden om hur det politiska systemet bör fungera och politiskt förtroende fungerar
som en mätare på hur bra det politiska systemet lever upp till individers normativa
föreställningar om hur det bör fungera vid en given tidpunkt.
Enligt Rudolph (2017) har ett växande antal forskare vidareutvecklat politiskt
förtroende och börjat se det som en heuristik (till exempel Hetherington, 2005;
Rudolph & Evans, 2005). Enligt Rudolph (2017) menar politiska psykologer såsom
Fiske och Taylor (1991) att heuristik är en psykologisk modell som fungerar som en
kognitiv genväg och kan hjälpa individer att fatta rimliga beslut på ett relativt enkelt
sätt. Enligt det heuristiska perspektivet fungerar politiskt förtroende som en
beslutsregel som hjälper människor att avgöra ifall de vill stödja eller motsätta sig olika
politiska åtgärder. Heuristiken minskar komplexa politiska bedömningar och gör dem
till en enkel fråga om vare sig man har förtroende för politik eller inte (Rudolph, 2017).
Hetherington och Globetti (2002) hävdar att politiskt förtroende har inflytande när
individer uppmanas stödja politiska beslut de själva får lite direkt nytta av, men som
ändå medför verkliga eller upplevda kostnader för dem. Hetherington och Globetti
14

undersöker kopplingen mellan politiskt förtroende och stöd för program som är
inriktade på specifika etniciteter, eftersom de menar att etnicitetsinriktad politik är ett
bra exempel på politik som kräver uppoffringar för vissa men inte av andra. Med hjälp
av data från American National Election Studies åren 1990–1994 visar de att politiskt
förtroende verkligen påverkar individers stöd för en serie initiativ inriktade på
specifika etniciteter. Det politiska förtroendet verkar ”aktiveras” särskilt hos vita
människor när de känner sig hotade av politik som är inriktad på olika minoriteter,
såsom utbildningskvoter för minoriteter eller direkt finansiellt stöd.
När individer betalar kostnader (såsom skatter) snarare än får förmåner från staten,
måste de ha förtroende för politik för att tro att det politiska programmet ska ge
samhällsnytta och inte slösa på gemensamma resurser (Hetherington & Husser, 2012).
Enligt MacDonald (2019) hör invandringsfrågor till något som ”aktiverar” det
politiska förtroendet hos individer. Ökad invandring medför verkliga eller upplevda
risker och kostnader, men har få direkta, påtagliga fördelar för befolkningen. Därför
hävdar MacDonald (2019) att politiskt förtroende spelar en viktig roll för
utformningen av stöd för invandring.
MacDonald (2019) undersöker amerikanska tvärsnittsdata och kommer fram till att
individer med högt politiskt förtroende är, oberoende av partitillhörighet, mer benägna
att stödja ökad invandring än individer med lågt politiskt förtroende. Förhållandet
mellan variablerna håller för kontroll av olika valår, perioder under både republikansk
och demokratisk ledning, samt under olika ekonomiska förhållanden. MacDonald
undersöker också paneldata från American National Election Studies och General
Social Survey och även dessa resultat tyder på att politiskt förtroende påverkar stödet
för invandring. För att utesluta problem med endogenitet, utför MacDonald dessutom
ett experiment med hjälp av Amazons Mechanical Turk (MTurk). Resultaten från
experimentet bekräftar den kausala relationen mellan politiskt förtroende och stöd för
positiv invandringspolitik i USA. MacDonald konstaterar att individer med högre
politiskt förtroende är mer benägna att stödja en omfattande invandringspolitik och ge
politikerna utrymme att genomföra invandringspolitiken. MacDonald menar att dessa
individer är övertygande om att invandringspolitiken kommer utföras på ett sätt som
skyddar den infödda befolkningen från både verkliga och upplevda hot.

15

Det finns också studier som undersökt sambandet mellan förtroendet för olika statliga
institutioner och attityder till invandring (till exempel Halapuu, Paas & Tammaru,
2013; Husfeldt, 2004). Husfeldt (2004) undersöker elevers attityder till invandrare
baserat på IEA Civic Education Study och visar att förtroendet för olika statliga
institutioner tycks hindra elever från att ha negativa attityder mot invandrare. Halapuu,
Paas och Tammaru (2013) undersöker förhållandet mellan förtroendet för statliga
institutioner och attityder till invandring hos etniska majoriteter och minoriteter i
Europa, baserat på data från European Social Study. De konstaterar att institutionellt
förtroende har ett starkt samband med attityderna till invandring, och detta kan
upptäckas särskilt hos etniska majoriteter. Författarna antar att detta delvis beror på ett
lägre förtroende för olika institutioner hos etniska minoriteter.
Kausaliteten är något av en kontroversiell fråga när man behandlar sambandet mellan
politiskt förtroende och attityderna till invandring (Halapuu, Paas & Tammaru, 2013).
McLaren (2012) hittar bevis på att politiskt förtroende och attityder till invandring
hänger ihop, men hon ponerar att kausaliteten fungerar i motsatt riktning än den som
antas i denna avhandling. McLaren konstaterar att det är troligt att individer som
upplever ett hot från invandring kommer börja ifrågasätta institutionerna som styr
invandringspolitiken. Också Citrin, Levy och Wright (2014) uttrycker oro för att en
misslyckad invandringspolitik kan stärka missnöjet mot makthavare och det politiska
systemet som helhet.
McLarens (2012) och Citrin, Levy och Wrights (2014) resultat behöver dock inte
utesluta att det också skulle kunna finnas ett motsatt kausalt förhållande mellan
politiskt förtroende och attityder till invandring. Oron över invandring och hur
politikerna hanterar invandringspolitiken kan komma att påverka det politiska
förtroendet negativt, samtidigt som politiskt förtroende kan fungera som beslutsregel
när individer väljer hur de ska förhålla sig till ökad invandring (MacDonald, 2019).
Såsom behandlades tidigare i kapitlet, visar MacDonald (2019) med hjälp av
panelmetodik och experimentell metodik att förhållandet mellan variablerna också
fungerar i den kausala riktning som antas i denna studie.

16

3.2 Övriga faktorer som förklarar attityderna till invandring
Utöver politiskt förtroende finns en rad andra faktorer som påverkar individers
attityder till invandring. För att få en tydligare helhetsbild över de mest centrala
teoretiska perspektiven och empiriska bevisen har de delats upp i två olika
underrubriker. Inledningsvis redogörs för faktorer på individnivå som förklarar
attityderna till invandring, och i kapitel 3.2.2 redogörs för förklaringarna på
samhällelig nivå.

3.2.1 Faktorer på mikronivå
Forskning som undersökt vilken roll personliga attribut har för attityderna till
invandring, har konstaterat att en högre utbildningsnivå på det stora hela betyder en
mer positiv inställning till invandrare (till exempel Quillian, 1995; Wagner & Zick,
1995). Bland möjliga orsaker till detta nämns att utbildning gör individer mer liberala,
genom exempelvis en bredare kunskapsbas, en högre exponering mot främmande
kulturer och en större acceptans för mångfald (Ceobanu och Escandell, 2010). Enligt
Hjerm (2001) ser effekten av utbildning olika ut i olika länder och detta verkar bland
annat bero på skillnader i olika länders utbildningssystem. Coenders & Scheepers
(2003) undersöker effekten av utbildning på olika dimensioner av nationalism och
xenofobi i europeiska länder. Deras resultat tyder på att effekten av utbildning är
mindre i tidigare socialiststater i Östeuropa än i motsvarande länder i Västeuropa med
långa demokratiska arv.
Även andra prestationsbaserade variabler i nära anknytning till utbildning har visat sig
kunna förklara skillnader i attityder till invandring. Sådana variabler är till exempel
arbetslivsstatus, yrke och lönenivå (till exempel Kunovich, 2004; Semyonov &
Glikman, 2009). Forskare har förklarat dessa resultat med avstamp i ekonomiska
teorier om egenintresse och konkurrens. Individer från lägre socioekonomiska skikt
(såsom till exempel arbetslösa eller lågutbildade arbetare) måste i större utsträckning
konkurrera med invandrare om gemensamma resurser, såsom till exempel
arbetsplatser eller statliga utgifter och tjänster (Hainmueller & Hopkins, 2014).
Individer från lägre socioekonomiska skikt, utvecklar då som rationella aktörer mer
negativa attityder till invandring, jämfört med individer från högre socioekonomiska
skikt med säkrare status (Quillian, 1995).
17

Enligt Ceobanu och Escandell (2010) har demografiska variabler såsom ålder, kön och
var man bor (urbant eller på landsbygd) inte lika mycket förklaringskraft som de
prestationsbaserade variablerna. Ett flertal studier (till exempel Gorodzeisky &
Semyonov 2009; Quillian 1995) visar dock att äldre manliga respondenter som är
bosatta på landsbygden är mer benägna att ha mer negativa attityder till invandring än
unga kvinnor bosatta i stadsområden. Inte heller religionsbaserade variabler (såsom
religiöst samfund och hur ofta man går i kyrka) verkar ha betydande förklarande kraft
på attityderna till invandring (Ceobanu & Escandell, 2010). Man har iallafall inte
lyckats hitta övertygande bevis på detta, men enligt Ceobanu och Escandell kan detta
delvis förklaras av forskares eventuella ovilja att genomföra ytterliga undersökningar
i sambandet mellan religion och attityder till invandring.
Många studier fastställer att attityderna till invandring sannolikt påverkas av personlig
politisk ideologi och partisympatier (till exempel Hainmueller & Hiscox, 2007; Norris,
2005). Forskare är överens om att individer som identifierar sig med en konservativ
ideologi eller röstar på ett högerparti är mer benägna att motsätta sig invandrares
närvaro och stödja en mer restriktiv invandringspolitik. I Hainmueller och Hiscoxs
undersökning av data från European Social Study år 2003 verkar förhållandet vara
starkare och mer robust när det gäller invandrare från fattigare länder (jämfört med
rikare länder).
Kontaktteorin är en annan teori som kan förklara attityderna till invandring på
mikronivå. Kontaktteorin bygger vidare på Allports (1954) hypotes om att kontakt med
andra människor i allmänhet främjar en mer gynnsam attityd till medlemmar utanför
den egna gruppen. I senare studier (till exempel Escandell & Ceobanu, 2009; McLaren,
2003) har man kunnat bekräfta att det finns effekter av att ha vänner och bekanta bland
minoriteter. McLaren visar att vänskap med medlemmar från minoritetsgrupper kan
minska nivån av villighet att utvisa lagliga invandrare från landet.
Enligt Putnam (2000) är individer som har mer socialt förtroende i allmänhet bättre
medborgare med mer samarbetsvilja och samhälleligt engagemang. Herreros och
Criado (2009) visar att socialt förtroende också har en påverkan på individers attityder
till invandring. Herreros och Criado hävdar att samhällen med höga nivåer av socialt
förtroende och socialt kapital underlättar integrationen av invandrare, eftersom
individer med högt socialt förtroende tenderar har mer positiva attityder till invandring.
18

Enligt Herroros och Criado är individer med högt socialt förtroende särskilt immuna
mot fördomar, eftersom de har högre social intelligens och därför inser att fördomar
inte alltid är så välgrundade.
På den personliga nivån kan även en individs brist på känsla av säkerhet i hens
grannskap leda till mer negativa attityder till invandring. Chandler och Tsai (2001) har
studerat förhållandet mellan känsla av säkerhet och attityder till invandring och fann
en svag positiv relation mellan variablerna.

3.2.1 Faktorer på makronivå
Faktorerna på mikronivå är viktiga när man undersöker attityder till invandring, men
de kan bara delvis förklara variationer i attityderna till invandring. Det finns också en
hel del attribut på landsnivå som påverkar attityderna till invandring och invandrare
(Semyonov, Raijman & Gorodzeisky, 2008). Dessa variabler på makronivå tas upp
härnäst.
På den strukturella nivån är teorin om grupphot och etnisk konkurrens en av de mest
centrala teorierna. Denna teori utvecklades ursprungligen av Blumer (1958) och den
antar att det finns en tävlan mellan olika etniska grupper som leder till negativa
attityder gentemot individer utanför den egna gruppen. Infödda medborgare kan känna
ett ekonomiskt, kulturellt eller religiöst hot av invandring, vilket leder till utestängning
eller fördomar gentemot invandrare (till exempel Norris & Inglehart, 2019; Scheepers,
Gijsberts, & Coenders, 2002). Dessa hot kan vara antigen verkliga eller bara upplevda
sådana (till exempel Quillian 1995).
Coenders, Lubbers och Scheepers (2008) undersöker hur olika makroekonomiska
faktorer påverkar de mest radikala anti-invandraråsikterna, nämligen stödet för
utvisning av lagliga invandrare. Dessa åsikter är de mest radikala enligt författarna,
eftersom de indikerar att individer vill avstå från all kontakt med invandrare fastän
invandrarna redan har fått lagligt tillträde till landet. Coenders m.fl. (2008) bygger på
teorin om grupphot och etnisk konkurrens och antar att nivåerna av konkurrens har en
inverkan på attityder till invandring. De anser att konkurrensen blir högre när ett större
antal individer tävlar om knappa resurser eller när ett oförändrat antal individer tävlar
om en minskande mängd resurser. En ökad invandring när resurserna är oförändrade
borde alltså enligt teorin leda till mer negativa attityder till invandring och
19

makroekonomisk nedgång (såsom ökad arbetslöshet och minskad BNP) borde leda till
mer negativa attityder till invandring. Både den verkliga och upplevda konkurrensen
förväntas däremot bli mindre intensiv under ekonomiskt bättre tider.
Coenders m.fl. (2008) undersöker europeiska länder med hjälp av data från
Eurobarometern år 2003 och konstaterar att resultatet tyder på att en högre andel
invandrare i landet verkar öka på stödet för utvisning av lagliga immigranter. Effekten
av nettoimmigration verkar också ha betydelse; ju fler individer som (redan) bor i
landet och ju fler invandrare som migrerar till landet, desto fler infödda medborgare
stöder politik om utvisning av lagliga immigranter. Författarna hittar också ett svagt
förhållande mellan BNP och stöd för utvisningspolitik, vilket tyder på att ju sämre den
ekonomiska situationen i ett land är, desto fler stöder politiken om att utvisa lagliga
invandrare. De hittar dock inga bevis på att en ökad arbetslöshet skulle påverka
attityderna.
Det verkar som att effekten av makroekonomiska förhållanden inte heller i andra
studier är konsekvent. Coenders och Scheepers (2008) hittar bevis på att etnisk
diskriminering är mer utbredd i tider av ökande arbetslöshet, men att effekten av
arbetslöshet som sådan är positiv på etnisk diskriminering. I linje med Coenders m.fl.
(2008) hittar Semoyonov, Raijman och Gorodzeisky (2006) bevis på att negativa
attityder gentemot invandrare hänger ihop med sämre ekonomiska tider, men i motsats
till dessa hittar Quillian (1995) inga bevis på att BNP per capita skulle påverka
fördomar mot invandrare i Europa. Kunovich (2004) visar att ekonomiska
förhållanden påverkar attityderna till invandring särskilt i mindre ekonomiskt
välmående samhällen, såsom de i Östeuropa.

20

4 Sammanfattning av avhandlingens referensram
samt hypoteser
Denna avhandling har som mål att undersöka om den finländska befolkningens
förtroende för politik påverkar deras attityder till invandring. Själva undersökningen
av det potentiella sambandet mellan förtroendet för politik och attityderna till
invandring presenteras i kapitel 5–7, i avhandlingens metod-, material- och
resultatkapitel.
För att kunna utföra undersökningen behövdes en djupare förståelse för variablerna
som är av intresse för avhandlingens forskningsfråga. En genomgång av variablerna
gjordes i kapitel 2 och 3, som också står för avhandlingens teoretiska referensram. I
kapitel 2 redogjordes för avhandlingens två viktigaste variabler, nämligen den
oberoende variabeln politiskt förtroende och beroende variabeln attityder till
invandring.
Kapitel 2.1 inleddes med en diskussion om begreppet politiskt förtroende. Politiskt
förtroende separerades från de närbesläktade begreppen politiskt stöd, systemstöd och
institutionellt stöd, som ofta flätas samman av forskare. Begreppet politiskt förtroende
omfattas enligt Norris (2017) av förtroendet för regimens institutioner och
godkännandet av sittande maktinnehavare och det är definitionen som politiskt
förtroende har även i denna avhandling.
Det kan vara svårt att mäta en så diffus idé såsom politiskt förtroende, och några av
problemen som finns tas upp i kapitel 2.1.2. I European Social Study används
standardmått för att mäta en individs förtroende för politik genom att ställa frågor om
hur stor tillit individer har till olika politiska institutioner. Hooghe (2011) kritiserar
standardmåtten på politiskt förtroende och menar att de egentligen alla mäter samma
sak; han hävdar att bedömningen av det politiska systemet som helhet ofta baseras på
den mest framstående politiska aktören. I denna avhandling används ett genomsnitt av
svar på flera frågor för att mäta en individs förtroende för politik, för att råda bot på
denna problematik. Operationaliseringen av politiskt förtroende behandlas närmare i
kapitel 6.2.

21

I den sista delen av kapitel 2.1 behandlas hur det politiska förtroendet ser ut i Finland.
Enligt Söderlund (2019) är nivån av politiskt förtroende i Finland högt i både
europeiska och globala jämförelser och i kapitel 2.1.3 redogörs för några förklaringar
till varför det är så.
Kapitel 2.2 behandlar utfallsvariabeln attityder till invandring och kapitlet inleds med
en diskussion om attityder till invandring som studieobjekt. European Social Study
och liknande intervjustudier innehåller flera frågor som kan mäta allmänhetens
attityder till invandring. Många forskare använder sig av ett genomsnittligt svar på
flera frågor för att mäta en individs helhetsattityd till invandring, och i denna
avhandling används samma metod.
I kapitel 2.2.2 behandlas ett problemområde när man mäter attityder till invandring,
nämligen själva termen invandrare och att det är omöjligt att veta vilken typ av
invandrare människor tänker på när de ger sina svar. I kapitel 2.2.3 diskuteras
finländska attityder till invandring. Det fastställs att finländare är försiktigt positiva till
invandring (Herranen, 2019), men dessvärre har finländare en mer negativ inställning
till invandrare än individer i många andra europeiska länder (Ervasti, 2004).
I kapitel 3 gjordes en djupdykning i den tidigare forskning som undersökt vad som
påverkar individers attityder till invandring. Kapitlet inleds med en genomgång av den
tidigare forskning som har undersökt samma koppling som denna avhandling
intresserar sig för; nämligen hur politiskt förtroende hänger ihop med attityder till
invandring.
Den tidigare forskning som undersökt kopplingen mellan politiskt förtroende och
attityder till invandring bygger på en vidareutveckling av begreppet politiskt
förtroende. Vidareutvecklingen i fråga antar att politiskt förtroende fungerar som en
beslutsregel som hjälper individer att avgöra hur de ska förhålla sig till olika politiska
ärenden, såsom till exempel invandringsfrågor. Enligt Hetherington och Globetti
(2002) har politiskt förtroende speciellt mycket inflytande när individer uppmanas
stödja politiska beslut de själva får lite direkt nytta av, men som ändå medför kostnader
för dem. Den forskning som presenterades i kapitel 3.1. visar att det finns tydliga
empiriska bevis på att politiskt förtroende har en kausal inverkan på attityder till
invandring (till exempel Hetherington & Globetti, 2002; MacDonald, 2019), men det
22

finns också röster som hävdar att kausaliteten fungerar i motsatt riktning än den som
antas i denna avhandling (Citrin, Levy & Wright, 2014; McLaren, 2012).
Efter genomgången av tidigare forskning som behandlar hur politiskt förtroende och
attityder till invandring hänger ihop, presenterades övriga faktorer som kan förklara
attityderna till invandring. Denna genomgång gjordes för att kunna fastställa vilka
kontrollvariabler som bör inkluderas när orsakssambandet mellan politiskt förtroende
för politiskt förtroende undersöks.
Enligt de teoretiska perspektiven och empiriska bevisen som presenteras i kapitel 3.2,
finns det både faktorer på mikro- och makronivå som påverkar attityderna till
invandring. De viktigaste faktorerna på mikronivå är utbildningsnivå, arbetslivsstatus,
lönenivå, politisk ideologi, partisympatier, socialt förtroende och känsla av trygghet i
omgivningen. Också demografiska variabler såsom ålder, kön, var man bor (urbant
eller på landsbygd) och religiositet kan förklara variationer i attityderna till invandring.
På samhällelig nivå är det variabler såsom andelen invandrare i landet, BNP per capita
och arbetslöshetsgrad som kan påverka individers attityder till invandring.
Avhandlingens teoretiska referensram kan åskådliggöras genom modellen i figur 4.
Avhandlingens övergripande forskningsfråga är om politiskt förtroende har en
självständig förklarande effekt på attityder till invandring i Finland. För att kunna
undersöka om det finns en självständig förklarande effekt mellan den oberoende och
beroende variabeln, behöver man sätta in kontrollvariabler till modellen. Dessa
variabler kontrollerar för övriga faktorer på mikro- och makronivå som har en inverkan
på den beroende variabeln attityder till invandring. Det är viktigt att ha med relevanta
kontrollvariabler i sina analyser, eftersom man annars riskerar dra felaktiga slutsatser
om sambandet mellan den oberoende och beroende variabeln.

23

Beroende variabel:
Attityder till invandring

Oberoende variabel:
Politiskt förtroende

Kontrollvariabler:
Övriga förklarande
variabler på mikro- och
makronivå
Figur 4. Avhandlingens teoretiska modell
Baserat på den teoretiska referensram som presenterats i kapitel 2 och 3, utgår denna
avhandling från följande hypoteser:
H1a: Högre nivåer av politiskt förtroende på individnivå leder till mer positiva attityder
till invandring
H1b: Lägre nivåer av politiskt förtroende på individnivå leder till mer negativa
attityder till invandring

24

5 Forskningsdesign och metod
Tidigare kapitel i denna avhandling har behandlat avhandlingens teoretiska ramverk.
I detta kapitel redogörs för den metodik som används för att undersöka
forskningsfrågan om huruvida politiskt förtroende i Finland har en självständig
förklarande effekt på attityder till invandring. Kapitlet inleds med en diskussion om
forskningsdesign och fortsätter med att presentera den statistiska analysteknik som
används för att undersöka det potentiella sambandet mellan variablerna.

5.1 Forskningsdesign
I denna avhandling intresserar jag mig för det potentiella sambandet mellan politiskt
förtroende och attityderna till invandring i Finland. Största delen av den tidigare
forskning som intresserat sig för attityder till invandring har använt sig av
tvärsnittsundersökningar från ett land (till exempel Dustmann & Preston; 2007;
McAllister, 2016; McLaren, 2012) eller jämförande undersökningar mellan olika
länder (till exempel Ervasti, 2004; Hainmueller & Hiscox, 2007; Halapuu, Paas &
Tammaru, 2013; Herreros & Criado, 2009). Också longitudinella undersökningar har
genomförts (till exempel Poutvaara & Stenhardt, 2018), men de är ganska ovanliga i
och med att det finns ett tämligen begränsat antal longitudinella attitydstudier att
använda som material. I några enstaka fall har man också använt sig av experiment
(till exempel MacDonald, 2019).
I denna avhandling intresserar jag mig specifikt för om det i Finland finns en koppling
mellan politiskt förtroende och attityderna till invandring. Eftersom det finns brist på
longitudinellt datamaterial om attityder i Finland används i denna avhandling
tvärsnittsdesign. Enligt Bryman (2018) kan man använda sig av tvärsnittsdesign när
man vill upptäcka mönster och samband mellan två eller flera variabler vid en viss
tidpunkt. I tvärsnittsstudier samlar man in ett stort antal observationer för att få en
heltäckande bild av det man vill undersöka. Tvärsnittsstudier kan vara av både
kvantitativ och kvalitativ karaktär, men i denna avhandling används en kvantitativ
forskningsstrategi.
I en tvärsnittsdesign samlas data in vid en viss tidpunkt. Min avhandling har även ett
longitudinellt

tillvägagångssätt,

eftersom

jag

kombinerar

flera

finländska
25

tvärsnittsundersökningar som gjorts vid olika tidpunkter. Detta görs för att få variation
i makrovariabler som också har visat sig kunna inverka på individers attityder till
invandring. I figur 5 nedan visas logiken i en upprepad tvärsnittsstudie samt vilka
mätpunkter som används i denna studie.

Population
A

Population
B

Population
C
Resultat

År 2014

År 2016

År 2018

Figur 5. Upprepad tvärsnittsstudie från åren 2014, 2016 och 2018
När man utför en upprepad tvärsnittsstudie är det enligt Bryman (2018) viktigt att varje
urval är slumpmässigt och representativt för den population man avser undersöka.
Datamaterialet som används i denna avhandling kommer från European Social Study
och enligt ESS (2021d) väljs de tillfrågade personerna genom strikta slumpmässiga
sannolikhetsmetoder, samtidigt som man ser till att samplen är representativa för alla
personer som är 15 år och äldre.
Den största svagheten med en upprepad tvärsnittsstudie såsom European Social Study,
är att de tillfrågade personerna inte är samma i varje omgång av studien. Endast med
paneldata, där samma individer tillfrågas vid upprepade tillfällen, kan man på ett
tillförlitligt sätt fastställa ett kausalt förhållande (Kestilä-Kekkonen & Vento, 2019).
Enligt Bryman (2018) kan man med hjälp av upprepade tvärsnittsstudier kartlägga
förändringar över tid, men inte vilken orsaksriktning som är inbegripen. Wooldridge
(2013) poängterar dock att en fördel med att analysera flera slumpmässigt dragna
sampel från en stor population är att man får ett större sampel och tack vare detta kan
man få mer exakta estimat och statistisk styrka.
En generell fördel med tvärsnittsundersökningar är att de har en hög replikerbarhet
ifall forskaren har varit noga med att redogöra för hur hen gått tillväga när hen utfört
undersökningen. I en tvärsnittsstudie är också den externa validiteten relativt stark och
26

man kan ofta generalisera resultaten och slutsatserna till att gälla hela populationen
man avser mäta. Den interna validiteten i tvärsnittsstudier är dock vanligtvis låg,
eftersom det är svårt att slå fast en viss orsaksriktning utifrån den information som
samlats in. Enligt Bryman (2018) skulle endast ett experiment ha den interna validitet
som krävs för att kunna slå fast ett orsakssamband. En annan generell nackdel med
tvärsnittsstudier är att den enskilda forskaren inte har direkt kontakt med varje
deltagare och därför är undersökningarna svåra att kontrollera (Bryman, 2018).

5.2 Val av statistisk analysteknik
I ljuset av den tidigare forskning som presenterades i kapitel 3 kan man anta att det
förutom politiskt förtroende också finns en rad andra variabler som förklarar individers
attityder till invandring. Av den orsaken är avhandlingens forskningsfråga en
flervariabelfråga. Enligt Esaiasson, Gilljam, Oscarsson och Wängnerud (2012)
används oftast multipel regressionsanalys när man vill göra flervariabelanalys med
stora mängder data. Enligt författarna är multipla regressionsanalysen den kraftfullaste
statistiska analystekniken, eftersom man med hjälp av den kan utsätta teoretiska
modeller med många variabler för stora prövningar.
I denna avhandling används multipel regressionsanalys för att undersöka om det finns
ett samband mellan politiskt förtroende och attityderna till invandring. Också andra
forskare (till exempel Coenders & Scheepers, 2003; Gorodzeisky & Semyonov, 2009;
Halapuu, Paas & Tammaru, 2013; MacDonald, 2019) som undersökt attityder till
invandring har använt sig av multipel regressionsanalys och därför känns denna metod
mest lämplig. Enligt Wooldridge (2013) är den multipla regressionsanalysen den
vanligaste tekniken för empirisk analys inom samhällsvetenskaper och ekonomi.

5.3 Regressionsanalys
För att få ett första intryck om sambandet mellan politiskt förtroende och attityder till
invandring utförs en enkel regressionsanalys. Den enkla modellen fokuserar endast på
den huvudsakliga förklarande variabeln politiskt förtroende, utan att ta i beaktande
andra faktorer som orsakar skillnader i attityder till invandring. Den enkla modellen
beskrivs genom den ekonometriska modellen ett (1):

27

𝑎𝑎𝑎𝑎𝑎𝑎𝑎𝑎𝑎𝑎𝑎𝑎𝑎𝑎 𝑡𝑡𝑡𝑡𝑡𝑡𝑡𝑡 𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖 = 𝛽𝛽0 + 𝛽𝛽1 𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝 𝑓𝑓ö𝑟𝑟𝑟𝑟𝑟𝑟𝑟𝑟𝑟𝑟𝑟𝑟𝑟𝑟𝑟𝑟 + 𝑢𝑢 (1)

I modell ett (1) är utfallsvariabeln attityd till invandring och den anger genomsnittet
på flera frågor som mäter en individs attityder till invandring. Operationaliseringen av
variabeln behandlas närmare i kapitel 6.3. Variabeln politiskt förtroende anger
genomsnittet på flera frågor som mäter en individs politiska förtroende.
Operationaliseringen av variabeln behandlas närmare i kapitel 6.2.
Enligt Esaiasson m.fl. (2012) berättar regressionskoefficienten 𝛽𝛽1 hur stor förändring

av utfallsvariabeln (attityder till invandring), produceras av en enhets förändring på
den förklarande variabeln (politiskt förtroende). 𝛽𝛽0 anger interceptet för estimatet, som
beskriver värdet av attityder till invandring när den förklarande variabeln antar värdet

0 (Esaiasson m.fl., 2012). Feltermen 𝑢𝑢 fångar upp alla de variationer i attityder till
invandring som kan förklaras av variabler som inte är med i modellen (Wooldridge,

2013). Wooldridge (2013) konstaterar, att för väntevärdesriktig kausal tolkning av
estimatet 𝛽𝛽1, krävs att 𝛽𝛽1 inte korrelerar med feltermen 𝑢𝑢. Detta är ett mycket starkt

antagande som sällan gäller i en enkel regressionsanalys utan några andra förklarande
variabler. Därför skattas härnäst en modell som inkluderar alla de övriga förklarande
variabler som antas kunna påverka utfallsvariabeln. Den multipla regressionsanalysen
beskrivs genom modell två (2):
𝑎𝑎𝑎𝑎𝑎𝑎𝑎𝑎𝑎𝑎𝑎𝑎𝑎𝑎 𝑡𝑡𝑡𝑡𝑡𝑡𝑡𝑡 𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖𝑖 = 𝛽𝛽0 + 𝛽𝛽1 𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝𝑝 𝑓𝑓ö𝑟𝑟𝑟𝑟𝑟𝑟𝑟𝑟𝑟𝑟𝑟𝑟𝑟𝑟𝑟𝑟 + 𝑥𝑥𝑥𝑥 + 𝑢𝑢 (2)

Modell två (2) skiljer sig från modell ett (1) genom att 𝑥𝑥𝑥𝑥 har tillsatts. Med 𝑥𝑥𝑥𝑥 avses

alla de övriga förklarande variabler som kan förklara skillnader i attityder till
invandring. Operationaliseringarna av dessa variabler behandlas närmare i kapitel 6.4.
Enligt Wooldridge (2013) hoppas man med hjälp av multipel regressionsanalys kunna
dra slutsatser om orsakssamband i fall där enkel regressionsanalys vore vilseledande.
När fler variabler tillsätts som förklarar variationen i attityderna till invandring, kan
givetvis mer av variationerna i attityderna förklaras. Multipel regressionsanalys
används alltså för att bygga bättre modeller när man skattar den beroende variabeln
(Wooldridge, 2013).

28

5.4 OLS-metoden
I denna avhandling används OLS-metoden för att uppskatta hur medelvärdet för
utfallsvariabeln varierar med de förklarande variablerna. OLS-metoden, eller minsta
kvadratmetoden, är en populär metod för att beräkna regressionslinjer i den multipla
regressionsanalysen (Wooldridge, 2013).
För att OLS-modellen ska fungera och ge sanningsenligt resultat är det viktigt att
modellen innehåller rätt variabler. Tidigare forskning och sunt förnuft är viktiga
riktlinjer när man väljer vilka variabler man tar in i modellen (Wooldridge, 2013).
Enligt Wooldridge (2014) ska man ha med tillräckligt många förklarande variabler för
att kunna säga något om utfallsvariabeln. Det ska dock inte finnas någon hög
multikollinearitet mellan de förklarande variablerna. Multikollinearitet betyder en hög
korrelation mellan två eller flera oberoende variabler, vilket gör att modellen inte
fungerar korrekt, eftersom det ger svårigheter att mäta den partiella effekten av varje
variabel. Multikollinearitetstest på avhandlingens förklarande variabler görs i kapitel
7.1.
För att göra en OLS-regression krävs att modellen beskriver ett linjärt samband mellan
de förklarande variablerna och utfallsvariabeln. Om det inte finns ett linjärt samband,
kan man göra olika former av transformationer av data för att åtgärda problemet
(Djupsjöbacka, u.å.).
Ett sista viktigt krav för att OLS-estimatorn ska vara väntevärdesriktig är att variansen
hos feltermen ska vara kontant. Detta är känt som antagandet om homoskedasticitet.
Om antaget inte uppfylls och feltermen är heteroskedastisk kan modellen få felaktiga
standardfel. Enligt Djupsjöbacka [u.å.] finns olika sätt att hantera heteroskedasticitet
om man upptäcker sådant i sitt datamaterial.

29

6 Material
I detta kapitel presenteras datamaterialet från European Social Study som används i
denna avhandling. I det första underkapitlet redogörs för materialet i allmänhet, medan
de nästföljande underkapitlen presenterar operationaliseringarna av de olika
variablerna som används i undersökningen. Kapitel 6.5 presenterar beskrivande
statistik om alla variabler i avhandlingen.

6.1 European Social Study
I denna avhandling används finländska data från European Social Study. European
Social Study är en gränsöverskridande akademiskt driven undersökning som
genomförts i Europa sedan år 2001. Undersökningen mäter attityder, övertygelser och
beteendemönster hos befolkningar i över trettio länder. European Social Study kan till
exempel kartlägga trender i attityder i olika länder över tid och jämföra utvecklingen
med andra europeiska länder (European Social Study, 2021a).
Undersökningen European Social Study genomförs vartannat år genom fysiska
intervjuer av individer (European Social Study, 2021a). Det är olika personer som
tillfrågas i olika omgångar av undersökningen och därför kan undersökningen klassas
som en upprepad tvärsnittsstudie. ESS-data finns gratis tillgängliga för icke
kommersiell användning och kan laddas ner från ESS hemsida efter registrering
(European Social Study, 2021a).
ESS-frågeformuläret består av en samling frågor, varav en del är i stort sett de samma
i varje omgång av undersökningen. Det finns också årsspecifika frågor om speciella
teman som ibland även upprepas i senare omgångar av ESS. Varje omgång av
undersökningen innehåller sex frågor om intervjupersonens inställning till olika
invandringsfrågor. Andra frågor som återkommer i varje omgång är till exempel frågor
om politik, religiositet, socialt förtroende, medier, socioekonomisk ställning och
värderingar (European Social Study, 2021b).
Datamaterialet från European Social Study innehåller med andra ord en stor del av de
variabler man i tidigare studier har kunnat fastställa inverka på attityderna till
invandring. Datamaterialet har också använts av ett flertal forskare som tidigare har
undersökt attityder till invandring i olika länder (till exempel; Hainmueller & Hiscox,
30

2007; Halapuu, Paas & Tammaru, 2013; Herreros & Criado, 2009; Nauman, Stoetzer
& Pietrantuono, 2018).
I denna undersökning används material från de tre senaste omgångarna av European
Social Study; omgång 7 från år 2014, omgång 8 från år 2016 och omgång 9 från år
2018. I det kombinerade datamaterialet finns 5767 observationer (intervjupersoner).
Avhandlingen begränsas till att endast granska finska medborgare som är födda i
Finland. Detta görs för att undersökningen fokuserar på attityder som
majoritetsbefolkningen har mot invandrare som minoritetsbefolkning. När materialet
begränsas på detta sätt återstår 5497 observationer; 1983 observationer år 2014, 1843
observationer år 2016 och 1671 observationer år 2018.
European Social Study använder strikta slumpmässiga sannolikhetsmetoder vid
datainsamling. När man analyserar ESS-data bör sannolikheten för varje respondent
att vara en del av urvalet beaktas och därför bör variablerna vägas (European Social
Study, 2021e). I analyserna av datamaterialet i denna avhandling används
viktningsvariabeln anweight, som är en kombination av viktningsvariablerna poststratification-weight och population weight. Enligt Kaminska (2020) korrigerar
anweight för till exempel urvalsdesign, bortfall och urvalsfel och tar i beaktande
information om fördelning av åldersgrupper, kön, utbildning, region och
befolkningsstorlek. anweight finns redan färdigt inkluderad som variabel i datafilen
från omgång 9 (år 2018), men för omgång 7 och 8 har vikten skapats enligt
instruktioner från Kaminska (2020).
För analys av datamaterialet används statistikhanteringsprogrammet Stata. Enligt
Kaminska

(2020)

tillåter

Stata

användaren

att

ange

parametrarna

för

undersökningsmetodiken som använts genom kommandot svyset. När man specificerat
undersökningsdesignen tar all efterföljande analys hänsyn till både klustering,
stratifiering och viktning.

6.2 Oberoende variabeln
I European Social Study och i många andra internationella undersökningar används
standardmått för att mäta en individs politiska förtroende (Marien, 2017).
Respondentens politiska förtroende mäts genom att ställa frågor om hur stor tillit
31

individer har till olika politiska institutioner. Frågorna som mäter politiskt förtroende
och som representerar avhandlingens huvudsakliga förklarande variabel presenteras i
tabell 1. Datamaterialet och intervjufrågorna har hämtats från European Social Study
(2021c).
Tabell 1.
Förklarande variabeln politiskt förtroende
Variabel

Fråga/frågor

Kommentar

förtroende för
riksdagen

Använd detta kort och
berätta på en skala från
noll till tio hur stor tillit
du personligen har till var
och en av följande
institutioner: Finlands
riksdag

Respondenterna svarade på en
skala från 0 till 10, där 0 betyder
att man inte har någon tillit alls
till den institutionen, och 10 att
man har full tillit.

förtroende för
politiker

Använd detta kort och
berätta på en skala från
noll till tio hur stor tillit
du personligen har till var
och en av följande
institutioner: Politikerna

Respondenterna svarade på en
skala från 0 till 10, där 0 betyder
att man inte har någon tillit alls
till den institutionen, och 10 att
man har full tillit.

förtroende för
partier

Använd detta kort och
berätta på en skala från
noll till tio hur stor tillit
du personligen har till var
och en av följande
institutioner: Politiska
partierna

Respondenterna svarade på en
skala från 0 till 10, där 0 betyder
att man inte har någon tillit alls
till den institutionen, och 10 att
man har full tillit.

förtroende för
polisen

Använd detta kort och
berätta på en skala från
noll till tio hur stor tillit
du personligen har till var
och en av följande
institutioner: Polisen

Respondenterna svarade på en
skala från 0 till 10, där 0 betyder
att man inte har någon tillit alls
till den institutionen, och 10 att
man har full tillit.

förtroende för
rättsväsendet

Använd detta kort och
berätta på en skala från
noll till tio hur stor tillit
du personligen har till var
och en av följande
institutioner:
Rättsväsendet

Respondenterna svarade på en
skala från 0 till 10, där 0 betyder
att man inte har någon tillit alls
till den institutionen, och 10 att
man har full tillit.

32

För att få ett reliabelt helhetsmått på en individs politiska förtroende har ett flertal
forskare kombinerat svaren på frågorna i tabell 1 till ett index (till exempel Hooghe &
Marien, 2013; Marien, 2017). För att se om det är hållbart att göra ett index av
variablerna även i denna avhandling, undersöks först internkorrelationen mellan
variablerna genom en reliabilitetsanalys (Esaiasson m.fl., 2012). Korrelationsmatrisen
(Pearsons r) presenteras i tabell 2.
Tabell 2.
Korrelationsmatris för variablerna som mäter politiskt förtroende
förtroende
för
riksdagen

förtroende
för
politiker

förtroende
för partier

förtroende för förtroende
rättsväsendet för polisen

förtroende för 1,0000
riksdagen
förtroende för 0,7584
politiker

1,0000

förtroende för 0,7182
partier

0,8509

1,0000

förtroende för 0,6261
rättsväsendet

0,5596

0,5165

1,0000

förtroende för 0,4289
polisen

0,3866

0,3668

0,5980

1,0000

Som kan utläsas ur tabell 2 finns det väldigt starka positiva korrelationer mellan vissa
variabler (till exempel +0,85 mellan förtroendet för politiker och partier) och svagare
positiva korrelationer mellan andra variabler (till exempel +0,37 mellan förtroendet
för partier och polisen).
Härnäst testas Cronbach’s alfa för att få ett sammanfattande mått på reliabilitet.
Cronbach’s alfa är ett mått som varierar mellan 0 och 1 och ju högre alfa-värdet är,
desto starkare skäl har man att tro att indexets olika komponenter faktiskt mäter samma

33

underliggande endimensionella begrepp (Esaiasson m.fl., 2012). I detta fall är politiskt
förtroende det underliggande endimensionella begreppet jag är intresserad av.
Cronbach’s alfa för variablerna antar värdet 0,88, vilket indikerar väldigt starka skäl
att tro att ett index av variablerna skulle ge en fullständig bild av en individs politiska
förtroende. Enligt Esaiasson m.fl. (2012) indikerar ett alfa-värde på över 0,7 god
skalbarhet.

6.3 Beroende variabeln
European Social Study innehåller flera frågor som mäter individers uppfattningar om
invandring. Tabell 3 presenterar tre av dessa frågor, som har använts av ett flertal
forskare för att operationalisera en individs helhetsattityd till invandring (till exempel
Gorodzeisky & Glikman, 2017; Norris & Inglehart, 2019). Variablerna och
intervjufrågorna har hämtats från European Social Study (2021c).
Tabell 3.
Utfallsvariabeln attityder till invandring
Variabel

Fråga/frågor

Kommentar

invandring
ekonomi

Skulle du säga att det i
allmänhet är bra eller dåligt
för Finlands ekonomi att
människor från andra
länder flyttar till Finland?

Respondenterna svarade på en
skala från 0 till 10, där 0 betyder
dåligt för ekonomin och där 10
betyder bra för ekonomin.

invandring
kultur

Och tror du att kulturlivet i
Finland i allmänhet
undergrävs eller berikas av
att människor från andra
länder flyttar till Finland?

Respondenterna svarade på en
skala från 0 till 10, där 0 betyder
att det kulturella livet undergrävs
och där 10 betyder att det
kulturella livet berikas.

invandring
bättresämre

Blir Finland ett bättre eller
sämre land att leva i av att
människor från andra
länder flyttar hit? Använd
detta kort.

Respondenterna svarade på en
skala från 0 till 10, där 0 betyder
att Finland blir ett sämre land att
leva i och där 10 betyder att
Finland blir ett bättre land att
leva i.

34

En reliabilitetsanalys görs även för dessa variabler för att se om det går att
sammanställa en enda enhetlig standardiserad skala för att mäta en individs
helhetsattityd till invandring. Tabell 4 presenterar korrelationsmatrisen (Pearsons r)
för variablerna. Ur tabell 4 kan utläsas att internkorrelationen mellan variablerna är
mellan +0,60 och +0,72, vilket tyder på en stark internkorrelation. Variablernas alfavärde är 0,85, vilket stöder bildandet av ett gemensamt index för att mäta en individs
helhetsattityd till invandring.
Tabell 4.
Korrelationsmatris för variablerna som mäter attityder till invandring
invandring
ekonomi

invandring
kultur

invandring
ekonomi

1,0000

invandring
kultur

0,5968

1,0000

invandring
bättresämre

0,7155

0,6711

invandring
bättresämre

1,0000

6.4 Kontrollvariabler
I bilaga 1 presenteras alla kontrollvariabler som används i regressionsanalysen. Dessa
variabler har valts baserat på den tidigare forskning som undersökt vad som påverkar
attityderna till invandring, som presenterades i kapitel 3.2. Variablerna och
intervjufrågorna har hämtats från European Social Study (2021c). I tabellens
kommentar-kolumn berättas hur variablerna har kodats i det ursprungliga
datamaterialet, samt vilka omkodningar som gjorts i denna avhandling.
Variablerna är uppdelade i olika grupper enligt de bakomliggande teoretiska
perspektiven. Variablerna kön, åldersgrupp, landsbygd och religiositet representerar
de allmänna demografiska variablerna som antas kunna påverka skillnader i attityder
till invandring. Variablerna utbildningsår, hushållsinkomst och arbetslös är
prestationsbaserade variabler som enligt teorierna om egenintresse och konkurrens
35

antas ha en inverkan på individers attityder till invandring. Variablerna socialt
förtroende och otrygg kontrollerar för individers förhållande till andra människor som
också visat sig kunna förklara skillnader i attityder till invandring. Individers politiska
ideologi och partisympatier kontrolleras av variabeln vänsterhöger samt av
dummyvariablerna för olika politiska partier.
I kapitel 3.2.1 kunde jag konstatera att det även finns makrovariabler som kan förklara
skillnader i attityder till invandring. Dessa makrovariabler är arbetslöshetsgrad, antalet
invandrare i landet och BNP per capita. I denna avhandling används årtalsproxyn för
att kontrollera för dessa makrofaktorer som endast varierar över tid. Dessa
årtalsproxyn representeras av tidsdummyvariablerna år2014, år2016 och år2018. Det
tidigaste året, 2014, väljs som basår i regressionsanalysen.
Förutom ovanstående variabler presenterades i kapitel 3.2.1 även en annan faktor på
mikronivå som tidigare studier har kunnat konstatera ha en inverkan på attityderna till
invandring. Denna faktor är kontakt eller vänskap med invandrare eller andra
medlemmar utanför den egna gruppen. Tyvärr finns det ingen variabel i European
Social Study för åren 2014–2018 som kunde användas för att mäta hur stor kontakt en
individ har haft med medlemmar utanför den egna gruppen, och därför har denna
förklarande faktor lämnats bort.

6.5 Beskrivande statistik
I tabell 5 presenteras deskriptiv statistik över alla variabler som presenterats i tidigare
kapitel. I tabellen står N för antalet observationer, μ för medelvärde, σ för
standardavvikelse, min för variabelns minsta värde och max för det högsta värdet som
variabeln antar i datamaterialet.
Tabell 5.
Beskrivande statistik
Typ av variabel

Variabel

N

μ

σ

Min.

Max.

Beroende variabel attityd till invandring

5380

5,94

1,88

0

10

Oberoende

politiskt förtroende

5426

6,03

1,72

0

10

kön

5497

0,49

0,49

0

1

variabel
Kontrollvariabel

36

Kontrollvariabel

åldersgrupp

5497

3,98

1,92

1

7

Kontrollvariabel

landsbygd

5497

0,37

0,48

0

1

Kontrollvariabel

religiositet

5483

4,75

2,86

0

10

Kontrollvariabel

utbildningsår

5468

13,39

4,17

0

51

Kontrollvariabel

hushållsinkomst/pers

5174

2,74

1,46

0,2

10

Kontrollvariabel

arbetslös

5497

0,06

0,24

0

1

Kontrollvariabel

socialt förtroende

5493

6,77

1,86

0

10

Kontrollvariabel

otrygg

5486

1,66

0,65

1

4

Kontrollvariabel

vänsterhöger

5317

5,61

2,05

0

10

Kontrollvariabel

samlingspartiet

5497

0,15

0,36

0

1

Kontrollvariabel

sfp

5497

0,03

0,17

0

1

Kontrollvariabel

sannfinländarna

5497

0,09

0,29

0

1

Kontrollvariabel

centern

5497

0,13

0,33

0

1

Kontrollvariabel

kristdemokraterna

5497

0,02

0,14

0

1

Kontrollvariabel

gröna

5497

0,08

0,28

0

1

Kontrollvariabel

sdp

5497

0,11

0,31

0

1

Kontrollvariabel

vänsterförbundet

5497

0,04

0,19

0

1

Kontrollvariabel

år2014

5497

0,33

0,47

0

1

Kontrollvariabel

år2016

5497

0,33

0,47

0

1

Kontrollvariabel

år2018

5497

0,33

0,47

0

1

Tabellnot: Tabellen använder sig av viktade data.

37

7 Resultat och analys
Detta kapitel utgörs av undersökningens resultat och en analys av dessa. Kapitlet inleds
med regressionsdiagnostik i form av multikollinearitetstest för att avgöra om de
förklarande variablerna korrelerar med varandra i för hög grad. Kapitlet fortsätter
sedan med en presentation av de empiriska resultaten som fås från OLS-regressionerna
som estimerar sambandet mellan olika förklarande variabler och attityder till
invandring. Kapitlet avslutas med en analys av de mest centrala resultaten.

7.1 Multikollinearitetstest
I denna avhandling används OLS-regressioner för att uppskatta hur medelvärdet för
utfallsvariabeln attityder till invandring varierar med de olika förklarande variablerna
som presenterades i kapitel 6.2 och 6.4. En förutsättning för att OLS-modellen ska
fungera korrekt, är att det inte finns någon hög korrelation mellan de förklarande
variablerna. Det finns ingen exakt regel som säger när en korrelation är för hög, men
när korrelationen går över 0,8 börjar det bli problematiskt.
För att undersöka internkorrelationen mellan de förklarande variablerna, har jag i
bilaga 2 sammanställt en korrelationsmatris över alla förklarande variabler.
Korrelationsmatrisen i bilaga 2 visar att datamaterialet inte lider av några
korrelationsproblem. De största internkorrelationerna hittas naturligt nog mellan
årsdummyvariablerna år2014, år2016 och år2018. Utöver detta hittas de största
internkorrelationerna mellan variablerna politiskt förtroende och socialt förtroende
(+0,42), mellan åldersgrupp och religiositet (+0,32), mellan vänsterhöger och
vänsterförbundet (+0,32) samt mellan variablerna otrygg och kön (-0,30).
Korrelationsmatrisen i bilaga 2 beaktar dock endast linjära samband mellan olika
variabler. För att undersöka om det finns andra typer av samband mellan de
förklarande variablerna utförs härnäst ett så kallat VIF-test, eller variansinflationstest.
Ifall värdet på VIF-testet stiger över 10, tyder det på potentiella problem med
multikollinearitet (Wooldridge, 2013). Ur bilaga 3 kan utläsas att inte heller detta test
tyder på att de förklarande variablerna skulle lida av korrelationsproblem. Variabeln
samlingspartiet har det högsta VIF-värdet på 1,63.

38

7.2 Empiriska resultat
Efter att ha uteslutit eventuella multikollinearitetsproblem i OLS-modellen, kan jag nu
övergå till att presentera avhandlingens empiriska resultat. Tabell 6 presenterar
resultaten från OLS-regressionen som estimerar sambandet mellan olika förklarande
variabler och attityderna till invandring. Eftersom avhandlingens hypotes är att högre
nivåer av politiskt förtroende leder till mer positiva attityder till invandring, förväntar
jag mig finna ett positivt samband mellan politiskt förtroende och attityder till
invandring. Samtliga övriga förklarande variabler i modellen förväntas också ha effekt
på utfallsvariabeln attityder till invandring, eftersom förklarande variablerna har valts
baserat på tidigare forskning som undersökt vad som påverkar attityderna till
invandring.
I tabell 6 finns fem olika modeller presenterade. Modell ett (1) presenterar den enkla
regressionsanalysen med endast politiskt förtroende och årsdummyvariabler som
förklarande variabler. I nästföljande modeller har fler förklarande variabler successivt
lagts till i block. Modell två (2) inkluderar förutom politiskt förtroende och
årsdummyvariablerna även de allmänna demografiska bakgrundsvariablerna. Till
modell tre (3) har de prestationsbaserade förklarande variablerna tillsatts. Dessa
variabler mäter utbildningsnivå, lönenivå och arbetslöshet. Modell fyra (4)
kontrollerar för individers kontakt med andra människor genom variablerna som mäter
individers sociala förtroende och känsla av trygghet i omgivningen. I den mest
omfattande modellen (5) tillsätts slutligen även variablerna som handlar om individers
politiska ideologi och partitillhörighet. Att successivt lägga till fler förklarande
variabler

testar

resultatens

robusthet

samtidigt

som

det

undersöker

hur

förklaringskraften ändrar när nya grupper av variabler tas in i modellen.

39

Tabell 6.
OLS-estimat av modeller som förklarar finländares attityder till invandring

politiskt förtroende
år2016
år2018
kön
åldersgrupp
landsbygd
religiositet
utbildningsår
hushållsinkomst/

(1)

(2)

(3)

(4)

(5)

0,485***

0,487***

0,451***

0,379***

0,370***

(0,016)

(0,016)

(0,017)

(0,018)

(0,018)

-0,058

-0,059

-0,069

-0,063

-0,065

(0,056)

(0,056)

(0,056)

(0,055)

(0,054)

0,039

0,020

-0,040

-0,065

-0,065

(0,058)

(0,058)

(0,059)

(0,057)

(0,056)

-

-0,399***

-0,338***

-0,458***

-0,321***

(0,048)

(0,048)

(0,050)

(0,050)

-0,013

0,076***

0,072***

0,072***

(0,013)

(0,015)

(0,014)

(0,015)

-0,373***

-0,275***

-0,373***

-0,303***

(0,050)

(0,052)

(0,053)

(0,053)

-0,031***

-0,028***

-0,025***

-0,004

(0,010)

(0,010)

(0,010)

(0,010)

-

0,089***

0,078***

0,067***

(0,007)

(0,007)

(0,007)

0,028

0,022

0,021

(0,017)

(0,017)

(0,017)

0,005

0,073

0,054

(0,113)

(0,111)

(0,108)

-

0,126***

0,105***

(0,016)

(0,015)

-0,336***

-0,309***

(0,042)

(0,042)

-

-0,064***

-

-

pers
arbetslös
socialt förtroende
otrygg
vänsterhöger

-

-

-

(0,015)
samlingspartiet

-

-

-

-

0,225***
(0,082)

sfp

-

-

-

-

0,530***
(0,119)

40

sannfinländarna

-

-

-

-

-0,709***
(0,091)

centern

-

-

-

-

-0,093
(0,076)

kristdemokraterna

-

-

-

-

-0,142
(0,162)

-

gröna

-

-

-

0,773***
(0,087)

-

sdp

-

-

-

0,060
(0,086)

vänsterförbundet

-

-

-

-

0,315**
(0,127)

Konstant

3,029

3,450

2,098

2,479

2,899

Observationer

5340

5333

5051

5045

4941

R²

0,198

0,220

0,257

0,283

0,323

Ostandardiserade regressionskoefficienter. Standardfel inom parentes.
*** p<0,01, ** p<0,05 och * p<0,1.
Tabellnot: Tabellen använder sig av viktade data. Beroende variabeln: värde mellan 0
och 10 där 0 = mest negativa attityder till invandring. Oberoende variabeln: värde
mellan 0 och 10 där 0 = inget politiskt förtroende. Övriga förklarande variabler
presenteras i bilaga 1.
Ur tabell 7 kan utläsas att variabeln politiskt förtroende antar värden mellan 0,485
(modell 1) och 0,370 (modell 5) i de olika modellerna. Ur tabellen kan man utläsa att
ju fler förklarande variabler som inkluderas i modellen, desto mindre estimeras
effekten av politiskt förtroende vara. Modell fem (5) antas ge det mest sanningsenliga
estimatet eftersom modellen inkluderar flest förklarande variabler och har därav även
högst förklaringsgrad (R²). I modell fem (5) estimeras medelvärdet för attityder till
invandring höjas med 0,37 när medelvärdet för individers politiska förtroende höjs
med 1,0, givet att alla andra variabler hålls konstanta. Samtliga estimat för effekten av
politiskt förtroende på attityderna till invandring är statistiskt signifikanta på 1% nivån.
Förutom politiskt förtroende är också estimaten av en rad andra variabler betydande
och statistiskt signifikanta. De demografiska variablerna kön, åldersgrupp och
landsbygd verkar alla kunna förklara attityder till invandring på individnivå. Samma
41

gäller den prestationsbaserade variabeln utbildningsår, samt variablerna socialt
förtroende och otrygg. Individers politiska ideologi har också förklaringskraft på
attityderna till

invandring och

särskilt

bra verkar partidummyvariablerna

samlingspartiet, sfp, sannfinländarna, gröna och vänsterförbundet kunna estimera
individers attityder till invandring.
De övriga variablernas regressionskoefficienter är små eller inte statistiskt
signifikanta. I modellerna 2–4 verkar religiositet ha en liten, men statistiskt signifikant,
negativ inverkan på individers attityder till invandring. Regressionskoefficienten hos
religiositet blir dock mindre och signifikansen försvinner när man kontrollerar för
individers politiska ideologi i modell fem (5). De resterande variablerna, det vill säga
hushållsinkomst/pers, arbetslös, årsdummyvariablerna samt dummyvariablerna för
resterande politiska partier, estimeras ha väldigt små och statistiskt icke-signifikanta
effekter på attityderna till invandring.
Regressionsanalysen i tabell 6 visar på ett genomgående positivt samband mellan
variablerna av intresse för denna studie, nämligen politiskt förtroende och attityder till
invandring. Tidigare i denna avhandling (kapitel 6.2 och 6.3) redogjordes att både den
oberoende och beroende variabeln har konstruerats genom att kombinera svaren på
flera frågor ur European Social Study till ett index. Den oberoende variabeln politiskt
förtroende är ett medeltal av svar på hur stor tillit respondenten personligen har till
landets riksdag, politiker, politiska partier, rättsväsendet och polisen.
Regressionsanalysen i tabell 7 nedan estimerar om det är någon av komponenterna i
individers politiska förtroende som påverkar individers attityder till invandring särskilt
mycket. Modellen i tabell 7 innehåller samma förklarande variabler som den mest
omfattande modellen i tabell 6, den enda skillnaden är att politiskt förtroende är
uppdelad mellan de olika frågorna som variabeln är uppbyggd av.

42

Tabell 7.
OLS-estimat av finländares attityder till invandring, uppdelad oberoende variabel
Koefficient

Standardfel

förtroende för riksdagen

0,128***

0,019

förtroende för politiker

0,084***

0,025

0,011

0,023

0,102***

0,019

förtroende för polisen

0,022

0,020

år2016

-0,057

0,054

år2018

-0,062

0,056

kön

-0,346***

0,050

åldersgrupp

0,065***

0,015

religiositet

-0,002

0,010

landsbygd

-0,304***

0,053

utbildningsår

0,062***

0,007

hushållsinkomst/pers

0,019

0,016

arbetslös

0,043

0,107

socialt förtroende

0,107***

0,015

otrygg

-0,305***

0,042

vänsterhöger

-0,064***

0,015

samlingspartiet

0,218***

0,082

sfp

0,527***

0,120

sannfinländarna

-0,694***

0,091

centern

-0,096

0,075

kristdemokraterna

-0,153

0,164

0,769***

0,086

0,061

0,086

0,329**

0,126

förtroende för partier
förtroende för rättsväsendet

gröna
sdp
vänsterförbundet
Konstant

3,144

Observationer

4941

R²

0,326
Ostandardiserade regressionskoefficienter
*** p<0,01, ** p<0,05 och * p<0,1.

Tabellnot: Tabellen använder sig av viktade data. Beroende variabeln: värde mellan 0
och 10 där 0 = mest negativa attityder till invandring. Oberoende variabeln: värde
43

mellan 0 och 10 där 0 = inget förtroende. Övriga förklarande variabler presenteras i
bilaga 1.
Ur tabell 7 kan man utläsa att det finns skillnader i hur de olika måtten som mäter
politiskt förtroende påverkar utfallsvariabeln attityder till invandring. Variablerna
som mäter förtroendet för landets riksdag, politiker och rättsväsendet har betydande
och statistiskt signifikanta värden på 1% -nivån. Förtroendet för riksdagen verkar ha
den största effekten på attityderna till invandring (0,13), följt av förtroendet för
rättsväsendet (0,10) samt förtroendet för politiker (0,08). Förtroendet för partier och
polisen verkar dessvärre inte ha någon inverkan på individers attityder till invandring.
Hos dessa variabler är regressionskoefficienterna är väldigt små och statistiskt ickesignifikanta.

7.3 Analys av resultaten
De empiriska resultaten som presenterats i kapitel 7.2 tyder på att finländska individers
förtroende för politik skulle förklara stora delar av deras attityder till invandring. Av
komponenterna som det politiska förtroendet är uppbyggt av, verkar individers
förtroende för riksdagen, rättsväsendet och politiker ha en inverkan på deras attityder
till invandring. Individers förtroende för landets partier och polis verkar däremot inte
ha någon effekt på deras attityder till invandring.
Modell ett (1) i tabell 6, som endast inkluderar helhetsmåttet på politiskt förtroende
och årsdummyvariablerna, har en relativt hög förklaringsgrad på 19,8 %. Detta kan
alltså tolkas som att nästan 20 % av förändringarna i attityderna till invandring kan
förklaras av politiskt förtroende och årsdummyvariablerna. Årsdummyvariablerna är
dock statistiskt icke-signifikanta och har små regressionskoefficienter, vilket tyder på
att variabeln politiskt förtroende ensam står för nästan 20 % av variationer i
utfallsvariabeln attityder till invandring.
I tabell 6 kan man även se ett tydligt genomgående positivt samband mellan politiskt
förtroende och attityder till invandring, som håller även när fler variabler inkluderas i
modellen. I den mest omfattande modellen (5) verkar politiskt förtroende vara en av
de variabler som är starkast relaterad till attityderna till invandring. Eftersom jag
använder viktade data med hjälp av Statas kommando svyset kan jag inte beräkna de
standardiserade beta-koefficienterna för variablerna. Jag kan alltså inte jämföra de
44

förklarande variablerna med varandra för att se vilka som har störst effekt på
utfallsvariabeln. Att förklaringsgraden är nästan 20 % i modell ett (1) tyder dock på att
politiskt förtroende har stor, om inte störst, förklaringskraft på attityderna till
invandring av alla förklarande variabler som inkluderats i modellen.
I den mest omfattande modellen (5) i tabell 6 är förklaringsgraden 32,3 %, vilket
betyder att 32,3 % av förändringar i utfallsvariabeln kan förklaras med hjälp av
modellen. Liknande studier som mätt attityder till invandring med hjälp av
regressionsanalys har också uppvisat en förklaringsgrad på ungefär 20–30 %
(Coenders & Sheepers, 2008; Halapuu, Paas & Tammaru, 2013; Kuntz, Davidov &
Semyonov, 2017). En förklaringsgrad på 32 % är i allmänhet inte särskilt hög, men i
relation till resultaten i motsvarande studier är den alldeles normal och acceptabel.
För att svara på avhandlingens övergripande forskningsfråga om huruvida förtroendet
för politik har en självständig förklarande effekt på attityderna till invandring, ställdes
följande hypoteser upp i kapitel 4.2: H1a: Högre nivåer av politiskt förtroende på
individnivå leder till mer positiva attityder till invandring och H1b: Lägre nivåer av
politiskt förtroende på individnivå leder till mer negativa attityder till invandring.
Baserat på resultaten som uppnåtts i min undersökning och som redogjorts för i detta
kapitel, kan jag med en viss tvekan bekräfta båda hypoteserna. Det finns onekligen ett
starkt positivt samband mellan politiskt förtroende och attityder till invandring, men
det kausala förhållandet kan inte bekräftas med denna undersökning. Endast med
panel- eller experimentella data kunde man med säkerhet bekräfta att högre nivåer av
politiskt förtroende på individnivå leder till mer positiva attityder till invandring, och
vice versa. På basis av resultaten i tidigare studier (MacDonald, 2019) finns dock
starka skäl att tro att kausaliteten fungerar i denna riktning även i Finland.

45

7 Sammanfattande diskussion
Invandring är en av de viktigaste och mest framträdande frågorna inom politiken både
i Finland och i andra länder. Coronapandemin under det senaste året har skiftat bort
fokuset från alla andra politiska frågor, men innan pandemin slog till var
invandringsfrågor väldigt frekvent på tapeten både hos allmänheten och inom
politiken. Finland, i likhet med många andra länder i västvärlden, står inför en negativ
befolkningstillväxt och behöver arbetskraftsinvandring för att kunna kompensera för
detta. Trots det skrikande behovet av invandring blir de invandringskritiska åsikterna
allt fler. Stödet för populistpartiet Sannfinländarna har, i likhet med andra
populistpartier i Europa, ökat markant trots Finlands jämförelsevis låga nivåer av
invandring.
Det är viktigt att få en djupare förståelse för vad som driver de invandringskritiska
åsikterna för att minska på nuvarande och framtida motsättningar i samhället.
MacDonalds (2019) undersökning av datamaterial från USA har kunnat påvisa att
individers förtroende för politik har en kausal inverkan på deras attityder till
invandring. Enligt teorin fungerar politiskt förtroende som en beslutsregel genom
vilken individer avgör om de accepterar eller avvisar myndigheternas politik, särskilt
sådan politik som inte ger direkta fördelar för individen i fråga.
Syftet med denna avhandling har varit att pröva denna teori och undersöka om
förtroendet för politik har en inverkan på attityderna till invandring även i Finland.
Finland är ett särskilt intressant fall som prövar teorin extra hårt på grund av Finlands
låga nivåer av invandring jämfört med USA. För att uppnå syftet med avhandlingen
ställdes den övergripande forskningsfrågan huruvida förtroendet för politik har en
självständig förklarande effekt på attityderna till invandring i Finland.
Forskningsfrågan undersöktes genom OLS-regressioner på finländska data från de tre
senaste omgångarna av European Social Study. Resultatet från regressionsanalyserna
tyder på att individers politiska förtroende har en väsentlig betydelse för deras attityder
till invandring. Politiskt förtroende verkar ha stor, om inte störst, förklaringskraft på
attityder till invandring av alla variabler som inkluderades i regressionsanalysen. Mer
specifikt verkar individers förtroende för riksdagen, rättsväsendet och politiker ha en
inverkan på attityderna.
46

Eftersom det använda datamaterialet inte är tidsseriedata, går det dock inte med
säkerhet att fastställa det kausala förhållandet. I MacDonalds (2019) longitudinella och
experimentella studie i USA har man kunnat påvisa den kausala riktningen, och därför
kan man anta att samma orsakssamband gäller även i Finland. För framtida
attitydforskning vore det emellertid viktigt att utföra longitudinella studier för att
kunna mäta ändringar i attityder över tid på individnivå.
Förutom

avhandlingens

övergripande

fokus,

kunde

jag

med

hjälp

av

regressionsanalyserna få fram en hel del andra intressanta resultat. Till skillnad från
tidigare forskning, verkar attityderna till invandring i Finland inte påverkas av
individers hushållsinkomst eller arbetslöshet. Enligt de teoretiska perspektiven som
presenterades i kapitel 3.2.1, borde individer från lägre socioekonomiska skikt (såsom
lågavlönade arbetare och arbetslösa) i högre grad konkurrera med invandrare om
gemensamma resurser och utveckla därför som rationella aktörer mer negativa
attityder till invandring. Detta verkar dock inte vara fallet i Finland, eftersom
hushållsinkomst och arbetslöshet inte hade något samband med attityderna till
invandring. Av de prestationsbaserade variablerna var det i själva verket bara antalet
år av utbildning som hade en inverkan på attityderna till invandring. Framtida forskare
kunde gärna studera vidare i vad som kan tänkas vara skälet till detta. Kan det månne
vara så att den finländska sociala tryggheten är så stark att människor inte känner sig
hotade av invandringen på ett privatekonomiskt plan? Mina resultat indikerar att
komparativ forskning mellan länder vore på sin plats för att gräva djupare i detta.
Angående de allmänna demografiska variablerna verkade både kön, ålder och var
individen bor påverka finländares attityder till invandring. Variablerna kön och
landsbygd verkar ha starka negativa effekter på attityderna till invandring, vilket
indikerar att män och individer som bor på landsbygden är mer negativt inställda till
invandring jämfört med kvinnor och individer bosatta i stadsmiljö. Variabeln som
mätte åldersgrupp hade däremot en svag, men statistiskt signifikant, positiv effekt på
attityder till invandring. En högre ålder skulle alltså ha en svag positiv effekt på
attityderna till invandring, allt annat lika. Detta är något överraskande och går inte ihop
med stereotypin om den konservativa äldre mannen på landsbygden med
invandringskritiska åsikter.

47

I den mest omfattande modellen av min regressionsanalys når förklaringsgraden upp
till ungefär 32 %. Detta betyder att nästan 70 % av skillnader i attityder till invandring
kan förklaras av variabler som inte inkluderades i den ekonometriska modellen.
Förklaringsgraden i modellen är ungefär lika hög som i andra motsvarande studier som
undersökt attityder till invandring.
Det finns ett par brister med datamaterialet som gjorde att jag inte kunde kontrollera
för alla faktorer som tidigare studier har kunnat konstatera inverka på individers
attityder till invandring. På individnivå finns ett par variabler, såsom t.ex. kontakt med
individer från andra kulturer, som inte finns med bland de variabler som återkommer
i varje omgång av European Social Study, och därför har variablerna utelämnats ur
denna undersökning. Förklaringsgraden kunde också eventuellt ha blivit högre om
man kontrollerat för makrovariabler såsom arbetslöshetsgrad och antalet invandrare
på kommunnivå. ESS-data finns dock tyvärr inte att fås på kommunnivå och därav
kunde ingen flernivåmodell göras. I denna avhandling användes årtalsdummyn som
approximeringar av makrovariabler på landsnivå. I fortsatta studier kunde man gärna
se mer utförligt på variablerna på makronivå för att få en tydligare klarhet i hur de
påverkar attityderna till invandring. Förutom dessa ovannämnda förklarande faktorer
finns det förstås en hel del andra faktorer som påverkar attityder till invandring som
inte kan mätas kvantitativt. För att få en djupare förståelse för sådana faktorer krävs
mer djupgående kvalitativa undersökningar.
Resultaten i denna avhandling tyder på att individers politiska förtroende förklarar
stora delar av deras attityder till invandring. Även i Finland, ett land med jämförelsevis
låga nivåer av invandring, verkar politiskt förtroende fungera som en beslutsregel som
hjälper människan att avgöra hur hen ska förhålla sig till invandring. När individer litar
på riksdagen, rättsväsendet och politiker är de mer benägna att stödja
invandringspositiv politik. Ifall individer inte har förtroende för politik, är de mindre
villiga att stödja en ökad invandring, eftersom de inte litar på att riksdagen,
rättsväsendet och politiker skulle kunna hantera invandringen och dess utmaningar på
ett lyckat sätt. Eftersom samma starka samband mellan politiskt förtroende och
attityder till invandring kan hittas både i Finland och USA, kan man anta att sambandet
existerar även i andra delar av världen.

48

I en finländsk kontext är avhandlingens fynd viktiga eftersom de betonar vikten i att
fortsätta arbeta för finländare ska ha ett högt förtroende för politik. I europeiska mått
mätt har finländare högt politiskt förtroende, men dessa resultat förstärker verkligen
betydelsen av att hålla förtroendet på en hög nivå. Finland tävlar mot diverse andra
länder i västvärlden för att locka kompetent utländsk arbetskraft och det vore viktigt
att skapa ett välkomnande samhälle för alla inflyttare.
Ur ett globalt perspektiv har resultaten återigen belyst betydelsen av politiskt
förtroende för att samhället ska fungera optimalt. Det starka positiva sambandet mellan
politiskt förtroende och attityder till invandring tyder på att individer använder
politiskt förtroende som en beslutsregel för att avgöra hur de ska förhålla sig till
invandring. Baserat på resultatet kan man anta att politiskt förtroende även kan fungera
som en beslutsregel i många andra samhällsfrågor. Med andra ord har ett stort politiskt
förtroende många positiva effekter i samhället, och därför borde det prioriteras högt
av beslutsfattare världen över.

49

Litteratur
Allport, G.W. (1954). The Nature of Prejudice. Cambridge, MA: Addison-Wesley.
Arbets- och näringsministeriet. (2020). Arbetskraftsinvandring främjar en
fungerande arbetsmarknad. Hämtad 29.9.2020, från
https://tem.fi/sv/arbetskraftsinvandring
Bellucci, P. & Memoli, V. (2012). The Determinants of Democracy Satisfaction in
Europe. I D. Sanders, P. Magalhães, & G. Tóka (Red.), Citizens and the
European Polity. Mass Attitudes Towards the European and National Polities
(s. 9–38). Oxford: Oxford University Press.
Blumer, H. (1958). Race prejudice as a sense of group position. The Pacific
Sociological Review, 1, 3–7. Hämtad 13.11.2020, från
https://www.jstor.org/stable/1388607
Bryman. A. (2018). Samhällsvetenskapliga metoder. Stockholm: Liber Ekonomi.
Budiman, A. (2020). Key findings about U.S. immigrants. Pew Research Center.
Hämtad 12.5.2021, från https://www.pewresearch.org/ facttank/2020/08/20/key-findings-about-u-s-immigrants/
Catterberg, G. & Moreno, A. (2006). The Individual Bases of Political Trust. Trends
in New and Established Democracies. International Journal of Public Opinion
Research, 18(1), 31–48. Hämtad 13.10.2020, från
https://academic.oup.com/ijpor/article/18/1/31/797103
Ceobanu, A. M. & Escandell, X. (2010). Comparative Analyses of Public Attitudes
Toward Immigrants and Immigration using Multinational Survey Data. A
Review of Theories and Research. Annual Review of Sociology, 36, 309–328.
Hämtad 12.10.2020, från
https://www.annualreviews.org/doi/abs/10.1146/annurev.soc.012809.102651?ca
sa_token=E-gcbgSUgngAAAAA:AY4nXVDfX5nJjD62xLAQuSlp_t85Vfrg4ODxMixGwDTz4FfVggbEWZDYjBIeVh8Uo5XnYkIeTr
1Dw
Chandler, C. & Tsai, Y. (2001). Social Factors Influencing Immigration Attitudes:
An Analysis of Data from the General Social Survey. Social Science Journal, 38
(2), 177-188. Hämtad 13.4.2021, från
https://www.sciencedirect.com/science/article/pii/S0362331901001069
Chen, X., Ender, P., Mitchell, M. & Wells, C. (2003). Regression with Stata. Hämtad
14.3.2021, från https://stats.idre.ucla.edu/stata/webbooks/reg/
Citrin, J., Levy, M. & Wright, M. (2014). Multicultural policy and political support
in European democracies. Comparative Political Studies, 47(11), 1531–1557.
Hämtad 3.11.2020, från
https://journals.sagepub.com/doi/full/10.1177/0010414013512604?casa_token=
XcsF8PH2KpoAAAAA%3Az1muXRfab7Yp9xJof8OjXDGPs1L35LoLIzh4oe
OLKyPoLNaU9dYFdBq64sAX7mbPyi5wbVti993AvA
Coenders, M. & Scheepers, P. (2003). The effect of education on nationalism and
ethnic exclusionism: an international comparison. Political Psychology, 24(2),
313–343. Hämtad 11.11.2020, från
https://onlinelibrary.wiley.com/doi/abs/10.1111/0162-895X.00330
Coenders, M. & Scheepers, P. (2008). Changes in resistance to the social integration
of foreigners in Germany 1980–2000: individual and contextual determinants.
Journal of Ethnic and Migration Studies, 34(1), 1–26. Hämtad 13.11.2020, från
https://www.tandfonline.com/doi/full/10.1080/13691830701708809
50

Coenders, M., Lubbers, M. & Scheepers, P. (2008). Support for repatriation policies
of migrants: comparisons across and explanations for European countries.
International Journal of Comparative Sociology, 49(2–3), 175–194. Hämtad
13.11.2020, från
https://journals.sagepub.com/doi/abs/10.1177/0020715208088911
Djupsjöbacka, A. [u.å]. Statistik – en modern introduktion. Åbo: Åbo Akademi.
Hämtad 21.1.2021, från
http://www.users.abo.fi/adjupsjo/statistikkompendium/statistikkompendium.pdf
Dustmann, C. & Preston, I. (2007). Racial and Economic Factors in Attitudes to
Immigration. The B.E Journal of Economic Analysis & Policy, 7(1), 1-41.
Hämtad 15.1.2021, från https://discovery.ucl.ac.uk/id/eprint/16433/1/16433.pdf
Easton, D. (1965). A Systems Analysis of Political Life. New York: Wiley.
Ervasti, H. (2004). Attitudes Towards Foreign-Born Settlers. Finland in a
Comparative Perspective. Yearbook of Population Research in Finland, 40, 25–
44. Hämtad 28.9.2020, från https://journal.fi/fypr/article/view/44997/11275
Esaiasson, P., Gilljam, M., Oscarsson, H., & Wängnerud, L. (2012). Metodpraktikan.
Konsten att studera samhälle, individ och marknad. Stockholm, Sweden:
Norstedts Juridik
Escandell, X. & Ceobanu, A.M. (2009). When contact with immigrants matters:
threat, interethnic attitudes and foreigner exclusionism in Spain’s Comunidades
Autónomas. Ethnic and Racial Studies, 32, 44–69. Hämtad 11.11.2020, från
https://www.tandfonline.com/doi/full/10.1080/01419870701846924
Esposito, J.L. & Kalin, I. (2011). Islamophobia. The Challenge of Pluralism in the
21st Century. New York: Oxford University Press.
European Commission. (2020). Migration and Home Affairs. Hämtad 29.9.2020, från
https://ec.europa.eu/home-affairs/what-we-do/policies/legal-migration/work_en
European Migration Network Ireland. (2020). Migrant population and immigration
statistics in EU Member States. Hämtad 18.11.2020, från https://emn.ie/usefulstatistics/migration-and-migrant-population-statistics-in-eu-28/
European Social Study. (2021a). About the European Social Survey European
Research Infrastructure (ESS ERIC). Hämtad 13.1.2021, från
http://www.europeansocialsurvey.org/about/
European Social Study. (2021b). ESS Themes. Hämtad 13.1.2021, från
http://www.europeansocialsurvey.org/data/module-index.html
European Social Study. (2021c). Finland. Hämtad 22.1.2021, från
https://www.europeansocialsurvey.org/data/country.html?c=finland
European Social Study. (2021d). Sampling. Hämtad 13.1.2021, från
https://www.europeansocialsurvey.org/methodology/ess_methodology/sampling
.html
European Social Study. (2021e). Weighting. Hämtad 13.1.2021 från
https://www.europeansocialsurvey.org/methodology/ess_methodology/data_pro
cessing_archiving/weighting.html
European Union Agency for Fundamental Rights. (2018). Second European Union
Minorities and Discrimination Survey. Being Black in the EU. Hämtad
18.11.2020, från https://fra.europa.eu/sites/default/files/fra_uploads/fra-2018being-black-in-the-eu_en.pdf
Eurostat. (2020). Hämtad 27.9.2020, från
http://appsso.eurostat.ec.europa.eu/nui/show.do?dataset=migr_imm1ctz&lang=e
n
51

Finlands officiella statistik. (2019). Flyttningsrörelsen. Helsinki: Statistikcentralen.
Hämtad 29.9.2020, från http://www.stat.fi/til/muutl/2019/muutl_2019_2020-0514_tie_001_sv.html
Fiske, S.T. & Taylor, S.E. (1991). Social Cognition, 2nd edition. New York:
McGraw-Hill.
Gorodzeisky, A. & Glikman, A. (2017). Two Peoples – Two Stories. Anti-immigrant
Attitudes in Post-socialist Russia. Social Problems, 65(4), 543–563. Hämtad
21.10.2020, från https://academic.oup.com/socpro/articleabstract/65/4/543/4083476
Gorodzeisky, A. & Semyonov, M. (2009). Terms of exclusion: public views towards
admission and allocation of rights to immigrants in European countries. Ethnic
and Racial Studies 32(1), 401–23. Hämtad 11.11.2020, från
https://www.tandfonline.com/doi/full/10.1080/01419870802245851
Hainmueller, J. & Hiscox, M.J. (2007). Educated preferences: explaining attitudes
toward immigration in Europe. International Organization, 61(2), 399–442.
Hämtad 11.11.2020, från https://www.jstor.org/stable/pdf/4498150.pdf
Hainmueller, J. & Hopkins, D. (2014). Public Attitudes Toward Immigration. Annual
Review of Political Science, 17, 225–249. Hämtad 11.11.2020, från
https://www.annualreviews.org/doi/abs/10.1146/annurev-polisci-102512194818
Halapuu, V., Paas, T. & Tammaru, T. (2013). Is institutional trust related to the
attitudes towards immigrants in Europe? A study of majority and minority
population. Eurasian Geography and Economics, 54(5–6), 572–593. Hämtad
14.9.2020, från
https://www.tandfonline.com/doi/full/10.1080/15387216.2014.908313?casa_tok
en=1lnQ49AMjF8AAAAA%3AoYmhZOnL13P1MKPHSJ27kbmuR5IIjTaSQIi
VJ7sotWML3RxULOE5fo_dLyUjYUUtfv7dj0_eDZU5iw
Heath, A. & Richards, L. (2016). Attitudes towards Immigration and their
Antecedents. Topline Results from Round 7 of the European Social Survey.
London: European Social Survey ERIC. Hämtad 12.10.2020, från
https://www.europeansocialsurvey.org/docs/findings/ESS7_toplines_issue_7_im
migration.pdf
Herranen, H.L. (2019). Suomalaisten maahanmuuttoasenteet 2002–2016.
Maahanmuuttoasenteiden muutokset sekä asenteisiin yhteydessä olevat tekijät.
Pro gradu-avhandling, Itä-Suomen yliopisto, yhteiskuntatieteiden laitos:
sosiologia.
Herreros, F. & Criado, H. (2009). Social Trust, Social Capital and Perceptions of
Immgration. Political Studies, 57, 337–355. Hämtad 18.11.2020, från
https://onlinelibrary.wiley.com/doi/abs/10.1111/j.1467-9248.2008.00738.x
Hetherington, M.J. (1998). The Political Relevance of Political Trust. The American
Political Science Review, 92(4), 791–808. Hämtad 13.10.2020, från
https://www.jstor.org/stable/2586304
Hetherington, M.J. (2005). Why Trust Matters. Declining Political Trust and the
Demise of American Liberalism. Princeton, NJ: Princeton University Press.
Hetherington, M.J. & Globetti, S. (2002). Political trust and racial policy preferences.
American Journal of Political Science, 46(2), 253–275. Hämtad 12.10.2020,
från https://www.jstor.org/stable/3088375
Hetherington, M.J. & Husser, J.A. (2012). How trust matters: the changing political
relevance of political trust. American Journal of Political Science, 56(2), 312–
325. Hämtad 13.10.2020, från https://www.jstor.org/stable/23187102
52

Hjerm, M. (2001). Education, xenophobia and nationalism. A comparative analysis.
Journal of Ethnic and Migration Studies, 27(1), 37–60. Hämtad 13.11.2020,
från https://www.tandfonline.com/doi/abs/10.1080/13691830124482
Hjerm, M. (2007). Do numbers really count? Group threat theory revisited. Journal
of Ethnic and Migration Studies, 33(8), 1253–1275. Hämtad 11.11.2020, från
https://www.tandfonline.com/doi/full/10.1080/13691830701614056
Hooghe, M. (2011). Why There is Basically Only One Form of Political Trust.
British Journal of Politics & International Relations, 13(2), 269−275. Hämtad
13.10.2020, från https://onlinelibrary.wiley.com/doi/abs/10.1111/j.1467856X.2010.00447.x
Hooghe, M. & Marien, S. (2013). A comparative analysis of the relation between
political trust and forms of political participation in Europe, European Societies,
15(1), 131−152. Hämtad 13.10.2020, från
https://www.tandfonline.com/doi/abs/10.1080/14616696.2012.692807
Iyengar, S. (1980). Subjective political efficacy as a measure of diffuse support.
Public Opinion Quarterly 44(2) 249–256. Hämtad 17.10.2020, från
https://www.jstor.org/stable/pdf/2748433.pdf
Jaakkola, M. (2009). Maahanmuuttajat suomalaisten näkökulmasta.
Asennemuutokset 1987–2007. Helsinki: Helsingin kaupungin tietokeskus.
Kaminska, O. (2020). Guide to using weights and sample design indicators with ESS
data. Hämtad 21.2.2021, från
https://www.europeansocialsurvey.org/docs/methodology/ESS_weighting_data_
1_1.pdf
Kestilä-Kekkonen, E. & Vento, I. (2019). Poliittinen luottamus – käsitteet, teoriat ja
mittaaminen. I Bäck, M. & Kestilä-Kekkonen, E. (2019). Poliittinen ja
sosiaalinen luottamus. Polut, trendit ja kuilut. Valtiovarainministeriön julkaisuja
2019(31).
Kunovich, R.M. (2004). Social Structural Position and Prejudice. An Exploration of
Cross-National Differences in Regression Slopes. Social Science Research, 33,
20–44. Hämtad 13.11.2020, från
https://www.sciencedirect.com/science/article/pii/S0049089X03000371
Kuntz, A., Davidov, E. & Semyonov, M. (2017). The dynamic relations between
economic conditions and anti-immigrant sentiment: A natural experiment in
times of the European economic crisis. International Journal of Comparative
Sociology 58(5), 392–415. Hämtad 4.4.2021, från
https://journals.sagepub.com/doi/full/10.1177/0020715217690434
MacDonald, D. (2019). Political Trust and Support for Immigration in the American
Mass Public. British Journal of Political Science, 2020, 1–19. Hämtad
30.9.2020, från
https://www.researchgate.net/publication/339985260_Political_Trust_and_Supp
ort_for_Immigration_in_the_American_Mass_Public
Marien, S. (2017). The measurement equivalence of political trust. I S. Zmerli & T.
van der Meer (Red.), Handbook on Political Trust (s. 19–32). Cheltenham Glos:
Edward Elgar.
Marien, S. & Hooghe, M. (2011). Does political trust matter? An empirical
investigation into the relation between political trust and support for law
compliance. European Journal of Political Research, 50, 267–291. Hämtad
9.10.2020, från
http://bibliobase.sermais.pt:8008/BiblioNET/Upload/PDF3/002410.pdf
53

McAllister, I. (2018). National identity and attitudes towards immigration in
Australia. National Identities, 20(2), 157–173. Hämtad 15.1.2021, från
https://www.tandfonline.com/doi/full/10.1080/14608944.2016.1206069
McLaren, L.M. (2003). Anti-immigrant prejudice in Europe: contact, threat
perception, and preferences for the exclusion of migrants. Social Forces, 81(3),
909–936. Hämtad 11.11.2020, från https://www.jstor.org/stable/3598180
McLaren, L.M. (2012). Immigration and Trust in Politics in Britain. British Journal
of Political Science, 42(1), 163–185. Hämtad 3.11.2020, från
https://www.cambridge.org/core/journals/british-journal-of-politicalscience/article/abs/immigration-and-trust-in-politics-inbritain/D3846D53FCDD8249FE992BFD5FB92908
Messing, V. & Ságvári, B. (2019). Still Divided but More Open. Mapping European
Attitudes Towards Migration Before and After the Migration Crisis. Bonn &
Berlin, Friedrich Ebert Stiftung. Hämtad 3.10.2020, från
https://ec.europa.eu/migrantintegration/?action=media.download&uuid=42E2EC1E-F1FA-AEAA2EB5F33752962623
Miller, A. H. (1974). Rejoinder to 'Comment' by Jack Citrin. Political Discontent or
Ritualism? American Political Science Review 68, 989–1001. Hämtad
10.10.2020, från https://www.jstor.org/stable/1959142
Mishler, W. & Rose, R. (2001). What are the Origins of Political Trust? Testing
Institutional and Cultural Theories in Post-Communist Societies. Comparative
Political Studies 34(1), 30–62. Hämtad 29.10.2020, från
https://journals.sagepub.com/doi/10.1177/0010414001034001002
Naumann, E., Stoetzer, L. & Pietrantuono, G. (2018). Attitudes towards Highly
Skilled and Low Skilled Immigration in Europe. A Survey Experiment in 15
European Countries, European Journal of Political Research 57(4), 1009–30.
Hämtad 22.1.2021, från
https://ejpr.onlinelibrary.wiley.com/doi/abs/10.1111/1475-6765.12264
Niemelä, S. (2018). Tervetuloa vai tervemenoa? Maahanmuuttomielipiteet Suomessa
ja Ruotsissa 2000-luvulla. Pro gradu-avhandling. Turun yliopisto,
sosiaalitieteiden laitos: sosiaalityö.
Norris, P. (2005). Radical right. Voters and parties in the electoral market. New
York: Cambridge University Press.
Norris, P. (2011). Democratic Deficit. Critical Citizens Revisited. Cambridge:
Cambridge University Press.
Norris, P. (2017). The conceptual framework of political support. I S. Zmerli & T.
van der Meer (Red.), Handbook on Political Trust (s. 19–32). Cheltenham Glos:
Edward Elgar.
Norris, P. & Inglehart, R. (2019). Cultural Backlash. Trump, Brexit, and
Authoritarian Populism. New York: Cambridge University Press.
Poutvaara, P. & Steinhardt, M.F. (2018). Bitterness in life and attitudes towards
immigration. European Journal of Political Economy 55, 471-490. Hämtad
20.1.2021, från
https://www.sciencedirect.com/science/article/pii/S0176268017304512
Putnam, R. D. (2000). Bowling Alone. The Collapse and Revival of American. New
York: Simon and Schuster.
Quillian, L. (1995). Prejudice as a response to perceived threat: population
composition and anti-immigrant and racial prejudice in Europe. American
54

Sociological Review, 60(4), 586–611. Hämtad 11.11.2020, från
https://www.jstor.org/stable/2096296
Rothstein, B. (2010). Den svenska statsförvaltningens omvandling, från försumpning
till legitimitet. I B. Rothstein (Red.), Politik som organisation.
Förvaltningspolitikens grundproblem (s. 35–56). Stockholm: SNS Förlag.
Rudolph, T.J. (2017). Political trust as a heuristic. I S. Zmerli & T. van der Meer
(Red.), Handbook on Political Trust (s. 197–211). Cheltenham Glos: Edward
Elgar.
Rudolph, T.J. & Evans, J. (2005) Political trust, ideology, and public support for
government spending. American Journal of Political Science, 49(3), 660–671.
Hämtad 16.11.2020, från https://www.jstor.org/stable/3647738
Scheepers, P., Gijsberts, M. & Coenders, M. (2002). Ethnic exclusionism in
European countries: public opposition to civil rights for legal migrants as a
response to perceived group threat. European Sociological Review, 18(1), 17–
34. Hämtad 13.11.2020, från
https://www.rug.nl/research/portal/en/publications/ethnic-exclusionism-ineuropean-countries(37c6a351-6033-45a1-a8da-8a4e9bfb9243).html
Schlueter E. & Wagner, U. (2008). Regional differences matter. Examining the dual
influence of the regional size of the immigrant population on derogation of
immigrants in Europe. International Journal of Comparative Sociology, 49(2–
3), 153–73. Hämtad 18.11.2020, från
https://citeseerx.ist.psu.edu/viewdoc/download?doi=10.1.1.864.3737&rep=rep1
&type=pdf
Schneider, S.L. (2008). Anti-immigrant attitudes in Europe: outgroup size and
perceived ethnic threat. European Sociological Review 24(1), 53–67. Hämtad
18.11.2020, från https://www.jstor.org/stable/pdf/25209139.pdf
Semyonov, M. & Glikman, A. (2009). Ethnic residential segregation, social contacts,
and antiminority attitudes in European societies. European Sociological Review,
25(6), 693–708. Hämtad 11.11.2020, från https://academic.oup.com/esr/articleabstract/25/6/693/471465
Semyonov, M., Raijman, R. & Gorodzeisky, A. (2006). The Rise of Anti-Foreigner
Sentiment in European Societies, 1988–2000. American Sociological Review,
71, 426–449. Hämtad 13.11.2020, från
https://journals.sagepub.com/doi/pdf/10.1177/000312240607100304
Semyonov, M., Raijman, R. & Gorodzeisky, A. (2008). Foreigners’ impact on
European societies. Public views and perceptions in a cross-national
comparative perspective. International Journal of Comparative Sociology,
49(1), 5–29. Hämtad 13.11.2020, från
https://journals.sagepub.com/doi/pdf/10.1177/0020715207088585
Statistikmyndigheten SCB. (2020). Invandring till Sverige. Hämtad 18.11.2020, från
https://www.scb.se/hitta-statistik/sverige-i-siffror/manniskorna-isverige/invandring-till-sverige/
Strandberg, K. (2019). Poliittiset skandaalit ja lyhyen aikavälin vaihtelut poliittisessa
luottamuksessa. I Bäck, M. & Kestilä-Kekkonen, E. (2019). Poliittinen ja
sosiaalinen luottamus. Polut, trendit ja kuilut. Valtiovarainministeriön julkaisuja
2019(31).
Suh, C., Paul, C. & Lim, Y. (2012). Spill-up and spill-over of trust: an extended test
of cultural and institutional theories of trust in South Korea. Sociological
Forum, 27(2), 504–526. Hämtad 29.10.2020, från
https://www.jstor.org/stable/23262119
55

Söderlund, P. (2019). Poliittinen luottamus vertailevasta näkökulmasta. I Bäck, M. &
Kestilä-Kekkonen, E. (2019). Poliittinen ja sosiaalinen luottamus. Polut, trendit
ja kuilut. Valtiovarainministeriön julkaisuja 2019(31).
UCLA: Statistical Consulting Group. (2021). How can I check for collinearity in
survey regression? Hämtad 18.3.2021, från
https://stats.idre.ucla.edu/stata/faq/how-can-i-check-for-collinearity-in-surveyregression/
Wagner, U. & Zick, A. (1995). The relationship of formal education to ethnic
prejudice: its reliability, validity and explanation. European Journal of Social
Psychology, 25, 41–56. Hämtad 11.11.2020, från
https://onlinelibrary.wiley.com/doi/abs/10.1002/ejsp.2420250105
Weatherford, S.M. (1992). Measuring political legitimacy. American Political
Science Review, 86(1), 149–66. Hämtad 15.10.2020, från
https://www.jstor.org/stable/1964021
Wooldridge, J. (2013). Introductory Econometrics: A modern approach. 5. upplagan.
Mason: Cengage Learning.
Yilmaz, F. (2011). Right wing hegemony and immigration. How the populist far
right achieved hegemony through the immigration debate in Europe. Current
Sociology, 60(3), 368–381. Hämtad 15.10.2020, från
https://journals.sagepub.com/doi/10.1177/0011392111426192

56

Bilagor
Bilaga 1.
Kontrollvariabler
Variabel

Intervjufråga/-frågor

Kommentar

kön

Ingen fråga, intervjuaren
har markerat
respondentens kön som
antingen man eller
kvinna.

En dummyvariabel som antar
värdet 0 om respondenten är en
kvinna och 1 om respondenten
är en man. Omkodats från
man=1 och kvinna=2.

åldersgrupp

Respondentens födelseår

I datamaterialet fanns en
åldersvariabel som hade
beräknats genom födelseåret.
Från åldersvariabeln gjordes en
åldergruppvariabel med 7 olika
alternativ; 1= 15–24 år, 2= 25–
34 år, 3= 35–44 år, 4=45–54
år, 5= 55–64 år, 6=65–74 år,
7=75 år eller över.

landsbygd

Vilken av
beskrivningarna på kort
passar bäst in på ditt
bostadsområde? 1. En
stor stad (över 100 000
invånare) 2. En förort
eller närområde till en
stor stad (ett
verkningsområde eller
pendlingsområde till en
stor stad) 3. En liten eller
medelstor stad eller
kommun (20 000 – 100
000 invånare) 4. En
mindre tätort eller
kommun (under 20 000
invånare) 5.
Landsbygd/glesbygd

Av den ursprungliga variabeln
som antog 5 olika värden
bildades en ny dummyvariabel
som antar värdet 1 om
respondenten bor på landsbygd
(svarsalternativ 4 eller 5) och
värdet 0 om respondenten bor i
en stad (svarsalternativ 1, 2
eller 3).

religiositet

Oavsett om du tillhör
någon särskild religion
eller inte, hur religiös
skulle du säga att du är?

Respondenterna svarade på en
skala från 0 till 10, där 0
betyder inte alls religiös och
där 10 betyder mycket religiös.

utbildningsår

Hur många år
sammanlagt har du varit i

Deltidsstudier har räknats så att
antalet år motsvarar
57

skola eller studerat på
heltid eller deltid?
hushållsinkomst/pers Om du räknar ihop ditt
hushålls samtliga
inkomster, hur stora är
ditt hushålls totala
nettoinkomster
(inkomster efter skatt)
per månad? Om du inte
vet hur stor den exakta
summan är, kan du ange
din uppskattning av
summans storlek.

heltidsstudier och svaren har
avrundats till hela år.
Respondenten har angett en
bokstav som svarar mot den
aktuella inkomstdecilen, som
av intervjupersonen kodats till
den nummer som motsvarar
den angivna bokstaven. 1 anger
den lägsta inkomstdecilen
(mindre än 1158€/mån) och 10
anger den högsta
inkomstdecilen (mer än
5835€/månad).

Om du räknar med dig
själv, hur många personer
inklusive barnen bor det
regelbundet i ditt
hushåll?

Svaren från frågan om
hushållsinkomst har
kombinerats med svaren från
frågan om antalet personer i
hushållet. Hushållsinkomst per
person har kalkylerats genom
hushållsinkomst dividerat med
antalet personer i hushållet.

arbetslös

Vilka av dessa
beskrivningar passar in
på det du gjort under de
senaste sju dagarna?

En dummyvariabel som bildats
i efterhand som antar värdet 1
om respondenten är arbetslös
och aktiv arbetssökande eller
arbetslös och önskar arbete
men inte söker aktivt arbete.
Variabeln antar värdet 0 om
respondenten svarat att hen
t.ex. är förvärvsarbetare,
studerande eller pensionerad.

socialt förtroende

Skulle du säga att man i
allmänhet kan lita på de
flesta människor eller att
man inte kan vara nog
försiktig när man har att
göra med andra
människor?

Respondenterna svarade på en
skala från 0 till 10, där 0
betyder att man inte kan vara
nog försiktig och där 10
betyder att man kan lita på de
flesta människor.

otrygg

Hur trygg känner du dig
– eller skulle du känna
dig – att gå ensam i ditt
bostadsområde efter
mörkrets inbrott?

Variabeln antar värdet 1 om
respondenten är mycket trygg,
2 om trygg, 3 om otrygg och 4
om mycket otrygg.

58

vänsterhöger

I politiska sammanhang
brukar man ibland tala
om ’vänster’ och ’höger’.
Använd detta kort och
berätta var skulle du
placera dig på skalan?

Respondenterna svarade på en
skala från 0 till 10 där noll står
för vänstern och tio för högern.

samlingspartiet

Vilket parti röstade du på
i det valet? Givet att
respondenten röstade i
senaste riksdagsvalet.

En dummyvariabel som har
bildats i efterhand som antar
värdet 1 om respondenten har
röstat på Samlingspartiet,
annars antar variabeln värdet 0.

sfp

Vilket parti röstade du på
i det valet? Givet att
respondenten röstade i
senaste riksdagsvalet.

En dummyvariabel som har
bildats i efterhand som antar
värdet 1 om respondenten har
röstat på Svenska Folkpartiet i
Finland, annars antar variabeln
värdet 0.

sannfinländarna

Vilket parti röstade du på
i det valet? Givet att
respondenten röstade i
senaste riksdagsvalet.

En dummyvariabel som har
bildats i efterhand som antar
värdet 1 om respondenten har
röstat på Sannfinländarna,
annars antar variabeln värdet 0.

centern

Vilket parti röstade du på
i det valet? Givet att
respondenten röstade i
senaste riksdagsvalet.

En dummyvariabel som har
bildats i efterhand som antar
värdet 1 om respondenten har
röstat på Centern i Finland,
annars antar variabeln värdet 0.

kristdemokraterna

Vilket parti röstade du på
i det valet? Givet att
respondenten röstade i
senaste riksdagsvalet.

En dummyvariabel som har
bildats i efterhand som antar
värdet 1 om respondenten har
röstat på Kristdemokraterna i
Finland, annars antar variabeln
värdet 0.

gröna

Vilket parti röstade du på
i det valet? Givet att
respondenten röstade i
senaste riksdagsvalet.

En dummyvariabel som har
bildats i efterhand som antar
värdet 1 om respondenten har
röstat på Gröna Förbundet,
annars antar variabeln värdet 0.

sdp

Vilket parti röstade du på
i det valet? Givet att
respondenten röstade i
senaste riksdagsvalet.

En dummyvariabel som har
bildats i efterhand som antar
värdet 1 om respondenten har
röstat på Gröna Förbundet,
annars antar variabeln värdet 0.
59

vänsterförbundet

Vilket parti röstade du på
i det valet? Givet att
respondenten röstade i
senaste riksdagsvalet.

En dummyvariabel som har
bildats i efterhand som antar
värdet 1 om respondenten har
röstat på Vänsterförbundet,
annars antar variabeln värdet 0.

år2014

Ingen fråga, variabeln har En dummyvariabel som antar
bildats i efterhand.
värdet 1 om året är 2014,
annars antar variabeln värdet 0.

år2016

Ingen fråga, variabeln har En dummyvariabel som antar
bildats i efterhand.
värdet 1 om året är 2016,
annars antar variabeln värdet 0.

år2018

Ingen fråga, variabeln har En dummyvariabel som antar
bildats i efterhand.
värdet 1 om året är 2018,
annars antar variabeln värdet 0.

60

Bilaga 2.
Korrelationsmatris för förklarande variablerna

61

Bilaga 3.
VIF-test
Variabel

VIF-test

politiskt förtroende

1,35

kön

1,22

åldersgrupp

1,19

landsbygd

1,16

religiositet

1,24

utbildningsår

1,30

hushållsinkomst/pers

1,16

arbetslös

1,06

socialt förtroende

1,27

otrygg

1,22

vänsterhöger

1,56

samlingspartiet

1,63

sfp

1,12

sannfinländarna

1,23

centern

1,40

kristdemokraterna

1,10

gröna

1,34

sdp

1,34

vänsterförbundet

1,23

år2014

1,01

år2016

1,01

år2018

1,01

Genomsnittligt VIF

1,23

Tabellnot: Tabellen använder sig av viktade data. VIF-testet har gjorts enligt
instruktioner från UCLA: Statistical Consulting Group (2021).

62

