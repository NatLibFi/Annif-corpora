Andreas Österlund

This is something that is beyond a festival
En diskursanalytisk studie av autenticitet och subkulturellt
kapital i medietexter om Roadburn Festival

Andreas Österlund 37587
Pro-gradu avhandling i musikvetenskap
Handledare: Johannes Brusila
Fakulteten för humaniora, psykologi och teologi
Åbo 2021

Andreas Österlund

ÅBO AKADEMI – FAKULTETEN FÖR HUMANIORA, PSYKOLOGI OCH TEOLOGI
Abstrakt för avhandling pro gradu
Ämne: Musikvetenskap
Författare: Andreas Österlund
”This is something that is beyond a festival” En diskursanalytisk studie av autenticitet och
subkulturellt kapital i medietexter om Roadburn Festival
Handledare: Johannes Brusila
Handledare:
Syftet med den här avhandlingen är att undersöka hur Roadburn Festival konstrueras som en
autentisk festival och hur subkulturellt kapital används som ett sätt att skapa unicitet i relation
till andra festivaler. Materialet består av texter producerade av festivalen i marknadsföringssyfte
samt medietexter mellan åren 2007 och 2019.
Den ena teoretiska referensramen består av autenticitetsteorier kring rockmusik och utgår
huvudsakligen från den sammanställning av autenticitetsdiskurser musikvetaren Salli Anttonen
gjort i sin doktorsavhandling. Därutöver består mina teoretiska referenser av den forskning som
gjorts av Keir Keightley, Allan Moore samt Hans Weisethaunet och Ulf Lindberg. Jag har
undersökt hur det musikaliska utbudet på festivalen konstrueras som autentiskt genom två
övergripande tematiska diskurser; traditionell autenticitet och modernistisk autenticitet. Den
andra teoretiska referensramen som används är de teorier om subkulturellt kapital så som de
formulerats av forskaren Keith Kahn-Harris. Han har fastställt två olika typer av subkulturellt
kapital genom att studera extrem metal-scenen; mundane och transgressive (’vardagligt’ och
’överskridande’). I min analys av autenticitetskonstruktionen i texterna om Roadburn använder
jag mig av Kahn-Harris tudelning av subkulturellt kapital för att undersöka hur det används som
ett sätt legitimera festivalens artistiska utbud och att differentiera sig från andra festivaler.
Med hjälp av diskursanalys har jag undersökt hur autenticitet och unicitet diskuteras i texter
som berör Roadburn Festivals artister, producenter och publik. Materialet jag analyserat är
avgränsat till åren 2007–2019 eftersom det är under de här åren festivalens varumärke som en
eklektisk festival stärkts och populariteten växt. Materialet är insamlat uteslutande från digitala
tidskrifter, musikbloggar och festivalens egna fansin.
Resultaten av analysen visar att Roadburn Festival konstrueras som autentisk inom alla de
autenticitetsdiskurser jag analyserat. Producenternas subkulturella kapital bidrar till att
legitimera artisterna och festivalen konstrueras delvis därigenom som autentisk. Det eklektiska
utbudet av musik och det rika programutbudet utöver konserterna tillsammans med en stark
känsla av samhörighet konstrueras som unikt för Roadburn. Exklusivitetstanken förstärks även
av att festivalen konstrueras som en unik plattform för samarbete mellan artister och konserter
utöver det vanliga.
Nyckelord: autenticitet, subkulturellt kapital, diskursanalys, unicitet, scen
Datum:
Sidoantal: 66
Abstraktet godkänt som mognadsprov:

Andreas Österlund

Innehållsförteckning

1 Inledning....................................................................................................................1
1.1 Syfte och forskningsfrågor...................................................................................2
1.2 Tidigare forskning................................................................................................3
1.3 Teoretisk referensram..........................................................................................4
1.3.1 Autenticitet.....................................................................................................5
1.3.2 Subkulturellt kapital.......................................................................................7
1.4 Metod och Material..............................................................................................8
1.5 Avhandlingens disposition.................................................................................10
2 Traditionell autenticitet............................................................................................11
2.1 Ursprung och tradition.......................................................................................12
2.2 Kreativitet..........................................................................................................19
2.3 Sammanfattning.................................................................................................26
3 Modernistisk autenticitet..........................................................................................27
3.1 Opposition..........................................................................................................28
3.2 Självutveckling..................................................................................................32
3.3 Utförande...........................................................................................................38
3.4 Sammanfattning.................................................................................................42
4 Subkulturellt kapital.................................................................................................44
4.1 Festivalens karaktär...........................................................................................44
4.2 Producenter och kuratorer..................................................................................51
4.3 Sammanfattning.................................................................................................58
5 Avslutande diskussion.............................................................................................61
Referensförteckning....................................................................................................67
Forskningsmaterial
Litteratur

Andreas Österlund

1 Inledning
Avhandlingens huvudrubrik ”This is something that is beyond a festival” är ett citat
av Jacob Bannon, som agerade som gästkurator på Roadburn festival 2018
(Roadburn 2018: The Documentary). Citatet sammanfattar det som fick mig att
intressera mig för att studera festivalen, nämligen tanken om att Roadburn är något
mer än enbart en festival. Festivalen har arrangerats i centrum av Tilburg i
Nederländerna sedan år 1999, men det är framför allt under andra halvan av dess
existens som denna tanke börjat manifesteras. Personligen har jag följt festivalen och
dess marknadsföring genom framförallt sociala medier under många år och jag har
även besökt festivalen 2016.
På Roadburns hemsida profilerar sig festivalen som en av de ledande aktörerna inom
vad festivalen kallar ”underground heavy music” samtidigt som det betonas att
evenemanget inte begränsar sig till specifika genreindelningar. Festivalarrangörerna
strävar efter att tänja på gränserna inom musik och konst genom att underlätta
utmanande framträdanden, främja samarbete mellan artister och att skapa unika
upplevelser för alla på festivalen. Genom festivalens musikaliska utbud lyfter de
delvis fram artister som anses vara pionjärer eller som anses definiera en specifik
musikscen, men även nya artister som blandar olika musikstilar. (Roadburn: about
us.)
Utöver tanken om att Roadburn är mer än enbart en festival, är även dess goda rykte
ur både publik och artistperspektiv något som fått mig intresserad att studera
festivalen närmare. Eftersom utbudet är eklektiskt och utgörs av ett stort antal mindre
subkulturer, är det intressant att studera hur man konstruerar tanken att de artister
som är representerade på festivalen har något gemensamt med varandra, trots att de
genremässigt kan vara helt olika.
Att studera hur festivaler konstrueras och skildras i text är både relevant och aktuellt,
eftersom detta kan ge oss en djupare förståelse av specifika musikkulturer. I och med
att musikkulturer är i konstant förändring, och ofta influerar varandra globalt, är
festivaler en relevant ingång till att exempelvis studera vilka maktstrukturer som
skapas och upprätthålls inom diverse musikkulturer.
1

Andreas Österlund

1.1 Syfte och forskningsfrågor
Roadburn brukar beskrivas som en ojämförlig festival där framförallt artistutbudet år
efter år är något som uppmärksammas och framställs som unikt. Som följd av att
dialogen kring festivalen verkar kännetecknas av stor respekt och uppskattning,
väcker det en tanke om att festivalen upplevs som autentisk. Avhandlingens syfte är
därför att studera hur Roadburn Festival konstrueras som en autentisk och unik
festival. Jag betraktar Roadburn som en festival där både deltagare och organisatörer
delar en uppfattning om vad autentisk och bra nyskapande musik och konst är. Det
här skapar i sin tur en känsla av samhörighet och gemenskap för de som är
involverade i festivalen på något sätt. På grund av festivalens eklektiska utbud utgörs
denna gemenskap av ett stort antal subkulturer och mindre musikscener som är både
lokalt, translokalt och virtuellt förankrade. Begreppet scen beskriver i den här
bemärkelsen ett kulturellt rum där olika musikaliska och musikrelaterade aktiviteter
existerar och integrerar med varandra genom diverse processer av differentiering, i
kontrast till mera statiska gemenskaper (Straw 1991, 373).
Genom diskursanalys av texter som berör festivalen vill jag få en djupare förståelse
för hur festivalens utbud konstrueras som autentiskt. Jag kommer dessutom
undersöka på vilket sätt festivalen som fenomen konstrueras som autentiskt. Jag
utgår från tanken att bilden av Roadburn som en unik festival inverkar på hur den
konstrueras som autentisk. Jag kommer därför att undersöka hur subkulturellt kapital
används som ett sätt att legitimera festivalen som en autentisk aktör. Subkulturellt
kapital avser den samlade kunskap man har om till exempel en musikstil som
genererar makt och status inom en social gruppering.
Utgående från avhandlingens syfte formuleras följande frågeställning:
-

Hur konstrueras Roadburn Festival som en autentisk festival?

Den huvudsakliga forskningsfrågan besvaras med hjälp av följdfrågorna:
-

Hur används autenticitetsdiskurser för att marknadsföra festivalens utbud?

-

Hur används subkulturellt kapital för att differentiera Roadburn från andra
festivaler?

2

Andreas Österlund

Eftersom det inte finns en universell definition av autenticitet samtidigt som
autenticitetsdiskurserna varierar beroende på kontexten, är det intressant att studera
på vilka sätt autenticitet konstrueras i specifika fall. På grund av Roadburns
eklekticism är det motiverat att studera på vilka sätt det autentiska konstrueras för
enskilda artister, men även för festivalen som fenomen.
1.2 Tidigare forskning
Festivaler är ett socialt fenomen som påträffas i alla kulturer. Alessandro Falassi
(1987, 1) hävdar att festivaler har intresserat forskare från många olika discipliner,
bland annat religionsvetenskap, sociologi, antropologi och folkloristik från och med
1800-talet. Festivaler har å andra sidan funnits betydligt längre och har sitt ursprung i
olika historiska rötter och diskurser. Eftersom festivaler har så olika kontext lockas
deltagarna av olika skäl.
Andy Bennett, Jodie Taylor och Ian Woodward har i sin bok The Festivalization of
Culture (Bennet m.fl. 2014) valt att kategorisera det brokiga forskningsfältet i tre
huvudgrupper. Inom den första typen av studier forskas det i hur festivaler fungerar
som politiserade områden där bland annat samhörighet, sociala protester och
livsstilsnarrativ skapas. Man intresserar sig också för hur deltagarna får tillgång till
kulturellt kapital, samt hur deltagarna skapar individuell och kollektiv identitet och
samhörighet. Inom den andra kategorin studeras vad festivaler säger om sociala,
kulturella, politiska och ekonomiska aspekter inom diverse grupper. Här ligger fokus
främst på de musikindustriella aspekterna av festivaler. Med andra ord studeras
exempelvis hur festivaler inkorporerar organisationer i sitt arbete för att främja
verksamheten, och ger möjligheter att tillsammans arbeta för det som de anser vara
bra. Studier bedrivs också i hur festivaler förmedlar delade kulturella värderingar,
skapar och förändrar kulturella grupperingar, samt hur de kan fungera som grund för
skapande av scener. Den sista typen av forskning studerar hur affektiva processer och
meningsskapande praxis fungerar på festivaler, både i en fysisk och virtuell kontext.
Det har tidigare gjorts studier av specifika festivaler med syftet att få djupare
förståelse för musikscenen de representerar, och ett exempel är Rebecca Anne Curtis
(2010). Curtis har skrivit om en specifik jazzfestivals inverkan på den globala
3

Andreas Österlund

jazzscenen. Artikeln beskriver hur Wangaratta Jazz Festival har blivit Australiens
främsta festival för jazzmusik, baserad i en liten stad som historiskt sett inte har
någon koppling till musiken i fråga. Festivalen skapar en unik plats för
framträdanden, lyssnande och interaktion, samtidigt som staden har blivit allt mer
betydelsefull inom jazzscenen, och festivalen anses vara en höjdpunkt för musikalisk
excellens och integritet. Festivalens inverkan på scenen sker också utanför
festivalens fysiska gränser, genom skapandet av nya sociala kretsar men även genom
de skivinspelningar och musikaliska samarbeten som skapas på festivalen. (Curtis
2010, 101.)
Min analys påminner om Curtis studie, med skillnaden att hon betonar de
ekonomiska aspekterna och staden där festivalen ordnas, medan min analys är strikt
kulturanalytisk. Båda festivalerna påminner om varandra som forskningsobjekt med
tanke på deras allmänt goda rykte och en genomgående föreställning av festivalens
inflytande på musikscenen. Jag har noterat att det under senare år har tillkommit
många nya festivaler som konceptuellt påminner om Roadburn. Dessa är festivaler
som med andra ord uttryckligen inte förbinder sig till en specifik subkultur, utan
snarare förespråkar musikalisk mångfald.
Det finns goda skäl till att studera musikfestivaler ur ett kulturanalytiskt perspektiv,
främst för att de meningsbärande aspekterna inom alla kulturella grupperingar
förändras över tid. Ingen tidigare forskning har gjorts kring Roadburn, vilket
motiverar min egen analys. Det har heller inte gjorts mycket forskning på festivaler
som förespråkar musikalisk mångfald men som samtidigt håller sig inom uppenbara
riktlinjer, vilket är fallet med Roadburn.
1.3 Teoretisk referensram
I min analys använder jag mig av två olika teoretiska utgångspunkter. I de två första
kapitlen använder jag mig av autenticitet som teori för att analysera hur utbudet
konstrueras som autentiskt. I det tredje kapitlet använder jag subkulturellt kapital
som primär utgångspunkt, men även autenticitet till viss del. Utgående från dessa
teorier kommer jag analysera hur Roadburn opponerar sig mot andra festivaler, och
på vilka grunder makt och status tillskrivs personer inom gemenskapen.
4

Andreas Österlund

1.3.1 Autenticitet
Autenticitet är ett koncept som det forskats i väldigt mycket utgående från flera olika
discipliner. Inom populärmusiken började intresset rörande autenticitet växa hos
både konsumenter och kritiker i och med rockmusikens födelse. Weisethaunet och
Lindberg (2010, 470) skriver att de första rockkritikerna fick idén om ”seriös”
musikkritik från jazzkritiker. Medan jazzkritiker främst fokuserade på skicklighet i
improvisation och bemästring av instrument, var rockkritiker mera intresserade av
känslan, det äkta och genuina som artisterna ansågs uttrycka.
Autenticitetsteorier är fortfarande ett aktuellt sätt att närma sig och analysera diverse
populärkulturella strömningar och fenomen. Eftersom autenticitet är något som kan
konstrueras på olika sätt och tillskrivas olika musikstilar inom många olika
kontexter, finns det också mycket tidigare forskning som gjorts kring autenticitet. De
teorier jag baserar min analys på grundar sig i ett konstruktivistiskt förhållningssätt
till autenticitet. Genom att förhålla sig till autenticitet som en social konstruktion,
kan man belysa hur autenticiteten skapas på olika sätt i olika kontexter.
Autenticitetskonceptet har rötter som sträcker sig ända till antikens Grekland, där
man oftast refererade till något man tillverkat eller skapat själv. Det självtillverkade
ställs i detta fall i opposition till bland annat pengadriven massproduktion. De typer
av autenticitetsdiskurser där man värdesätter traditionella och lantliga samhällen,
närheten till naturen och att se sitt arbete som en väsentlig del av sin identitet brukar i
allmänhet kallas för romantisk eller traditionell autenticitet. I kontrast till de
autenticitetsdiskurser som på ett övergripande plan grundar sig i romanticismen,
utvecklades den modernistiska synen på autenticitet i mitten av 1800-talet. I motsats
till de diskurser som är förankrade i romanticismen, värdesatte modernisterna istället
staden och maskiner, och uppmanade till chockeffekter och experimentering. Inom
modernismen förespråkades att ”äkta” artister måste bryta med det gamla, alltid
förnya sig själv och blicka framåt. Dessa två rörelser är båda centrala källor för kritik
av massamhället och influerade även rockkulturen och kritiken av den. (Keightley
2001, 134–136.)

5

Andreas Österlund

Medan rockmusiken till en början tillkom genom en uppdelning av pop och rock, där
pop oftast stod för det som ansågs vara mainstream, började rocken också dela upp
sig i mindre grupperingar och subkulturer. Detta är ett resultat av att autenticitet var
viktigt för alla typer av rockmusik, men alla uppfattade och uttryckte inte det
autentiska på samma sätt. (Keightley 2001, 136.) Den övergripande tudelningen av
romantisk och modernistisk autenticitet återfinns även inom rockmusiken. Genom att
kategorisera autenticitetsdiskurser utgående från dessa två historiska rörelser, kan vi
samtidigt tydligare se vilka tendenser och värdeaspekter som är väsentliga inom de
olika rockkulturerna.
Den tidigare forskning som jag baserat mina teorier och analys utgående från är
huvudsakligen Hans Weisethaunet och Ulf Lindberg (2010), Keir Keightley (2001),
Allan Moore (2002) och Salli Anttonen (2017). Gemensamt för dessa är att de har ett
konstruktivistiskt förhållningssätt till autenticitet, men kategoriserar de olika
autenticitetsdiskurserna på olika sätt. Keightley (2001, 109–142) har skrivit en
historisk tillbakablick av rockens födelse samt hur dess opposition till masskulturen
och olika förhållningssätt till vad som ansågs vara autentiskt bidrog till uppkomsten
av subkulturer inom rockmusiken. Han ger också en distinktion mellan det som han
kallar för romantisk och modernistisk autenticitet. Weisethaunet och Lindberg (2010,
465–485) analyserar vilka olika koncept av autenticitet som konstruerats genom
rockens historia. Analysen baseras på en av deras tidigare artiklar där de gått igenom
rockkritik från flera decennier tillbaka, och utgående från detta funnit sex olika
genomgående autenticitetsdiskurser. Moores (2002, 209–223) fokus ligger delvis i
hans argumentation att vi istället för att analysera artisternas syfte med musiken, bör
analysera mottagarnas upplevelser av musiken i fråga, och på detta sätt bättre förstå
vad som konstrueras som autentiskt. Moore har även konstruerat en tredelad mall
över autenticitetsdiskurser: first-, second- och third-person authenticity, som i andra
termer tar upp autenticitet gällande uttryck, upplevelse och utförande. Mina teorier
och min metodologi baserar sig till stor del på Anttonens doktorsavhandling (2017)
som hör till den nyaste forskningen inom autenticitet. Anttonen studerar autenticitet
som ett diskursivt fenomen genom att analysera mediebilden av tre olika artister med
att undersöka hur autenticitet konstrueras i de olika fallen och vilka olika diskursiva
element som konstruerar dessa (Anttonen 2017, 18).

6

Andreas Österlund

Autenticitet konstrueras olika i olika sammanhang och därmed är det naturligt att
också välja analyssätt utgående från vad man studerar. Den tidigare forskningen jag
baserar mina analyser på disponerar autenticitetsdiskurserna alla på olika sätt, men
två föreställningar om autenticitet genomsyrar de flesta kategoriseringar.
Autenticitetsdiskurserna kan delas upp i det som jag kommer benämna traditionell
och modernistisk autenticitet. För min analys är det ändamålsenligt att dela upp
autenticitet på detta sätt, eftersom denna tudelning är väldigt tydligt i materialet.
Eftersom det musikaliska utbudet på Roadburn också är eklektiskt, innebär det att det
autentiska konstrueras på många olika sätt, i och med att varje subkultur har sin egen
idé om vad som är autentiskt. Därför är det också mera relevant för mig att ha
allmänna rubriker som kan inkludera flera olika typer av autenticitetsdiskurser.
1.3.2 Subkulturellt kapital
Utöver att analysera autenticitetskonstruktionen kring utbudet på festivalen, kommer
jag även att undersöka på vilka sätt tanken om Roadburn som upprätthållare av en
speciell gemenskap konstrueras. Detta görs utgående från Sarah Thorntons teori om
subkulturellt kapital, som är en vidareutveckling av Pierre Bourdieus begrepp
kulturellt kapital (Thornton 1996, Bourdieu 1993 [1979]). Begreppet syftar på den
samlade kunskap man har om exempelvis en musikstil, vilket genererar makt och
status inom en grupp. Vidare tillämpningar av teorin har gjorts av bland annat Keith
Kahn-Harris. I sin bok om extreme metal har Harris (2007, 121) beskrivit två
principiella former av subkulturellt kapital som existerar inom den extrema metalscenen: mundane (’vardagligt’) och transgressive (’överskridande’) kulturellt kapital.
Vardagligt subkulturellt kapital syftar på en typ av kollektiv tanke, där man gärna
särskiljer på ”vi” som är en del av scenen och ”de andra”. I kontrast till det
vardagliga, där man genererar kapital genom ett förpliktigande till det kollektiva,
syftar det överskridande till en radikal individualism. Detta innebär i praktiken att
man försöker porträttera sig själv som unik och genom att distansera sig från scenen.
Denna typ av kapital kan erhållas även genom en kritik till själva scenen hen verkar
i, och då även indirekt det vardagliga subkulturella kapitalet. Kahn-Harris teoretiska
tudelning av subkulturellt kapital är det som jag i huvudsak kommer att använda i
min egen analys.

7

Andreas Österlund

Med subkulturellt kapital som teoretisk utgångspunkt kommer jag först analysera hur
festivalen som fenomen beskrivs och på vilka sätt det autentiska tillskrivs festivalen i
största allmänhet. I kapitlets andra del kommer jag analysera på vilket sätt det
subkulturella kapitalet tillskrivs de som jobbar med festivalen som exempelvis
producenter, konstnärer och festivalens gästkuratorer. Festivalen utser varje år en
eller flera kuratorer som är med och bokar artister tillsammans med festivalens vd.
Med subkulturellt kapital som teoretisk utgångspunkt är det intressant att analysera
vilka aspekter som lyfts fram hos varje enskild kurator, eftersom detta bidrar till en
djupare förståelse för vad festivalen anser sig representera och jobba för.
1.4 Metod och material
Mitt forskningsmaterial består av texter som berör festivalen, delvis skrivna av
personer som jobbar med festivalen men även ur ett utomstående journalistiskt
perspektiv. Eftersom avhandlingens syfte är att undersöka hur festivalen konstrueras
som autentisk i texter, är diskursanalys en relevant metod för min forskning. Utöver
den skrivna texten kan mindre synliga strukturer och dold information uttolkas
genom diskursanalys. Metoderna inom diskursanalys är tvärvetenskapliga och kan
användas på många olika sociala områden och i undersökningar, samtidigt som det
inte heller finns en allmänt erkänd definition av vad diskurser är, eller hur man
analyserar dem (Winther Joergensen & Phillips 2000, 7). Diskursanalys är ett sätt att
förklara hur diskurserna konstrueras och upprätthålls för att konstituera makt inom
olika sociala grupperingar och bör inte ses som en essentiell egenskap.
Diskursanalys är till stor del baserad i socialkonstruktivism, som är ett
samlingsbegrepp för teorier om samhälle och kultur. Ur ett socialkonstruktivistiskt
perspektiv hävdas ofta att det inte finns oberoende verkligheter, det vill säga att all
kunskap är socialt konstruerad (Börjesson & Palmblad 2007, 9). Angreppssätten
inom den här typen av diskursanalys bygger alltså på strukturalistisk och poststrukturalistisk språkfilosofi, som hävdar att våra uppfattningar om verkligheten
alltid manifesteras genom språket (Winther Joergensen & Phillips 2000, 15).
Diskurs som begrepp kan utöver det skrivna eller uttalade också inbegripa andra
semiotiska aktiviteter, som exempelvis visuella bilder och non-verbala gester.
8

Andreas Österlund

Genom att betrakta språket som en diskurs kan man studera hur det används som en
typ av social praxis. I och med detta blir språket och de meningsskapande aspekterna
de inbegriper socialt konstruerade, samtidigt som de är socialt formande. (Fairclough
1995, 54–55.) Kritisk diskursanalys är den metod jag kommer att använda mig av,
vilket undersöker sambandet mellan det socialt konstruerade och det socialt
konstitutiva. Genom att förena element från olika diskurser kan språket förändra de
enskilda diskurserna, men även de kulturella och sociala aspekterna (Winther
Joergensen & Phillips 2000, 13).
Materialet jag kommer att analysera är skrivet mellan åren 2007 och 2019. Denna
avgränsning har jag gjort på grund av att materialet är som störst under de här åren,
som ett resultat av festivalens etablering och framgång. Denna del av materialet
består av recensioner, artiklar och pressmeddelanden. Sedan 2014 har Roadburn även
producerat programblad som ges ut under festivalens gång, vilka också kommer att
analyseras. Programbladen, som tituleras Weirdo Canyon Dispatch, benämns av
festivalen som ”fanzines” och kommer i min avhandling översättas till fansin. Alla
pressmeddelanden och en stor del recensioner finns samlade på den nätbaserade
tidskriften The Sleeping Shaman. Resten av materialet är också tillgängligt på
internet, genom diverse musikbloggar och tidskrifter.
Mängden texter som berör festivalen har vuxit större ju längre den existerat. I
synnerhet de senaste tre åren har mängden material ökat, och flera större tidskrifter
som till exempel Independent, Revolver och Noisey har skrivit artiklar om festivalen.
Även finska Yle gjorde en ganska omfattande recension av festivalen år 2016. På
Facebook finns en grupp som heter Roadburners, med ungefär 4 000 medlemmar,
som är skapad av människor som har en koppling till festivalen på något sätt. Under
slutet av april 2019, det vill säga några veckor efter att Roadburn ägt rum, gick jag
igenom gruppens inlägg och kommentarer som berörde det året. Jag konstaterade
snabbt att kommentarerna i gruppen inte skiljde sig från det andra materialet, och att
de diskurser som konstruerades i gruppen var de samma som återfinns i det övriga
materialet. Som en följd av detta inkluderas inte sociala medier i min analys.
Genom min tidigare koppling till Roadburn visste jag redan i inledningen av arbetet
att det finns en stor mängd material skrivet om festivalen, i synnerhet det som
9

Andreas Österlund

festivalen själv producerar. Utöver att analysera festivalens egenproducerade
material, ville jag komplettera materialet med texter skrivna av utomstående
journalister. Jag lade snabbt märke till att det fanns tillräckligt med tillgängligt
material som underlag för analys. Eftersom Roadburns allmänt goda rykte och deras
uttryckligen eklektiska utbud har förstärkts under årens gång är tidsavgränsningen av
materialet inte ett problem för mig.
1.5 Avhandlingens disposition
Den analytiska delen av avhandlingen är disponerad i tre huvudkapitel. Eftersom
utbudet på festivalen är eklektiskt och inbegriper artister som på ett allmänt plan kan
grupperas som antingen klassiska eller nyskapande, är det naturligt att jag analyserar
autenticitetskonstruktionen hos artisterna enligt den tudelning som bland annat
Keightley (2001) har gjort. Mitt första analyskapitel behandlar därför autenticitet
först ur ett traditionellt perspektiv, där jag belyser autenticitetskonstruktionen ur den
romantiska bilden av kreativitet som egenskap, samt hur diskurser som berör
tradition och ursprung används för att tillskriva autenticitet till artister. Mitt andra
analyskapitel behandlar autenticitet ur ett modernistiskt perspektiv.
Autenticitetskonstruktionen ur ett modernistiskt perspektiv kan ses som motpol till
den traditionella autenticitetsgrupperingen. Som kontrast till den romantiserade
bilden av det ursprungliga skapas den modernistiska autenticiteten ur nytänkande,
experimentering och motstånd till etablerade aktörer.
För att besvara hur Roadburn konstrueras som en autentisk festival analyserar jag
utöver autenticitetskonstruktionen hos enskilda artister även hur festivalen som
helhet skildras i text. I mitt tredje och sista analyskapitel intresserar jag mig därför
för att undersöka genom vilka festivalspecifika egenskaper Roadburn differentieras
från andra likartade festivaler, och utgående från vilka aspekter den konstrueras som
unik. Jag analyserar även hur subkulturellt kapital används som ett sätt att tillskriva
festivalen och dess producenter trovärdighet som därmed bidrar till bilden av
festivalen som autentisk.

10

Andreas Österlund

2 Traditionell autenticitet
Roadburn var till en början en festival först och främst inriktad på stoner rock och
doom metal, genrer som fortfarande är välrepresenterade på festivalen. Under årens
lopp har festivalen växt i storlek samtidigt som utbudet har breddats, och idag
förbinder man sig uttryckligen inte till specifika musikgenrer. Den gemensamma
konceptuella nämnaren för det musikaliska utbudet är det som i mitt material ofta
benämns som heavy music. Reflektioner kring begreppet heavy och hur det tillskrivs
väldigt olika artister är vanligt förekommande i mitt material. De här diskussionerna
uppfattar jag delvis som en förlängning av ett av festivalens uttryckliga syften,
nämligen att utvidga heavy som konstnärligt koncept och samtidigt främja en
innovativ musikscen. I min analys använder jag mig entydigt av begreppet heavy
musik när jag diskuterar musiken på festivalen. Begreppet syftar i det här
sammanhanget på tung musik, utan att nödvändigtvis hänvisa till heavy metal som
enhetlig subkultur. I materialet används heavy musik som ett slags paraplybegrepp
som även innefattar musikstilar som vanligtvis inte beskrivs som tung musik, vilket
kan ses som ett försök till att bredda innebörden av begreppet.
Utöver den innovation och eklekticism som Roadburn främst är kända för, finns det
även autenticitetskonstruktioner som utgörs av diskurser som bland annat Anttonen
(2017, 36) kategoriserar som traditionell autenticitet. Kapitlet består av två
underrubriker, varav jag i det första analyserar på vilka sätt autenticitet konstrueras
när artister eller sound återkopplas till lokala musikscener. Jag är även intresserad av
att studera utgående från vilka faktorer lokala musikscener konstrueras som
autentiska och hur det i sin tur bidrar till autenticitetskonstruktionen av artister som
har sitt ursprung i den lokala musikscenen i fråga. I det andra underkapitlet ligger
fokus på vilka sätt autenticitet konstrueras hos artister där kreativitet utgående från
ett romantiskt förhållningssätt framställs som de väsentliga egenskaperna hos
artisterna.

11

Andreas Österlund

2.1 Ursprung och tradition

Att artister marknadsförs genom att relateras till sitt geografiska ursprung är ofta
förekommande i mitt material. I den här kontexten syftar jag främst på hur artister
sammankopplas till olika lokala och translokala musikscener som i sin tur kan
innefatta allt från sound, estetik och känslor som ofta associeras med dessa platser.
Då artisterna kontextualiseras genom redogörelser av vad de anses ha tillfört sina
lokala musikscener och vidare betytt för utvecklingen av specifika genrer, tillskrivs
de samtidigt autenticitet. Speciellt de artister som i ett tidigt skede av sina karriärer
ansetts vara stilbildande och således influerat andra artister som följd av deras
nyskapande musik tillskrivs autenticitet i större utsträckning. Det är heller inte
ovanligt nya artister inom samma musikgenre från den geografiska plats där genren i
fråga anses ha sitt ursprung tillskrivs autenticitet lättare som följd av samma
ursprung. I stor utsträckning handlar det om en tillskriven romantiserad bild av
platser där människor anser sig finna det autentiska och ursprungliga av en genre.
Somliga musikstilar associeras starkare till en geografisk plats än andra. Ett klassiskt
exempel är New Orleans och deras starka koppling till jazzmusiken ända från och
med tidigt 1900-tal. En annan musikstil som har starka kopplingar till New Orleans
och Louisiana som helhet är sludge, en musikstil som etablerades under slutet av
1980-talet och som tog influenser från doom metal och hardcore punk. Ett band som
ofta lyfts fram som grundare av genren är Eyehategod, som själva ofta poängterar sitt
geografiska ursprung innan varje spelning. År 2015 spelade bandet två konserter på
Roadburn, och exempelvis Pete Green från The Sleeping Shaman beskriver bandet
som följande: ”If Kyuss were the kings of the desert and Fu Manchu are the kings of
the road then there’s surely no denial that Eyehategod are the kings of the swamp.”
samtidigt som han också benämner bandet som ”The Louisiana lords” (Green
2015d).
När skribenter beskriver vissa artister betonar de aspekter som på något sätt
representerar redan tidigare etablerade diskurser om artisten eller genren som helhet.
I det här fallet hänvisar jag till hur artister inom genren sludge från framförallt
Louisiana ofta porträtteras, som på sätt och vis är en förlängning av vad genrens

12

Andreas Österlund

estetik och attityd ofta associeras med. Exempelvis skriver Kim Kelly i WCD
följande om Sourvein, som är ett annat band från de amerikanska sydstaterna:
”Sourvein started things off on the Main Stage with a piledriver dose of the dirtiest
Southern sludge. The Cape Fear institution sounded immense, frontman T-Roy was
in fine form as he shimmied, spat, and snarled across the stage” (Kelly 2014). Även
Eyehategod beskrivs på ett liknande sätt av Harry Sword från The Quietus:
The show kind of starts before the music. You may know the drill by
now. Mike Williams and Jimmy Bower walking about onstage trading
increasingly impassioned insults with the audience; Williams blowing
his nose onto the stage; both heckling, hooting with laughter, passing
beers and generally making nuisances of themselves. The pre show
vibe Eyehategod set up is one of a rawkus bacchanalian house party,
the division between band and audience completely non existent.
(Sword 2015.)
I båda citaten konstrueras det autentiska inte huvudsakligen utgående från själva
musiken i fråga utan snarare estetiken, känslan och attityden som artisterna
förmedlar. Genom att lyfta fram artisternas häcklande beteende på scen utläser jag att
skribenterna vill förmedla den stereotypa bild som band inom den här genren ofta
associeras med. José Carlos Santos använder termen ”Nola Mob” (Santos 2015) för
att beskriva Eyehategod, där Nola representerar platsen och Mob för tankarna till en
slags social gruppering bottnat i utanförskap. Den bild som ofta förknippas med
genren och heavy musik som har sitt ursprung i den amerikanska södern som jag
utläser skribenterna vill betona bottnar i stor del i anarkism och nihilism. Eftersom
både Eyehategod och Sourvein av många anses vara legender inom genren, samtidigt
som skribenterna skildrar konserterna genom typiska och förväntade diskurser
förstärks tanken om artisterna som autentiska till den musikstil de utövar.
Inom de autenticitetsdiskurser som konstrueras kring traditioner genererar de här
beskrivningar en samhörighetskänsla, vilket kan relateras till exempelvis Allan
Moores definition av det han kallar second person authenticity. Moore (2002, 219)
hävdar att den här autenticitetsdiskursen konstrueras genom att artisten upplevs
kunna artikulera en övertygelse för publiken. Med andra ord att artisten anses
13

Andreas Österlund

representera lyssnarnas liv, vilket i sin tur genererar en samhörighetskänsla för
deltagarna. I materialet framställs Eyehategod och Sourvein som musikstilen
förkroppsligad, vilket exempelvis Pete Green betonar när han skriver följande om
Eyehategod: ”The thought comes over me that all these other bands trying to carry
around the so-called “sludge” tag should just pack up and leave. Always a band to be
taken as needed for pain, long live Eyehategod” (Green 2015d). Samtidigt som
Eyehategod konstrueras som autentiska för att de anses representera en del av
lyssnarnas liv genom att vara trovärdiga, utläser jag även att skribenterna konstruerar
dem som autentiska genom det som Moore kallar för first person authenticity. Den
här typen av autenticitet uppstår när en artist lyckas med att ge intrycket av att hen
har integritet och kommunicerar direkt med publiken i oförmedlad form (2002, 214).
I synnerhet i citaten som berör Eyehategod utläser jag att skribenterna lyfter fram
bandet som trovärdigt och autentiskt i enlighet med den musikstil och estetik de
anses representera. Det här kan även relateras till det som forskaren Johan Fornäs
(1995, 276) kallar för social autenticitet, vilket hänvisar till artisten som representant
för exempelvis ömsesidiga värderingar inom en gemenskap. Jag hävdar att den här
typen av autenticitet kan ses som motsats till det som bland annat Weisethaunet &
Lindberg kategoriserar som authentic inauthenticity (2010, 473) som historiskt sett
oftast kopplats ihop med popmusik, där konstgjordhet och artistiska identiteter som
konstruktioner är det essentiella.
Ett annat exempel på hur artisters nationella härkomst och kultur används som ett sätt
att kontextualisera och tillskriva autenticitet är hur de italienska artisterna framställs.
Det är vanligt att de italienska artisternas musik och estetik beskrivs som mörk och
gärna kopplas till landets stora produktion av skräckfilmer. Regissören Dario
Argento gjorde filmen Suspiria i slutet av 1970-talet till vilken bandet Goblin skrev
filmmusiken. Suspiria anses av många vara en klassiker inom skräckfilmsgenren och
år 2015 gav Goblin en konsert på Roadburn där de spelade filmmusiken i sin helhet
samtidigt som filmen projicerades. I en recension av konserten hyllar Harry Sword
inledningsvis filmen, varpå han efteråt skriver följande: ”It also boasts one of the
most instantly recognisable scores in seventies horror courtesy of Italo prog masters
Goblin” (Sword 2015). Det här kopplar jag till det som Anttonen (2017, 40) skriver
om det hon benämner autentiska artefakter, vilket syftar på en önskan om att kunna
objektifiera autenticitet. På liknande sätt hävdar forskaren Theodore Grayck (1996,
14

Andreas Österlund

75–77) att studioinspelningar kan ses som den mest autentiska artefakten inom
rockmusik, som man genom liveframträdanden autentiskt försöker återskapa. Genom
en likadan process tillskrivs Goblin autenticitet genom att återskapa musiken live
från en film som av många refereras till som en klassiker.
Ett annat exempel på hur italienska band ofta kopplas samman med skräckfilmer och
mörk estetik är följande: ”Italy's Abysmal Grief are utterly unique in my book they'll bring the true Italian dark sound to Roadburn 2016, recalling occult rites and
the horror and suspense of the more obscure Giallo cinematic frighteners”
(Hoeijmakers 2016a). För Goblin är det adekvat att skräckaspekten lyfts fram
eftersom Suspiria anses vara en klassiker inom skräckfilmsgenren samtidigt som det
är bandets mest kända verk. I det andra exemplet är det tydligt att skribenten kopplar
samman bandet med det ”äkta italienska mörka soundet” på ett mera diffust plan. Att
artister tar inspiration från skräckfilmer och använder sig av ockulta inslag i sin
estetik är inget nyskapande i sig, speciellt inte inom rock och metal, som har
inkorporerat denna typ av tematik så länge de existerat. Att marknadsföra italienska
band som på något sätt inkorporerar ockulta inslag och skräcktematik i sin musik och
estetik genom att koppla de samman med den italienska skräckfilmsgenren från
1960-, 70-talet målar skribenten upp en bild för läsaren av artistens musik och
estetik. I och med att italienska skräckfilmer från denna era ofta kategoriseras som en
egen subgenre från vilken många filmer har kultförklarats, tillskrivs artisterna
autenticitet och trovärdighet när de kopplas samman med detta. Jag utläser att de här
autenticitetskonstruktionerna till stor del handlar om en romantiserande bild av det
förflutna samtidigt som det upprätthåller en typisk bild av en estetik som skapats
inom en relativt smal konstform.
Även artister från Norden porträtteras ibland genom att på ett romantiserande sätt
kopplas samman med stereotypiska föreställningar om nordisk natur och kultur. Ofta
karaktäriseras de nordiska artisternas musik i termer som exempelvis ”mörk” och
”kall” samtidigt som skribenterna ofta relaterar till skogen, berg och vikingar när de
försöker beskriva musiken.

15

Andreas Österlund

Their compositions make you feel like you’re part of whatever “scene”
existed in the Viking motherlands of Scandinavia circa one thousand
years ago. Playing every rustic instrument from tribal drums, to wooden
xylophones, to cellos and woodwind, theirs are tales of times and lands
we can only read about in museums and see on the History Channel.
(Green 2015e.)
Greens recension av det norska bandet Wardruna är ett tydligt exempel på hur
skandinaviska och framförallt nordiska artister ofta framställs. Speciellt inom
genrerna black metal och pagan metal är det vanligt att artisterna kopplas samman
med fornnordisk mytologi som ofta hänvisas till på ett romantiserande sätt.
Artisterna inom dessa genrer inkorporerar ofta element som kan härledas till nordisk
historia och mytologi både på ett musikaliskt och lyriskt plan. Nikolas Sellheim
(2016, 515) skriver att Norden och det arktiska används som verktyg för att förstärka
självbilden och identiteten för artister. När skribenter refererar till de här aspekterna,
som exempelvis Green gör, autentiseras artisterna återigen genom diskursen
folkloristisk autenticitet. Tanken om det ursprungliga tillsammans med en ofta
romantiserad bild av den nordiska kulturen som för lyssnaren kan fungera som
sagolik resa tillbaka i tiden förstärks genom att han relaterar musiken till museum
och tv-program om historia. Ännu ett exempel på glorifieringen av det nordiska samt
den porträttering och mystifierande av artisterna som ofta är förekommande är när
Alex Mysteerie recenserar det norska bandet Skuggjás spelning så här:
And then a rare Skuggjá performance? The latter created a magic
scenario of the Norwegian cultural identity that unified past and
present, and gave an insight on yet another aspect of the Norse culture
that was surprisingly ”solar”. (Mysteerie 2015.)
Artister som inte uppträtt på en lång tid får överlag mycket utrymme i materialet,
vilket inte är konstigt eftersom det genererar en typ av exklusivitet i artistutbudet. År
2016 uppträdde det japanska hardcorepunkbandet G.I.S.M. för första gången på 14
år. Roadburn blev samtidigt första platsen där bandet uppträdde utanför Japan, vilket
alla skribenter som skriver om bandet betonar. Guido Segers från The Sleeping
Shaman marknadsför bandets spelning så här: ”G.I.S.M. on Roadburn proves that
16

Andreas Österlund

Roadburn can even raise the dead” (Segers 2016c) varpå Alex Mysteerie från WCD
beskriver bandet som följande: ”...has roots far back into a time when G.I.S.M. were
part of something that changed music forever: ’80s Hardcore Punk” (Mysteerie
2016). Gemma Shaw från Cvlt Nation beskriver spelningen så här: ”It’s not a
polished performance, it’s loose, it’s filthy, it’s how G.I.S.M should be” (Shaw
2016b). Bandet konstrueras som autentiskt främst genom att lyfta fram att de
fortfarande låter som de gjorde när de var aktiva i den japanska hardcorepunkscenen
på 1980-talet. Med andra ord konstrueras de som ett autentiskt band för att de är
trogna sitt ursprungliga sound och den lokala musikscen de är en del av. När
Mysteerie dessutom skriver att de var delaktiga i något som kom att förändra
musiken för all framtid skapas en tanke om att bandet är betydelsefulla och varit en
inspirationskälla för många. Exklusiviteten i att spelningen är den första för bandet
utanför Japan hyllas i materialet och förmedlar en bild av att Roadburns artistiska
utbud kan bjuda på oförutsägbara och unika bokningar. Det här kan återigen kopplas
till Moores teorier om first person authenticity eftersom G.I.S.M. framställs som ett
band som kommunicerar direkt med publiken i oförmedlad form. Integritetsaspekten
gällande bandet förstärks ytterligare genom det som forskaren Timothy D Taylor
(1997, 26–28) kallar för authenticity as primality som hänvisar till att en artists
yttranden tas emot som autentiskt om de kan härledas till en inledande fas för något
nytt, vilket är tydligt i citatet av Mysteerie. Det här kan också ses som ett exempel på
hur artister och Roadburn sinsemellan förstärker varandras subkulturella kapital
eftersom kultur kan ses som en växelverkan, men i subkulturer och inom
musikscener blir det ännu mera tydligt.
En del artister tillskrivs autenticitet främst genom att skribenterna relaterar artisten
till sin uppväxt. Det är ganska vanligt att de här artisterna beskrivs som väldigt
betydelsefulla för skribenterna på ett personligt plan, vilket i sin tur bidrar till att
övertyga läsarna om artisternas kvalitet och kredibilitet. Att marknadsföra artister på
det här sättet är också ett sätt att tillskriva sig själv subkulturellt kapital, samtidigt
som man tillskriver autenticitet till artisten i fråga. Enligt Kahn-Harris (2007, 128)
erhåller människor överskridande subkulturellt kapital genom sceniska diskurser som
involverar en personlig koppling till musiken. När artister lyfts fram genom en
personlig kontext tillskrivs artisterna även autenticitet eftersom skribenternas starka
upplevelser legitimerar artisternas förmåga att göra bestående intryck. Andreas Kohl
17

Andreas Österlund

marknadsför bandet Fields Of The Nephilim genom att inledningsvis skriva följande:
”A bucket full of memories and traces of my slowly disappearing youth – Fields Of
The Nephilim have been an integral part of my CV in so many ways, how can I not
anticipate this show in awe?” (Kohl 2015). Även Walter Hoejimakers marknadsför
bandet genom att skriva sin personliga koppling till bandet som följande:
Fields Of The Nephilim have been such a musical staple in my life
since the late ‘80s, along with Celtic Frost, Voivod and Loop. Having
the Fields headlining Roadburn is more than a once in a lifetime
experience. (Hoeijmakers 2015.)
Genom att beskriva hur betydelsefulla artisterna varit under olika skeenden i livet
legitimeras artisterna i fråga, samtidigt som det kan väcka en nyfikenhet hos den del
av publiken som inte känner till artisten från förut. Eftersom de flesta har starka
upplevelser och känslor till artister som betytt extra mycket, och som format ens syn
på musik, tror jag även att dylika utlåtanden genererar en samhörighetskänsla på
festivalen. Ett annat exempel på den här typen av diskurs är Daniel Pietersens
recension av bandet Godflesh och deras konsert 2018:
The Selfless era circa ‘94 is an important one to me as my first
exposure to Godflesh was through the Merciless EP, released in the
same year. The stripped-down, punishing music combined with a
distillation of all the impotent contempt and fury I felt at that age
became my punk. (Pietersen 2018.)
De flesta läsare kan troligtvis i viss mån relatera till Pietersens beskrivning av hur
stor betydelse en artist kan ha för en. Han avslutar sin recension av med följande:
”And then they actually play “Merciless” and I am gone, 17 again. Suddenly, that bar
has been raised a few notches” (Ibid.). I båda citaten av Pietersen är det tydligt att
nostalgikänslor spelar en stor del i hans beskrivningar. När en artist anses
representera en viss period i livet, och i Pietersens fall en specifik era av en artists
verksamma tid, autentiseras artisten genom Moores second person authenticity.
Enligt Moore (2002, 219–220) handlar det om att artisten lyckas ge uttryck för hur
livet är för lyssnaren, där lyssnarens livsupplevelser blir bekräftade genom musiken.
18

Andreas Österlund

Det kan även kopplas till det som Weisethaunet och Lindberg (2010, 476) kallar för
authenticity as transcendence of the everyday, som bland annat hänvisar till
musikens förmåga att påverka lyssnarens tidsuppfattning i positiv bemärkelse. Det
handlar till stor del om att få lyssnaren att uppleva eskapism och fängslas av nuet.
Den igenkänningsfaktor som läsarna kan få av liknande beskrivningar genererar
också en samhörighet på festivalen. Trots att autenticitetskonstruktionen av The
Fields Of The Nephilim och Godflesh i de här exemplen främst är bottnade i
nostalgi, upprätthålls ändå tanken om att artisterna innehar kvaliteter som bidrar till
en autentisk bild av båda. Som en följd av Roadburn goda rykte fungerar liknande
uttalanden av arrangörer och skribenter som följt festivalen under flera år som ett
intyg för artisternas kvalitet.
2.2 Kreativitet
Med tanke på det eklektiska utbudet av artister och att festivalen uttryckligen vill
främja en innovativ musikkultur samt tänja på gränserna för både musik och konst, är
det inte förvånande att mycket av utbudet tillskrivs autenticitet genom beskrivningar
av kreativitet. Oavsett vad kreativiteten anses bottna i framställs många band som
uttryckligen kreativa, medan den aspekten också kan vara mera dold. Den typ av
kreativitet som tillskrivs de äldsta banden på festivalen bottnar främst i deras
inflytande på olika musikscener och till viss del i den anti-kommersialism de anses
ha representerat under åren. De här artisterna legitimeras genom att lyfta fram hur
kreativa och nyskapande de ansågs vara för sin tid. När artister anses ha tillfört en
genre något nytt som i sin tur varit betydelsefullt för att utvecklingen av genren lyfts
de fram som viktiga och konstrueras följaktligen som autentiska. På liknande sätt
beskrivs även nyare artister som uppträder på festivalen som speciellt kreativa och
utvecklare av specifika musikstilar.
Det franska bandet Magma är ett exempel på hur kreativitet används som ett sätt att
tillskriva autenticitet. Magmas musik beskrivs som följande: ”...as fresh and relevant
today as it was 40 years ago” (Therrian 2017a) och: ”...as bold, daring and
idiosyncratic today as they were when they first started” (Caixão 2014). Här
konstrueras autenticiteten delvis från hur innovativa och nyskapande bandet
fortfarande är trots deras långa karriär, vilket också verkar vara de musikaliska
19

Andreas Österlund

aspekter de blivit uppmärksammade för när de startade. Att använda adjektiv som
”fräsch” och ”relevant” för att beskriva ett band som bildades i slutet av 1960-talet
indikerar också att bandet anses vara något extraordinärt. Det här antyder bland annat
Saul Do Caixão som skriver följande: ”...but the chances are they will never get the
chance to book musicians on the level of Magma again – they are simply on another
level” (Caixão 2014). I somliga fall gör skribenterna överdrivna och humoristiska
liknelser för att tydliggöra sina åsikter om artisten i fråga. Kris Therrian från Cvlt
Nation skriver att Magma borde klassas som en av Frankrikes nationalskatter
tillsammans med ost, baguetter och Voltaire, samtidigt som han avslutar sin
recension med: ”How does one even listen to anything else after this?! I felt like I
could’ve just gone back to the hotel room and sat in silence for the remainder of the
day” (Therrian 2017a).
En del artister associeras mer med Roadburn än andra, vilket bland annat Neurosis är
ett tydligt exempel på. År 2016 uppträdde bandet två gånger på festivalen för att fira
sitt 30-årsjubileum och fick därför mycket utrymme i media. Trots mycket
mediautrymme har jag inte hittat någon som har skrivit något annat än positivt om
uppträdandena. Bandet beskrevs redan nio år tidigare som ”established pioneers”
(Blabbermouth 2007) och inför jubileumsspelningarna som ”heralded cult heroes”
(Shaw 2016c) och ”established titans” (Sword 2016). Uppträdandena beskrevs som
”historical” (Therrian 2016) ”unmissable” (Koczan 2016) och ”once in a liftetime
chance” (Santos 2016).
Även här tillskrivs bandet autenticitet delvis som följd av hur inflytelserikt bandet
anses varit hittills under sin karriär, och delvis i hur de fortfarande förnyar sig själva.
Det här bottnar återigen i att bandet framställs som kreativt i sitt musikskrivande och
följaktligen fått den status de har. En del lyfter också delvis fram hur mycket material
bandet släppt under sin 30-åriga karriär. Att marknadsföra spelningarna genom att
lyfta fram deras stora diskografi bidrar också till uppfattningen av att bandet har
jobbat hårt för att nå den framgång de idag har. Att jobba hårt utan att på en gång nå
stora framgångar med sin musik stärker bilden av att artisten inte främst drivs av
kommersiella framgångar, utan att det snarare är något de känner att de måste göra.

20

Andreas Österlund

Tanken om konstnärlig utveckling och förnyelse hör egentligen till de moderna
autenticitetsdiskurserna, men eftersom diskurserna ofta överlappar varandra och kan
förekomma samtidigt anser jag det vara ändamålsenligt att diskutera den här
aspekten ur ett traditionellt förhållningssätt till autenticitet. Jag hävdar detta vara
motiverande eftersom bandet beskrivs som pionjärer och legender på grund av att
deras musik anses ha varit under konstant konstnärlig utveckling. Till en början
spelade bandet hardcore punk, men bytte senare inriktning och började
experimentera med bland annat syntar och ljudlandskap. Bandets relativt mångsidiga
material beskrivs exempelvis som följande: ”incredible musical legacy” (Ludwig
2016) medan Gemma Shaw i sin recension skriver: ”the true artistic vision is
represented in their changing form as they smash through tracks from every era of
their thirty years of existence” (Shaw 2016c).
Eftersom konserterna är av jubileumskaraktär inkluderas material från hela deras
karriär, vilket också lyfts fram som något extraordinärt av flera skribenter.
Exempelvis skriver Kris Therrian så här om låtlistan: ”...consisting of some really old
school tracks that will probably never be played again” (Therrian 2016). En av
festivalens uttryckliga visioner är bland annat att främja utvecklingen av enskilda
artister genom att låta dem genomföra annorlunda spelningar. Att Neurosis är en av
de artister som förknippas starkt med Roadburn hävdar jag att främst beror på att de
konstrueras som ett band som utvecklats under hela sin verksamma tid men som
också behållit sitt tunga sound och influerat många musiker inom flera olika genrer.
Guido Segers summerar en av konserterna enligt följande: ”all that makes
up Roadburn culminates into performances like this one, the heaviness, creativity and
absolutely the darkness of it” (Segers 2016b). Roadburns vd Walter Hoeijmakers
beskriver följaktligen Neurosis och deras association till festivalen som följande:
With Neurosis celebrating their 30th anniversary at Roadburn 2016, I
feel that the festival finally has come full circle – there isn’t anyone
more attuned to the atmosphere and energy of Roadburn, and offering
them the opportunity to celebrate their 30 years of existence at the
festival, is a heartfelt tribute to their iconic style and sound that has
influenced us all so much. (Hoeijmakers 2016b.)

21

Andreas Österlund

Utommusikaliska aspekter i artisters framträdanden lyfts ofta fram i materialet som
ett sätt att konstruera artister som kreativa. Det är inget som är unikt för Roadburn
eftersom det i grund och botten handlar om artisteri och att främja
konsertupplevelsen för publiken. Jag syftar här på både på det visuella i form av
skärmprojicering bakom scenen och ljusteknik samt det estetiska i form av
scenkläder och annan rekvisita som kan förstärka budskapet eller känslan en artist
vill förmedla med sin musik. Ofta följs recensioner av sådana artisters spelningar av
skribentens beskrivningar av sina subjektiva upplevelser och känslor. Termer som
ofta är förekommande är exempelvis: överväldigande, fascinerande, och över
förväntningarna. Kris Therrian beskriver exempelvis ingående artisten Bong-Ra och
hans scenkläder för att måla upp det visuella från konserten. I somliga
konsertrecensioner framställs det visuella som extra viktigt, nästan som en nödvändig
ingrediens för att maximera upplevelsen. Therrian skriver följande om Bong-Ras
spelning:
The music was enhanced by rather intricate Ancient Egyptian-themed
animations, the myth of creation and the path of the sun god. I arrived
with no expectations and ended up with an absolutely mesmerizing
show. (Therrian 2018.)
Det enda som direkt berör musiken i Therrians recension är att nämna vilken låt
spelningen inleds med, i övrigt fokuserar han enbart på det estetiska och visuella.
Trots att Therrian betonar att de här aspekterna förbättrar musiken, tolkar jag det som
att han snarare hävdar att de här aspekterna är extra viktiga för den här typen av
musik, och att konserten inte alls skulle uppfattas som lika bra om dessa uteblev.
Therrian beskriver artistens utseende så här: ”the man himself was looking majestic
in a red tagelmust” (ibid.) vilket passar ihop med den övriga visuella tematiken som
lyfts fram. Jag utläser att Bong-Ra legitimeras som artist genom att lyfta fram de
kreativa sätt som används att inkorporera tematik som går hand i hand med hur
musiken torde låta, utan att egentligen beskriva musiken alls. Genom skribentens
skildring av tematiken som ges genom beskrivningar av det visuella förväntas läsaren
kunna få en uppfattning av själva musiken. Therrians beskrivning av Bong-Ra kan
kopplas till diskursen om självuttryck som bottnar i kreativitet. Weisethaunet och
Linberg (2010, 471–472) skriver att en artist anses vara autentisk när de är
22

Andreas Österlund

nyskapande, vilket även hänvisar till ett individuellt uttryck när de uppträder och inte
enbart de soniska egenskaperna.
Toby Cook från tidskriften The Quietus lyfter på ett mer allmänt plan upp de visuella
och estetiska aspekterna som festivalen erbjuder artisterna till deras spelningar. Han
skriver att en av de många positiva aspekterna med Roadburn är följande: ”Their
effort and commitment to allowing bands to explore the visual aesthetic of their
performances” (Cook 2017). Vidare lyfter han fram festivalens eklekticism med
exempel på hur det visuella kan variera mycket men fortfarande ha en stor inverkan
på helhetsupplevelsen.
Whether it’s Ulver and their 80’s planetarium-like laser show, or
Whores backed simply by a picture of a dustbin. But then, though,
there’s French trio Aluk Todolo, who simply play grouped around a
single light bulb, powered by their own exertions. (Ibid.)
Cook fortsätter sin text genom att recensera Aluk Todolos spelning. Han beskriver
bandets musikaliska blandning av black metal och krautrock som mörk och
skrämmande, varpå han tillägger följande:
And yet, crowed around their single, swinging light there’s a genuine
sense of threat and insanity – the trio seem stuck in some sort of Kafkaesque nightmare where they daren’t stop playing and let the light go
out, even though they’re never quite sure why. (Ibid.)
Cook återger sin upplevelse och beskriver att när tempot och intensiteten byggs upp,
och gitarristen därefter lyfter upp sitt pedalbord och börjar spela på den som följande:
”impossible not to get dragged into their impossible world”. Utgående från hur Cook
framställer bandet framkommer det tydligt att musiken kan upplevas som svår att ta
till sig. Detta kombinerat med deras sätt att bygga upp en skrämmande och hotfull
stämning genom det visuellt minimala är något som konstrueras som kreativt och
följaktligen autentiskt. Avslutningsvis skriver Cook så här: ”The fleeting moment of
panic when they eventually stop playing and that bulb finally goes out is un-fuckingreal” (Ibid.). Bandet spelade på Roadburn också år 2011, och skribenten Paul
23

Andreas Österlund

Robertson lyfte fram följande: ”As the band were utilizing bare light bulbs and
creating a sort of ritual experience from their performance” (Robertson 2011). Trots
bandets visuella minimalism lyckas de både soniskt och genom sin estetik få
publiken att känna ångest och entusiasm samtidigt som de framställs som kapabla till
att förmedla en ceremoniell känsla för publiken.
Trots att det varje år finns många artister på Roadburn som beskrivs genom
kreativitetsdiskurser finns det vissa som sticker ut i materialet. De här artisterna
utmärker sig genom hur ett stort antal skribenter recenserar deras spelningar på
festivalen, hur entydigt positivt det skrivs om uppträdandena, samt hur extraordinärt
och överväldigande spelningarna framställs i recensionerna. Ett exempel på det här
är hur det norska bandet Mysticum och deras spelning på Roadburn 2017 återges i
materialet. Sander van den Driesche beskriver spelningen som följande: ”The most
insane performance I’ve seen at this year’s Roadburn” (van den Driesche 2017) och
skriver att bandet gjorde huvudscenen till ett: ”Huge, sweaty industrial black metal
rave party” (Ibid.). Driesche nämner att när han läste om bandet på förhand var det
inte speciellt lockande, men att han trots allt ville se de framföra några låtar för att få
en uppfattning om vad det handlar om. Han skriver att han trots allt blev kvar för att
se hela spelningen och beskriver sin upplevelse så här: ”mixed state of confusion,
admiration and a general ”what-the-fuck-am-I-looking-at-here” feeling” (Ibid.). Det
verkar i och för sig inte ovanligt att människor som besöker Roadburn går på en
spelning utan större bekantskap med bandet, och efteråt konstaterat att det var något
av det bästa de någonsin sett. Driesche avslutar sin text så här: ”This was the church
of Satan and we were summoned. They were the band everyone kept talking about
the next day” (Ibid.).
Toby Cooks recension av Mysticums spelning inleds enligt följande: ”Don’t take
psychedelics and then accidentally wander into Mysticum’s performance” (Cook
2017). Citatet antyder att bandets spelning för många varit en överväldigande
upplevelse. Cook fortsätter att konstruera bandets spelning som något extraordinärt
genom att beskriva festivalområdet efter konserten med att referera till en scen från
filmen Saving Private Ryan (1998):

24

Andreas Österlund

After a shell goes off in Tom Hanks’ face and in his disoriented state
he sees his fellow men wandering around like a lurching pack of
Zombies, such was the stupefying spectacle of the group’s
performance. (Ibid.)
Sådana här liknelser är förstås humoristiskt överdrivna men inverkar ändå på läsarnas
bild av hur spelningen kan tänkas ha varit. Det som gör att Mysticums spelning fick
så mycket medialt utrymme och uppskattning hävdar jag främst vara på grund av
deras musikaliska blandning av black metal och elektronisk musik i kombination
med en epilepsiframkallande ljusshow. För att göra upplevelsen ännu mera
storslagen står dessutom den norska trion på stora plattformar och spelar. Cook som i
många av sina recensioner skriver på ett väldigt målande och överdrivet sätt
beskriver själva konserten så här:
The three members looking like a nihilist Kiss and towering above the
masses on three monolithic towers – takes sensory assault to another
level. With the trio astride their columns shrouded in near darkness,
with mono-chrome projections behind and below them of marching
armies and heavy artillery, iron eagles and hypodermic syringes, and
the ubiquitous ‘666’, whilst all the while apocalyptic, drum-machine
black metal that sounds like an exploding tank factory marches over
you is a profoundly punishing experience in any state. (Cook 2017.)
Cook beskriver både det soniska och det visuella med ordval och språk som är
väldigt målande, om än på ett sätt som en del människor skulle uppfatta som
komiskt. Jag anser att detta är ett bra exempel på hur utmanande musik och
kreativitet är viktiga hörnstenar för hela festivalens varumärke. När Cook beskriver
känslan på spelningen som en djupt påfrestande upplevelse i positiv bemärkelse
konstrueras indirekt också Roadburn som en festival för seriösa musikkonsumenter
som eftersöker upplevelser utöver det vanliga.

25

Andreas Österlund

2.3 Sammanfattning

Syftet med det här analyskapitlet har varit att undersöka hur Roadburns artister
autentiseras och socialt konstrueras som autentiska med utgångspunkt i traditionella
autenticitetsdiskurser. Med utgångspunkt från Anttonens (2017) indelning av
autenticitetsdiskurser har jag analyserat hur artister konstrueras som autentiska
genom att kopplas till sitt geografiska ursprung eller till den musikscen de anses
härstamma från. Jag har även analyserat hur vissa artister lyfts fram som kreativa ur
ett romantiskt förhållningssätt och på vilka olika sätt detta används för att konstruera
artisterna som autentiska.
Genom min analys kan jag konstatera att somliga musikstilar framställs som lokalt
förankrade i den lokala musikscen de ursprungligen har uppstått från mer än andra.
Artister från de amerikanska sydstaterna som hör till genren sludge presenteras oftast
som lokalt förankrade i sina scener och de sociokulturella uppfattningar som ofta
associeras med ett utanförskap bottnad i missbruk, anarki och nihilism. De här
artisterna tillskrivs autenticitet genom diskurser som framställer dem som trovärdiga
och kommunicerar med publiken i oförmedlad form. På liknande sätt presenteras ofta
de nordiska artisterna som lokalt förankrade i sin nationella härkomst, med
skillnaden att de konstrueras som autentiska främst genom diskurser som kopplas till
den romantiserande bilden av det gamla och ursprungliga. En del artister kopplas
samman med sin nationella härkomst på ett mer diffust plan, som de italienska
artisterna är ett exempel på. Dessa artister tillskrivs ofta autenticitet genom att
kopplas samman med exempelvis kultförklarade skräckfilmer som producerades i
landet under 1970 och 1980-talet. Deras musik och estetik refereras ofta till en mörk
stämning där man gärna porträtterar landet som ett samhälle präglat av mystik. Trots
att många av de utommusikaliska referenserna skribenterna hänvisar till kan ses som
rätt banala, har det å andra sidan alltid varit ett viktigt element inom rockkritik att
porträttera artister genom likadana processer som återfinns i materialet.
Att tillskriva artister autenticitet genom kreativitetsdiskurser görs ofta genom att
skribenterna använder sig av målande beskrivningar av vad de både hör, ser och
känner under spelningarna. En del av de artister som beskrivs som kreativa tillskrivs

26

Andreas Österlund

autenticitet genom diskurser som handlar om att de lyckas få publiken att känna
eskapism, som i sin tur förstärker känslan av gemenskap på festivalen. Artister som
anses vara nyskapande och originella, både musikaliskt och visuellt tillskrivs
autenticitet i stor utsträckning och verkar ofta tas emot med entusiasm snarare än att
förkasta dem. Eftersom Roadburn uttryckligen eftersträvar kreativt tänk och en stor
bredd i sitt utbud är det också väntat att nyskapande artister uppskattas. De
kreativitetsdiskurser som analyserats i det här kapitlet kopplar jag på ett övergripande
plan till det romantiska förhållningssättet till kreativitet som ett sätt att konstruera
autenticitet.
3 Modernistisk Autenticitet
Utöver de autenticitetsdiskurser som jag kategoriserat som traditionella, vilka
grundar sig i den romantiserade tanken om det ursprungliga och naturliga eller det
kreativa geniet, ligger fokus i det här kapitlet på det som jag på ett övergripande plan
benämner modernistisk autenticitet. Den här typen av autenticitet kan delvis ses som
en motpol till traditionell autenticitet, trots att det i praktiken inte är så enkelt på
grund av överlappningar mellan diskurserna. En modernistisk syn på autenticitet i
musik innefattar på ett allmänt plan bland annat innovation och experimentering samt
en tanke om att en äkta artist måste vara nyskapande och konstant förnya sig själv
(Keightley 2001, 136).
För att på ett djupare plan förstå genom vilka aspekter skribenterna autentiserar
artisterna och festivalen ur ett modernistiskt perspektiv, har jag utgående från
Anttonens (2007) indelning av autenticitetsdiskurser kategoriserat in kapitlet i tre
underrubriker. Inledningsvis analyserar jag de texter som på något sätt kan kopplas
till diskursen om opposition, vilket enligt Anttonen (2007, 35) bland annat innefattar
motstånd till musikindustrin samtidigt som artistisk frihet och självständighet
värdesätts. I det andra underkapitlet ligger fokus på självutveckling, där man
värdesätter konstnärlig integritet framom kommersiell framgång. I det här kapitlet
inkluderas utöver en analys av hur artister konstrueras som trogna sina musikaliska
ambitioner även en analys av det material som framställer festivalen som i ständig
utveckling. Detta inkluderar i synnerhet de musikaliska samt audiovisuella
samarbeten mellan artister. Avslutningsvis analyseras det som exempelvis
27

Andreas Österlund

Weisethaunet och Lindberg (2010, 475) benämner som body authenticity vilket,
precis som termen antyder, har att göra med hur människor kroppsligen påverkas av
att uppleva levande musik. Den här autenticitetsdiskursen är nära besläktad med
Weisethaunet och Lindbergs (2010, 476) authenticity as transcendence of the
everyday, som snarare handlar om den mentala upplevelsen än den fysiska, som
skildras inom body authenticity.
3.1 Opposition
I kontrast till de andra autenticitetsdiskurserna jag analyserar är
autenticitetskonstruktion kopplat till opposition inte lika tydligt i materialet. Med
begreppet syftar jag i det här sammanhanget på motståndet mot trender, men även
obundenhet inför normerna inom de respektive subkulturerna. Till stor det handlar
det om experimentering och utforskning av vad man kan åstadkomma musikaliskt
med de medel man har till förfogande. Det som jag benämner som
oppositionstagande är oftast inte direkt beskrivet i texten, men genom specifika
ordval och hur artister representeras och kontextualiseras skapas en tanke hos läsaren
om att artisterna inte påverkas av yttre omständigheter som exempelvis
musikindustrin. Genom denna process skapas även en tanke om att festivalen inte
följer trender, vilket blir extra tydligt genom bokningar av en del väldigt nischade
artister med relativt få fans och på vilka sätt dessa artister lyfts fram i texter.
Ett exempel på ett sådant band är Acid Witch, som lyfts fram som duktiga på det de
gör, samtidigt som bandet presenteras av skribenterna som icke-kommersiellt.
Exempelvis skriver Pete Green följande om bandet:
Still, if you like gigantic riffs, spooky haunted house Hammonds, shitty
old horror movies and a healthy dose of laughing at heavy metal, as I
do, then Acid Witch were definitely your perfect band of the weekend.
(Green 2015a.)
I en annan text som Green skrivit för WCD beskriver han bandets image och musik
så här: ”So gore-drenched, VHS-fried and delectably deranged, Acid Witch have the
mystery, the mastery and the doom-enveloping riffage to become the highlight of
28

Andreas Österlund

your day in the 013's cauldron” (Green 2015b). Genom att relatera bandet till bskräckfilmer, VHS-kassetter och Hammonds skapas en tanke om att bandet är oldschool. Begreppet old school används i sådana här sammanhang främst som ett sätt
att understryka artisters förhållningssätt till trender, där det framställs som en positiv
aspekt att inte påverkas av dessa. Å andra sidan kunde man fråga sig om denna oldschool image är en trend eller inte med tanke på alla retrovågor som populariserats,
vilket i sig är trender trots att människorna i scenen uppfattar sig själva tvärtom.
Däremot kan Greens citat också tydas som att bandet inte bör tas alltför seriöst,
speciellt när han skriver att bandet är perfekt för de som har självdistans och kan
skratta åt heavy-klyschorna. Bandet framställs som kapabla till att både skapa musik
som tilltalar publiken samtidigt som de är insatta och har ett subkulturellt kapital som
möjliggör användande av humor i sin tolkning av stereotyp heavy metal-kultur.
Denna balansgång är något som konstrueras som autentiskt, eftersom det krävs både
musikalisk och scenisk kunskap för att kunna förena båda egenskaperna på ett
framgångsrikt sätt.
Ibland motsägs trender indirekt genom bland annat bokningar av artister som agerar
inom de mer klassiska genrerna inom rock. I de här fallen handlar det sällan om att
konstruera banden som extrema eller nyskapande. Jag tolkar det snarare som att
skribenterna främst vill framhålla det som de anser vara bra med de äldre och mer
etablerade stilarna inom rock, samtidigt som man vill marknadsföra nya band som
spelar inom de här traditionerna. En variant på den här typen av indirekt
oppositionstagande är exempelvis: ”There's no contemporary UK folk rock band that
understand the timeless beauty of this genre more than Galley Beggar” (Hoeijmakers
2016c). Ur Hoeijmakers citat utläser jag att han framhåller Galley Beggars talang för
att spela folk rock på ett sätt som han upplever vara autentiskt. Det autentiska
implementeras genom att lyfta fram att de är ett modernt band vars musik tillhör en
genre som för många kanske för tankarna tillbaka till 1960-, 70-talet. Att han
använder ord som understand och timeless beauty ger i detta sammanhang en bild av
att genren ofta inte uppskattas speciellt mycket inom de subkulturer som förekommer
på festivalen, och att genren överlag inte uppfattas vara så populär. Exemplet med
Galley Beggar överlappar med de traditionella autenticitetsdiskurserna, men jag ser
det som även som en variant av opposition mot trender. Å andra sidan kan man även

29

Andreas Österlund

ställa sig kritisk till om det här faktiskt är klassisk folk rock eller ett exempel på
retrohip musik.
Autenticitetsdiskurser som på något sätt är kopplade till eklekticism förekommer i
olika grad. Eklekticismen är mest tydligt framkommande i texter som beskriver
festivalen som fenomen, i och med att mångfald är en av festivalens artistiska
visioner. I somliga fall används exempelvis artisters varierande diskografi som ett
sätt att konstruera bandet som autonoma och är trogna sina musikaliska visioner. Det
är inte heller ovanligt att musikens karaktär hos de här banden ofta beskrivs som
halvt improviserad eller minimalistisk. Gnod är ett exempel på ett band som av flera
skribenter karaktäriseras av egenskaper som kan kopplas till opposition:
Gnod will go in unexpected directions, joined by other musicians
willing to abandon their safety net and walk the high wire, reafirming
the band’s eclecticism and shifting sonic pallete during their career to
date. (Islington Mill 2016.)
Utöver bandets mångfasetterade diskografi framställs de som mångsidiga och
experimentella genom att lyfta fram samarbete med andra artister. Samtidigt
förstärks bilden av bandet som oppositionella genom att använda termer som ”DIYcollective” (Ibid.). Både DIY, som står för do it yourself och collective är termer som
jag i det här sammanhanget tolkar att används som ett sätt att lyfta fram bandets
undergroundkaraktär, oberörda av både musikindustrin och genretillhörighet. Det här
kan även kopplas till Keightleys (2001, 136) teorier om att radikal experimentering
är ett sätt att uppfattas som autentisk, där ens egna musikaliska ambitioner är
viktigare än publikens reaktioner.
Skribenterna använder sig även av eklekticismen som grund för att lyfta fram artister
som blandar redan etablerade stilar, som tillför en bild av att banden är nyskapande.
Kris Therrian skriver exempelvis följande om bandet Oathbreaker: ”Theirs is the
kind of multi-layered sound that fearlessly transverses across genres and stands out
from the rest. If this is the future of extreme music, can I have some more please?”
(Therrian 2017a). Att beskriva artister som nyskapande på ett eller annat sätt är
frekvent förekommande i materialet, men kopplas till autenticitet på olika grunder.
30

Andreas Österlund

Ovanstående citat är enbart ett exempel på hur skribenterna konstruerar artister som
inte direkt kan kopplas till en specifik musikgenre som nyskapande och exempel på
vilken riktning heavy musik håller på att ta. I dessa fall kan man ställa sig frågan om
det här är ett exempel på en trend eller inte. Eftersom Therrian ställer sig den, på sätt
och vis retoriska frågan, om det här är framtiden för heavy musik, uppfattas bandet i
fråga åtminstone vara relativt nya. Orsaken varför man som läsare inte nödvändigtvis
uppfattar Oathbreaker tillhörande någon trend är att bandet är av
undergroundkaraktär. Trots att det här inte framgår i texten utgår man som läsare
från denna tanke som en följd av festivalens etablerade rykte som upptäckare av nya
framstående artister som inte uppfattas som mainstream. Ur läsarens perspektiv är
det även på sätt och vis underförstått att ingen artist som uppträder på festivalen är
del av någon större trend, trots att Therrians ordval påvisar att bandet är modernt och
nyskapande. På sättet bandet beskrivs kopplas de samman med diskursen om
opposition genom att de inte på ett enkelt sätt kan placeras i någon genrekategori,
utan snarare tar influenser från flera olika stilar och på skapar något eget. Huruvida
detta upplevs som nyskapande eller inte är subjektivt, eftersom blandningar av olika
stilar inom heavy musik är något som har existerat mer eller mindre ända sedan
1980-talet.
Ett liknande exempel på ett band som porträtteras som svårtillgängligt och svår att
kategorisera är bandet Igorrr. Elena Mara Reed beskriver bandet som ”a truly unique
’death metal meets opera’ band from France” (Reed 2018). Hon skriver följande om
bandets spelning på festivalen:
It’s my first time seeing the band live, and I have to admit there are
moments I am left confused. Igorrr do not follow the rules. They
combine incredible electronic works with baroque and a million other
things. Igorrr music is phenomenal as it stands, you like it or not. (Ibid.)
Även här grundar sig det som beskrivs som unikt och annorlunda i eklekticism.
Sättet Reed porträtterar bandet tillskrivs de en status av självständighet och att de gör
som de vill. Detta förtydligas ännu mer när hon skriver att Igorrr inte följer regler,
och således kan vara svåra att uppskatta. När artister konstrueras som utmanande i
den här bemärkelsen ser jag det som ett sätt att motsätta sig de etablerade normerna
31

Andreas Österlund

inom heavy musik. Det här utläser jag som ett sätt att konstruera festivalen som
annorlunda och fristående från utomstående aktörers uppfattningar av vad som anses
vara accepterat som heavy musik.

3.2 Självutveckling
En av festivalens intentioner är att finnas till för att sporra artistisk utveckling genom
att exempelvis erbjuda artister möjligheter att genomföra annorlunda spelningar än
vad de vanligtvis gör. Det här kan innebära allt från att framföra album i sin helhet,
samarbeta med andra artister eller ge akustiska spelningar. Det finns också många
artister på festivalen som framställs som kreativa i den bemärkelsen att de hela tiden
förnyar sig själva och utforskar nya musikaliska områden. Kärnan i det här kapitlet
ligger därför i att analysera hur artister och även festivalen framställs som
självutvecklande. Jag kommer följaktligen även att analysera hur musikaliska
samarbeten mellan artister porträtteras, vilket har blivit ett av festivalens varumärken
och kan ses som en av de självutvecklande aspekterna för Roadburn som festival.
Till skillnad från artister där autenticitet tillskrivs som följd av avvikelse och
nyskapande inom en specifik subkultur, finns det även artister där
autenticitetskonstruktionen främst bottnar i en mera personlig självutveckling. Enligt
Keightley (2001, 136) förhåller man sig inom den modernistiska synen på
autenticitet till tanken att en sann artist konstant borde utveckla sig själv och inte
stagnera. I materialet yttrar sig den här tanken genom hyllande av artister som anses
fullfölja sina egna artistiska visioner snarare än att bry sig om kommersiella
framgångar. Självutveckling inbegriper i det här sammanhanget även att redan
etablerade artister inte är rädda för att frångå från sitt ursprungliga sound trots att det
kan innebära att de förlorar fans.
Utöver beskrivningar av specifika artisters musikaliska utveckling och vad de bidrar
med till diverse musikscener och stilar, ser jag i materialet att Roadburn som festival
framställs som i ständig utveckling, och som en förnyande kraft för de musikkulturer
som är representerade på festivalen. Ett särdrag som blivit allt mer frekvent
förekommande på festivalen under senare år är samarbeten mellan artister. I somliga

32

Andreas Österlund

fall utgörs dessa samarbeten mellan artister som tidigare jobbat tillsammans på något
sätt. Ibland föds dessa samarbeten som en följd av Roadburns vd, Walter
Hoeijmakers egna visioner för nya utmanande uppträdanden. Walter fungerar i dessa
fall som en typ av koordinator som föreslår vilka samarbeten som kunde göras, men
artisterna verkar trots allt ha fria händer till att skapa och utföra enligt sina egna
intressen. Dessa samarbeten ser jag som ett exempel på hur arrangörerna försöker
utveckla och förnya festivalen.
En del av de musikaliska samarbetena har varit engångsföreteelser och således även
unika för Roadburn, medan en del har fortsatt att jobba tillsammans och till och med
bandat in skivor tillsammans som följd av dess goda mottagande på festivalen. Ett
exempel på ett samarbete som fick positivt bemötande och som vidare ledde till flera
konserter samt skivinspelning är Waste Of Space Orchestra. I en längre text som
redogör vad projektet är och hur det uppkom, presenterar Jamie Ludwig från WCD
bandet som följande:
Thursday opens with a colossal, 10-part musical journey from the
Waste of Space Orchestra, a merger between psychedelic black metal
wizards Oranssi Pazuzu and doomy occult outfit Dark Buddha Rising.
Both are groups are part of the Tampere, Finland-based Wastement
Collective, which was prominently featured at Roadburn 2016.
(Ludwig 2018.)
I Ludwigs sätt att marknadsföra bandet framkommer det att han vill bygga upp ett
intresse inför konserten eftersom man varit noga med att ingen ska höra projektet
innan spelningen på festivalen. De båda banden som Waste of Space Orchestra
utgörs av har båda tidigare spelat på festivalen och är för de flesta besökare mer eller
mindre kända sedan tidigare.
Initiativet till att göra den här kollaborationen var Walters och beskrivs så här:
”Theirs was one of the specially commissioned musical pieces for Roadburn,
performed for the first and last time at the festival” (Therrian 2018). Här
framkommer seriositeten i att boka unika artister genom att skildra projektet som ett
beställningsjobb, där Roadburn är den enda platsen man kan se musiken spelas live,
33

Andreas Österlund

trots att bandet senare valde att göra flera konserter. Therrian skriver också följande:
”Oranssi Pazuzu and Dark Buddha Rising are already monstrous sonic entities in
their own right, but having them combined was to spawn something inconcievable”
(Ibid.). Återigen skapar skribenten en hajp kring spelningen genom att porträttera det
som något ofattbart vilket i det här sammanhanget förstås är positivt betingat.
Therrian ger avslutningsvis en stor kredibilitet till bandet när han skriver: ”This was
the musical Gesamtkunstwerk and it left me completely dumbfolded. They set the
bar so high that nothing, at least that day, could’ve come even close” (Ibid.). När han
använder termen Gesamtkunstwerk för att beskriva konserten konstruerar han
autenticitet utgående från två aspekter. För det första är termen det tyska ordet för det
som kan översättas till ”allkonstverk”. Trots att man, enligt nationalencyklopedin,
använder termen delvis annorlunda inom svenskt språkbruk hävdar jag att Therrian
refererar till den tyska betydelsen som i det här fallet innebär att bandet sammanför
olika konstarter till en helhet (Nationalencyklopedin). Therrians användning av
termen framställer delvis bandet som autentiska i den bemärkelsen att de konstrueras
som goda konstnärer eftersom de lyckas blanda det soniska, visuella och lyriska till
en sammanfallande helhet. Tankar kring allkonstverk och vad det innebär var vanliga
under den tidiga tyska romantiken bland filosofer och diktare, och den tyska termen
har främst kopplats till Richard Wagners senare musikdramatik och hans teorier om
”framtidens konstverk” (Ibid.). Utöver att användningen av termen bidrar till att
konstruera artisten som autentisk, tolkar jag det återigen som att skribenten bidrar till
att upprätthålla bilden av festivalen som en plats för seriösa musikkonsumenter. Den
bilden skapas när de använder sig av terminologi som vanligtvis kopplas samman
med konst som inte förknippas med populärkultur.
It’s testament to the welcoming spirit of the Roadburn faithful that a
purely electronic artist such as Russell Haswell is not only accepted,
but can hold a crowd transfixed by the vast towers of noise he produces
with his array of strange and terrible boxes set out on a little table.
(Sword 2016.)
Tanken om att Roadburn har ett mera mångfacetterat utbud än metalfestivaler i
genomsnitt framkommer tydligt i Swords citat. Att festivalen inte är en plats för
musikalisk purism och konservatism förklarar han genom att först understryka hur
34

Andreas Österlund

välkomnande festivalen är genom att boka en artist som spelar helt elektronisk
musik. Sword avslutar sin text med att skriva följande: ”It was incredibly refreshing
to see an (ostensibly) ‘metal’ crowd take his sound for what it is - every bit as
complex and “heavy” as anything heard all weekend - and enjoy the barrage” (Ibid.).
Även i det här citatet är det publikens öppenhet och tolerans för andra musikstilar än
de som vanligtvis beskrivs som heavy musik. Som flera andra skribenter och
festivalproducenterna betonar, inkluderas musik som inte nödvändigtvis har en grund
i vare sig rock eller metal men som kan upplevas som lika tung och utmanande.
Jag tolkar det som att producenterna genom sådana här bokningar, och skribenternas
sätt att beskriva artisterna i fråga, är en strävan till att utveckla det som allmänt kan
beskrivas som metalgenren med alla dess subgenrer och subkulturer. Festivalen
framstår följaktligen som ett evenemang för entusiaster av heavy musik där normer
och praxis som ofta förekommer inom scenerna suddas ut. Jag utläser att festivalen
som fenomen indirekt, genom att betona hur unika artisterna är, befäster vad som är
heavy musik. Liknande tankegångar gäller för alla musikstilar som en följd av att
musikkulturer är i konstant förändring och influerar varandra.
En annan aspekt som jag anser att framförallt är ett sätt att autentisera festivalen på
ett mera indirekt sätt än att beskriva den i positiva termer, är att marknadsföra artister
som innovativa och utvecklare av äldre etablerade musikgenrer. Utöver att tillskriva
den här bilden enbart till specifika band, lyfts ibland lokala musikscener fram som
extra vitala, spännande och nyskapande. De här diskurserna skiljer sig från de när
artister tillskrivs autenticitet genom att kopplas samman med sin nationella bakgrund.
I de här fallen handlar det främst om att lyfta fram artister från, för tillfället,
framstående lokala musikscener inom specifika musikgenrer. Den isländska black
metal scenen är en som av flera skribenter porträtteras som både livskraftig och
samtidigt innovativ. Ben Handelman skriver följande i WCD:
Among the most exciting rising stars in this community is Naðra,
whose Allir Vegir Til Glötunar is already one of 2016’s strongest black
metal albums. If you want to witness the blistering future of an
evolving genre, this set is mandatory. (Handelman 2016.)

35

Andreas Österlund

Kim Kelly lyfter också fram den isländska black metal scenen redan ett år tidigare
genom att skriva följande:
Svartidauði may not have the marquee status of bands like Enslaved or
EyeHateGod (yet), but this Icelandic black metal cult is unequivocally
one of the genre's finest – and deadliest – new bands. Don't fuck this
one up. (Kelly 2015.)
Utöver att skribenterna i båda ovanstående citat marknadsför enskilda artister som
samtidigt legitimeras genom att skriva hur bra de anses vara, autentiseras även
festivalen genom sådana här påståenden. När Handelman exempelvis skriver att
Naðra är en av de mest spännande artisterna från en lokal musikscen som på ett
allmänt plan konstrueras som en av de mest framstående inom den musikkulturen för
tillfället, skapas en tanke hos läsarna att festivalproducenterna har bra koll på de
olika musikscenerna som representeras på festivalen. Black metal är en av de genrer
inom extreme metal som ofta framstår som en av de mest konservativa. Kahn-Harris
(2007, 128) skriver exempelvis att de tidiga black metal-banden hånade andra band
och institutioner kopplade till heavy-kulturen för att etablera en liten elitistisk krets
som utgjordes av människor som ansåg sig vara äkta. Tanken om att den tidiga black
metal-scenen uppfanns av musikerna själva utan inflytelse från övriga scener
existerar i viss mån än idag genom exempelvis motstånd till att kopplas samman med
andra genrer (Kahn-Harris, 2007, 57). Jag utläser att när Handelman skriver ifall
publken vill bevittna framtiden av en genre i utveckling är den här spelningen
obligatorisk, att han försöker förhöja festivalens status som en av de ledande
aktörerna som utvecklare av heavy musik. Citatet av Kelly tolkar jag som ett likartat
försök till att förhöja festivalens status genom att porträttera Svartidauði som ett av
genrens bästa band, samtidigt som hon likställer bandets kvalitet med stora
etablerade namn inom heavy musik och Roadburn-veteraner.
Ett annat exempel på hur somliga lokala musikscener konstrueras som mer
nyskapande än andra finns återigen inom black metal-genren, men den nederländska
scenen. När Jamie Ludwig marknadsför bandet Laster börjar han inledningsvis med
följande: ”Roadburn’s annual collaborations with Dutch heavy/outsider music
platform Never Mind the Hype are always a good bet for finding new favorite bands”
36

Andreas Österlund

(Ludwig 2017). Uppseendeväckande med citatet är Ludwigs sätt att beskriva
plattformen genom att likställa termerna heavy och outsider. Det här kan ses som en
autenticitetsparadox, där artister som är utanför klassas som autentiska och blir
följaktligen delaktiga i en gemenskap. Jag tolkar det trots allt som att plattformens
främsta syfte är att marknadsföra nya artister inom heavy musik. Genom att använda
ordet outsider i det här sammanhanget, vilket är ganska vedertaget och stereotypiskt
när det kommer till extrem musik, stärker det ändå bilden av vilken typ av musik
Laster kan tänkas vara. Efteråt skriver han följande: ”The trio is among a number of
festival artists from the innovative Dutch black metal community that some are
already referring to as ”the New Wave of Dutch Black Metal”, and it’s no wonder
why” (Ibid.) och beskriver deras nyaste skiva som att de: ”conjure new facets of
heavy music” (Ibid.). I de här två citaten legitimerar Ludwig både den nederländska
black metal-scenen för deras innovativa insats till att förnya genren i fråga. Att
Lasters musik beskrivs som att de tar fram nya nyanser av heavy musik står således
även i linje med hur den nederländska black metal-scenen porträtteras i allmänhet.
Att det är artister som kopplas till black metal-genren som ofta beskrivs som
nyskapande och därtill även den lokala musikscen de är verksamma inom hävdar jag
kan härledas till två orsaker. Inom heavy musik-kulturen är ett relativt etablerat
resonemang att black metal-genren av många fans beskrivs som konservativa och
inte mottagliga för nytänkande. Uppenbarligen finns det många artister som vill
utveckla genren i fråga och inkorporera nya element till musiken, vilket ovanstående
citat redogör. Å andra sidan finns det många som främst associerar genren till den
black metal-scen som blev världskänd i början 1990-talet i Norge, och anser att den
musik som skapades då är den enda riktiga black metal-musiken. Att skribenterna
ofta kategoriserar artister från samma scen och skriver om dem som en kollektiv
insats kan ha att göra med att många associerar just de norska banden som ett
homogent kollektiv när det begav sig. Jag tolkar det som att skribenterna försöker
väcka större intresse för de specifika artisterna genom att sammankoppla dem med
en lokal scen. Att de är en del av en större helhet bidrar till att läsarna tolkar det som
att artisterna gör något nytt som är värt att uppmärksamma. Även här överlappar
analysen med de traditionella autenticitetsdiskurserna, men jag anser att det
väsentliga som försöker förmedlas trots allt är hur artisterna försöker utveckla genren
i fråga. Det handlar i större grad om nyskapande än att koppla samman artisterna
37

Andreas Österlund

med sitt geografiska ursprung trots att skribenterna även betonar var dessa scener
finns.

3.3 Utförande
Något som det finns mycket av i mitt material är beskrivningar av konsertupplevelser
och artisters sound och estetik. Fokus ligger därför i det här kapitlet på att analysera
vilka aspekter relaterade till utförande skribenterna väljer att lyfta fram samt på vilka
sätt deras beskrivningar bidrar till att konstruera artisterna som autentiska. Jag
intresserar mig främst för att undersöka hur konserterna beskrivs i materialet
utgående från soniska och visuella utgångspunkter. Kärnan ligger i att lyfta fram på
vilka olika sätt konsertupplevelserna beskrivs som framkallare av diverse känslor och
sinnestillstånd.
Den gemensamma nämnaren för texterna jag analyserar i detta kapitel är på vilka
olika sätt skribenterna beskriver sina konsertupplevelser och hur de legitimerar
artisternas ansedda tunga sound som ett sätt att konstruera dem som autentiska.
Denna diskurs kan relateras till en av festivalens profiler, nämligen som ledande
mötesplats för heavy musik, där begreppet heavy inbegriper mycket mera än en
musikgenre och dess traditioner.
Varje år spelar artister på festivalen vars musik på ett generellt plan beskrivs som
exceptionellt utmanande för publiken. Artisten Gnaw Their Tongues är ett exempel
på hur musik som ofta beskrivs som överväldigande i något avseende konstrueras
som autentiskt, som följd av att det väcker specifika starka känslor hos publiken. José
Carlos Santos skriver följande om artisten: ”Horrible torture dungeon music I never
expected to see live, and now it’s happening – Can’t wait to be subjected to the
unimaginable sonic pain!” (Santos 2015a). Två år senare spelar artisten på festivalen
igen och Guido Segers recenserar spelningen så här:

38

Andreas Österlund

Gnaw Their Tongues is still one of the most uncomfortable bands to
listen to, which is no bad thing as describing the sound is like trying to
define a shapeless horror entity, because you can’t quite grasp it. That
makes a show like this so good. (Segers 2017.)
I dessa citat hävdar jag att det finns två olika aspekter som är autenticitetsskapande.
Genom att relatera musiken till tortyrkammare och smärta manifesteras tanken att
den här musiken inte uppskattas av alla människor, inte ens för alla som deltar i
festivalen. Detta bidrar till en tanke om att artisten i fråga är något extraordinärt som
bör uppmärksammas om man vill uppleva något exceptionellt extramt. När Santos
dessutom tillägger att han aldrig förväntat sig att se artisten uppträda live tolkar jag
det som att artisten sällan uppträder live. Detta bidrar till att konstruera bilden av
Roadburn som ett evenemang där man kan uppleva annorlunda kvalitativa
underground artister.
Ett annat exempel på hur artister vars musik beskrivs som exceptionellt extrem och
svårlyssnad är följande: ”Full of Hell is discordant sonic abuse. If you were having a
hard time being stoned, these guys don’t help. It’s an aggressive performance, like
watching a livid ape, minus the feces” (Shaw 2016a). Att konstruera en tanke hos
läsarna att musiken på Roadburn kan vara överväldigande, svår och annorlunda är
överlag den gemensamma faktorn i nästan alla texter jag grupperar till denna typ av
autenticitet. ”Ritual” är exempelvis ett begrepp som ibland används för att beskriva
konserter av artister som autentiseras genom denna typ av diskurs. Jag utläser att
begreppet används i samband med att lyfta fram två typer av egenskaper hos
artisterna, varav den ena är grundat i estetik och den andra om musikens inverkan på
känslor. Den första handlar om artister vars estetik på något vis konstrueras som
mystisk eller relateras till spiritualism. Exempelvis skriver Lee Edwards följande om
bandet CHRCH:
Their debut, Unanswered Hymns, completely destroyed my senses with
it’s tortured, although somehow psychedelic, take on doom and to
witness the live ritual could be the most grueling, yet euphoric set of
the Thursday. (Edwards, 2016.)

39

Andreas Österlund

I det här citatet jämställs den utmanande musiken med den euforiska känslan som
kan upplevas på en konsert. Genom att först använda ord som witness och ritual och
sedan marknadsföra konserten genom att spekulera att den kan komma att bli
utmattande och samtidigt euforisk skapas en tanke hos läsarna att konserten kan bli
en upplevelse utöver det vanliga. Ibland tillägger skribenterna relativt banala
associationer i texterna, men som jag ändå hävdar hjälper till att övertyga läsarna.
Exempelvis inleder Edwards sin text om CHRCH med följande: ”If it’s all possible
to even get into Extase (a new venue for Roadburn 2016) as the witching hour
approaches on the first night, then CHRCH are a must see” (Edwards 2016). Att
marknadsföra bandets konsert genom att poängtera att de spelar kring ”spöktimmen”
utläser jag som ett försök att mystifiera bandet och ge en bild av deras estetik.
Diskursen jag beskriver här överlappar till viss del med det jag analyserar i kapitlet
om ursprung och tradition, som kopplas till folkloristisk autenticitet och självuttryck.
Tanken om den ceremoniella upplevelsen hos publiken hävdar jag på sätt och vis stå
i linje med det som Fornäs (1995, 276) kallar för meta-autenticitet, som hänvisar till
att ett syntetiskt uttryck även påvisar att artisten är medveten om hur dess estetik tas
emot av publiken.
Varje år finns det artister som spelar flera än endast en konsert på festivalen. Det är
inte ovanligt att de utöver sitt vanliga set gör någonting annorlunda, som exempelvis
att ge en akustisk spelning, spela låtar från enbart en av sina skivor eller att inkludera
gästartister. År 2016 gav bandet Amenra två konserter på festivalen, varav den ena
var en vanlig spelning och den andra en akustisk. Under denna upplaga av festivalen
var det många skribenter som bevakade bandets spelningar. Texterna om Amenras
konserter är ett av många exempel på hur somliga artister konstrueras som extra
kompetenta i att påverka publikens sinnesstämning. Trots att bandets två konserter
under detta år var av olika karaktär, är det likadana aspekter som skribenterna
autentiserar. Det är inte ovanligt att konserterna med artister vars autenticitet
konstrueras utgående från denna diskurs beskrivs som en ritual. Guido Segers
recenserar bandets andra konsert så här: ”Just thinking back to the performance of
Amenra brings chills to your spine. Like on their previous acoustic ritual...” (Segers
2016a). Om den föregående akustiska spelningen skriver han följande: ”You can
hear a pin drop in front of the main stage, that’s how strong the aura is” (Segers
2016b). I detta fall används begreppet ritual utgående från andra aspekter än att
40

Andreas Österlund

mystifiera bandet, vilket jag hävdar är det huvudsakliga syftet i den andra diskursen
som CHRCH är ett exempel på. Genom att använda sig av begrepp som ritual och
aura i det här sammanhanget tolkar jag det som att skribenten konstruerar spelningen
som en stark upplevelse. Min tolkning kan relateras till exempelvis det som
Weisethaunet & Lindberg (2010) kategoriserar som body authenticity eller
authenticity as transcendence of the everyday. Anttonen (2017, 38) hävdar att inom
dessa två diskurser är det soniska det som värdesätts, nämligen dess förmåga att få
oss att röra oss, uppleva eskapism osv. Med andra ord är det enbart det strikt
musikaliska som bedöms.
Att publiken har chans att se artister göra annorlunda spelningar än vad de vanligtvis
gör är något som marknadsförs extra mycket och som oftast beskrivs som positivt.
José Carlos Santos beskriver Amenras akustiska spelning som ”emotionally
devastating” och tillägger:
...including a cover of Tool’s ”Parabol” worthy of reducing adults to
tears. ”We are very nervous” Colin announced at one point, but I guess
we all were – nervous with excitement about the unique event we were
witnessing. (Santos 2016.)
Även Kris Therrian från Cvlt Nation skriver att han noterade att covern av Tool fick
somligas ögon att tåras (Therrian 2016a). Oavsett om detta är sant eller inte
konstrueras en tanke hos läsarna att bandet är kapabla till att framkalla starka känslor
hos publiken. Andra citat som jag relaterar till denna diskurs är exempelvis: ”Amenra
live is something you just need to experience. There are no words to describe this,
just feelings and emotions” (Driesche 2016) och ”It soon became quite clear why the
band has an almost religious following” (Therrian 2016b). Genom att hävda att det
inte går att beskriva känslan av konsertupplevelsen, konstrueras en tanke om att
bandet är autentiskt eftersom de lyckas övertyga publiken med sin musik.
I många konsertrecensioner beskrivs banden ofta i termer som direkt kan kopplas till
autenticitetsdiskursen body authenticity. Weisethaunet och Lindberg (2010, 475)
menar att denna diskurs utgörs av två primära aspekter; inverkan av artistens fysiska
närvaro, men även musikens rytm och sound. Ett exempel på ett sådan band är
41

Andreas Österlund

exempelvis Bongripper, som beskrivs så här av Pete Green: ”...hits with all the
subtlety of a clenched left fist to the gut, it feels like this is no longer music, this is a
weight that’s been bestowed on each and every person in the room. A very heavy
weight indeed” (Green 2015c). Ett annat exempel på den här diskursen är hur José
Carlos Santos beskriver bandet Primitive Man: ”Their leveling set demanded
complete submission, and had many a neck threatening to snap under the suffocating
weight and insane intensity of the Denver trio's horrid sludge” (Santos 2015b). Båda
citaten är tydliga exempel på hur skribenterna ofta försöker beskriva musiken genom
att ge övertydliga associationer till vad som händer med kroppen under spelningarna.
Oftast är det artister som upplevs som mest tunga i sitt sound som beskrivs genom
liknande resonemang.
3.4 Sammanfattning

Syftet med det här analyskapitlet har varit att undersöka på vilka olika sätt man
autentiserar artister som på ett övergripande plan kan anknytas till de modernistiska
autenticitetsdiskurserna. I kontrast till de traditionella diskurserna, som har sitt
ursprung i den romantiska autenticitetstanken, betonas framtidsvisioner, nytänkande
och artistisk frihet i de modernistiska diskurserna. Utgående från Anttonens (2017)
kategorisering av autenticitetsdiskurser har jag delat in kapitlet i tre underkapitel för
att analysera vilka olika aspekter som lyfts fram för att ge läsarna en bild av
artisterna som nyskapande och utvecklare av de musikstilar som representeras på
festivalen.
De sätt artister konstrueras som oppositionella är inte uttryckligen utskrivet, som att
exempelvis stå emot musikindustrin i olika utsträckningar. Det handlar snarare om
att lyfta fram artisterna som oberoende av utomstående aktörer. De konstrueras som
en produkt av sina egna artistiska visioner och hårt arbete och framför allt artistisk
frihet. En del artister legitimeras även genom att beskrivas som oberoende av scenspecifika normer, och snarare hyllas i texter för att blanda olika musikstilar och att de
inte anses tillhöra någon specifik subkultur eller musikscen. I dessa fall beskrivs
artisterna ofta som nyskapande och som utvecklare av heavy musik i största
allmänhet.

42

Andreas Österlund

Den nyskapande aspekten är till viss del även synligt i det kapitel jag benämner som
”självutveckling” men med skillnaden att det oppositionella inte är synligt i
materialet. Här betonas snarare artistens egen vilja att utveckla och utforska sina
egna musikaliska ambitioner. Det mest framstående i det här kapitlet är ändå att
Roadburn porträtteras som en festival som utvecklas och försöker bidra med
nytänkande inom heavy musikkulturen i största allmänhet. Det här görs genom att
ordna speciella samarbeten mellan artister, men även genom att boka artister som
kommer utifrån de subkulturer som är mest representerade på festivalen. I texter
framställs dessa artister som utmanare till de mer traditionella stilarna, men som
samtidigt beskrivs som lika tunga och ibland även mer utmanande att lyssna på.
Sådana här bokningar hävdar jag är försök till att bidra till det som beskrivs som ett
av festivalens huvudsakliga syften, nämligen att påvisa att heavy musik kan vara
mycket mer än det som man vanligtvis kopplar till den traditionella synen på heavy
metal som subkultur.
Artister autentiseras även genom skribenternas beskrivningar av deras upplevelser
från deras spelningar på festivalen. Skribenterna legitimerar dessa artister genom att
ofta på ett överdrivande sätt relatera till utommusikaliska faktorer för att försöka
beskriva det de upplever och de känslor som uppstår när de tar del av konserten. De
här artisterna beskrivs ofta som benägna att framkalla starka känslor hos lyssnarna
som kan kopplas till euforiska upplevelser samtidigt som eskapism är en väsentlig
del i skribenternas skildringar.

43

Andreas Österlund

4 Subkulturellt kapital

Utöver de musikaliska faktorerna och hur själva artisterna porträtteras som autentiska
i olika avseenden, fokuserar jag i det här kapitlet på vilka olika sätt Roadburn som
fenomen porträtteras. Fokus ligger på de utommusikaliska aspekterna som bidrar till
festivalens identitet och rykte, vilket bland annat innefattar beskrivningar av
festivalens praktiska arrangemang, sidoprogram och publiken. Subkulturellt kapital
som främst syftar på samlad kunskap vilket genererar makt och status inom en grupp,
innefattar också en tanke om unicitet där distinktioner mellan ”vi” och ”dem”
konstrueras (Kahn-Harris 2007, 121). Unicitetsdiskursen, som till stora delar
tillskrivs med hjälp av subkulturellt kapital, kopplar jag delvis till
autenticitetsdiskursen om opposition, men även till det som bland annat
Weisethaunet och Lindberg benämner folkloristisk autenticitet. Begreppet syftar på
tanken om att musik kan ses som ett sätt att representera kulturella värderingar inom
en samhörighet (Weisethaunet & Lindberg 2010, 470).
I det första underkapitlet analyserar jag vilka aspekter skribenterna utgår från då de
konstruerar festivalen som en plats för gemenskap. Jag är följaktligen främst
intresserad av vilka av festivalens egenskaper skribenterna lyfter fram som inger en
känsla av gemenskap och hur de framställer dessa som unika för Roadburn. Kapitlet
kommer inledningsvis innehålla min analys av hur festivalen, människorna och
platsen skildras utgående från unicitetsdiskurser. Jag kommer analysera hur
Roadburn differentieras från andra festivaler och hur publiken framställs som seriösa
konsumenter av musik med hjälp av Kahn-Harris teorier om tudelat subkulturellt
kapital. I det andra underkapitlet ligger fokus på att analysera hur festivalens
producenter och gästkuratorer framställs som respekterade och trovärdiga
medlemmar inom undergroundkulturer, vilket också görs med hjälp av subkulturellt
kapital som utgångspunkt.
4.1 Festivalens karaktär

En stor mängd av mitt material består av skribenternas skildrande av festivalens
uppbyggnad, publik och rika sidoprogram. I texterna försöker skribenterna ofta
44

Andreas Österlund

beskriva känslan av att delta i festivalen och spekulationer kring varför den av många
anses vara ett ledande evenemang för heavy musik. På ett generellt plan porträtteras
Roadburn nästan enbart som positivt, oberoende av vilka aspekter som lyfts fram.
Den marginella kritik jag hittat har främst handlat om de praktiska arrangemangen,
och ett fåtal recensioner av specifika spelningar.
En artikel som tidskriften Vice publicerade 2018 inleds med: ”This year's edition of
beloved Dutch metal fest Roadburn was about something bigger than music, which
only added to its magic” (Kelly 2018). Tanken om att Roadburn handlar om något
mer än enbart musik är något som tas upp i många texter, varpå det ofta lyfts fram
olika utommusikaliska aspekter som ofta beskrivs som festivalspecifika och som
bidrar till festivalens identitet. Kelly beskriver känslan på festivalen som följande:
”It’s always felt like an escape—a window into a kinder, gentler world, a utopian
vision of what heavy metal and its subsects could be if given the chance to grow and
evolve in a rainbow Petri dish” (Ibid.). Att beskriva festivalupplevelser som en flykt
från det vardagliga livet är inte något som är unikt för Roadburn. Däremot hävdar jag
att Kelly försöker konstruera Roadburn som unik i den bemärkelsen att den är
annorlunda än andra festivaler som utgörs av likartad musik. Att beskriva festivalen
som en utopisk vision av vad heavy musik kunde vara bidrar till den exklusiva
karaktär som konstrueras av Roadburn.
If this is a return trip for you, then you already know the vibe, the spirit
of the fest in which you’re about to take part. If you’re new to
Roadburn, all I can say is that the weekend you’re about to have is
going to change your life. That’s not bullshit. (Koczan 2015.)
När Koczan skriver att festivalen kommer att ha en så stor inverkan på publiken att
det förändrar deras liv kan det uppfattas som ett överdrivet påstående. Däremot
bidrar dylika påståenden till att upprätthålla diskursen om Roadburn som en unik
festival. Flera av de skribenter som på något sätt indikerar att festivalen har förändrat
deras liv eller blivit en del av deras identitet, är sådana som har varit delaktiga i
festivalen under många år. Redan år 2011 skrev Miranda Yardley från tidskriften
Terrorizer följande om sin relation till festivalen:

45

Andreas Österlund

Just like how the festival itself became a part of my very own being,
right from the first time I set foot on the 013 all those years ago, so too
this little addendum will become a habit that no circumstances will ever
take away from me again. (Yardley 2011.)
Det är inte heller något exklusivt för Roadburn att festivaldeltagare kopplar samman
en festival med vem man är som person. Att människor använder sig av festivaler
som ett sätt att representera sin egen musikaliska identitet kan relateras till i princip
vilken festival som helst. Oavsett hur allmänt förekommande liknande påståenden är
och hur seriöst det uppfattas, utläser jag en viss seriositet i de texter som tar upp de
här aspekterna gällande Roadburn. Det kan förvisso anknytas till att publiken ofta
beskrivs som seriösa musikkonsumenter och således uppfattas som mera trovärdiga i
sina resonemang. Det är ändå viktigt att hålla i åtanke att flera av de här skribenterna
skriver sina artiklar som pr för festivalen och därför kan vara mindre kritiska än
utomstående skribenter. Om skribenterna började förhålla sig mera kritiska torde de
knappast få fortsätta skriva för fansinet, men å andra sidan skriver inte heller
utomstående journalister i stort sett något negativt om festivalen.
Trots att inte alla skribenter beskriver festivalen i termer som livsförändrande eller
dylikt, konstrueras Roadburn som något unikt i varje text som beskriver festivalen
som fenomen. Det verkar helt klart finnas olika mindre faktorer som alla inverkar på
de här resonemangen, eftersom alla lyfter fram olika aspekter. Den gemensamma
nämnaren för alla verkar i grund och botten handla om den positiva känslan och
vänliga stämningen deltagarna och musikerna upplever på festivalen. Kris T Therrian
från Cvlt Nation beskriver festivalen med följande adjektiv: ”vibrant, loved, exciting
and unpredictable” (Therrian 2016) bland annat som följd av den musikaliska
mångsidigheten som erbjuds. Efteråt summerar han känslan på festivalen så här:
”There’s something in that relaxed and friendly atmosphere paired with amazing
music, beautiful location, more amazing music and the kindest of people that would
soften even the most hardened sceptics” (Ibid.). Ett år senare skriver Therrian att
Roadburn har blivit den enda musikfestivalen han genuint ser fram emot varje år, och
tillägger: ”It’s a true celebration of music and art, festival done by music lovers for
music lovers, and it’s a privilege to be a part of it” (Therrian 2017b). Att beskriva det
som ett privilegium att vara en del av festivalen för mina tankar till diskursen om
46

Andreas Österlund

unicitet, i den bemärkelsen att man måste uppleva festivalen en gång för att kunna
förstå hur bra den är. När Therrian skriver att festivalen är gjord av musikälskare för
musikälskare utläser jag en viss opposition till andra likartade festivaler. Han
porträtterar både producenterna och publiken som människor med ett stort
subkulturellt kapital och stärker därmed också autenticitetsdiskurserna kring
festivalen.
Forskaren Sarah Thornton utgår från Bourdieus mall för analys av kulturellt kapital
när hon studerar dansmusikkulturer, varpå hon utvecklade teorin till det som kallas
subkulturellt kapital. Hon definierar termen som att subkulturellt kapital är
objektifierat genom exempelvis hårstilar eller imponerande skivsamlingar, samtidigt
som det förkroppsligas genom att individen är påläst och ha stor kunskap om
musikkulturen en agerar inom (Thornton 2001 [1995], 27). Trots att Roadburn inte är
en metalfestival per se i och med det eklektiska musikaliska utbudet, vilket också
poängteras av flera av skribenterna, kan de flesta artisterna kopplas till någon av de
otaliga subkulturer inom antingen metal, rock eller punk. Liksom inom dansmusik
menar Kahn-Harris (2007, 121) att subkulturellt kapital inom extrem metal erhålls
genom att konstruera och avspegla olika former av diskurser och identiteter. Inom
extrem metal hävdar han att det finns två olika typer av subkulturellt kapital. Den
första kallar han för mundane (sv. vardagligt) subkulturellt kapital, vilket innefattar
en tanke om metalscenen som en kollektiv kraft som produceras som ett kollektivt
resultat av de vardagliga insatser scenmedlemmarna bidrar med. Det är en form av
kapital som fås genom en kontinuerlig investering i den otaliga mängd aktiviteter
genom vilka scenen reproduceras, vilket innefattar uppoffrande, engagemang och
hårt arbete. Medan vardagligt subkulturellt kapital fås genom en hängivenhet till det
kollektiva, erhålls transgressive (sv. överskridande) subkulturellt kapital genom
radikal individualism, genom att uppvisa unicitet och till och med en brist på
hängivenhet till en övergripande scen. (2007, 122–129.)
I mitt material utläser jag att det förekommer såväl vardagligt som överskridande
subkulturellt kapital på festivalen. Eftersom båda typerna av kapital skapas och är
närvarande i texterna, hävdar jag att festivalens respektabla rykte skapas delvis som
en följd av detta. Det vardagliga kapitalet anser jag vara det som främst sticker ut i

47

Andreas Österlund

texten, vilket också är den typ av kapital som människor enklast kan göra anspråk på.
Kim Kelly beskriver sin syn på festivalen så här:
Fostering a strong multinational community isn’t the festival’s
primary raison d'être, but it’s certainly a significant part of how and
why it is run the way that it’s run. From what I can tell, friendship,
fandom, and (for those of us on the industry side of things) schmoozing
are as important to Roadburn’s continuing success as the quality of its
lineups or its formidable backline. (Kim Kelly 2018.)
Enligt Kelly verkar samhörigheten på festivalen vara stark, inklusive vänskap,
nätverk och fandom. Den musikindustriella sidan av festivalutbudet och vikten av att
socialisera med andra deltagare verkar också vara centralt. Vardagligt subkulturellt
kapital associeras med exempelvis en detaljerad kunskap av aktiviteterna och
institutionerna som upprätthåller scenen, och kan uppfattas som mera värd än lika
detaljerad kunskap om scenens musik (Kahn-Harris 2007, 124). Utöver det
musikaliska utbudet på festivalen lyfter många skribenter även upp det rika
sidoprogram som festivalen erbjuder. Hit hör bland annat konstutställningar,
paneldiskussioner, filmvisningar, intervjuer och lyssningssessioner. I och med att de
här aspekterna är en betydande del av festivalens varumärke stärks bilden av
festivalproducenternas stora subkulturella kapital. Jag hävdar detta eftersom jag
direkt relaterar festivalens sidoprogram till det Kahn-Harris skriver om vardagligt
kapital som skapas och fås genom detaljerad kunskap om scenens musik. Eftersom
sidoprogrammet ofta marknadsförs som något exklusivt och lyfts fram i recensioner
som en viktig del av festivalens varumärke, förmedlas producenternas subkulturella
kapital i och med att de framställs som kompetenta och innehar bred kunskap om
inom de här typerna av subkulturer och industrin som ligger bakom. Becky Laverty
beskriver exempelvis sidoprogrammet 2017 som följande: ”An opportunity to be
inspired, a chance to learn, a window into the psyche of the artists that will later take
to the Roadburn stage - it’s all there for the taking” (Laverty 2017). Uttalanden som
det här är ett sätt att marknadsföra festivalen som annorlunda och att det erbjuds
mycket mer än enbart musikaliska framträdanden.

48

Andreas Österlund

Thornton hävdar att subkulturellt kapital utmärks främst genom avsaknaden av
somliga beteenden snarare än vad som görs, samtidigt som den blir förkroppsligad
genom att inneha kunskap om scenen man anser sig tillhöra. Subkulturellt utmärks
också av att hänga med i utvecklingen av exempelvis slanguttryck och klädstilar som
används. Det anses ändå viktigt att inte överdriva trots att det är önskvärt att man
innehar kunskap om scenen, eftersom subkulturellt kapital reduceras mest när
människor försöker för hårt att uppfylla de kriterier som anses generera kapital.
(Thornton 2001 [1995], 27.)
Kahn-Harris (2007, 130 - 131) skriver att samma principer även gäller inom extrem
metal, varpå det oftast är nya anhängare som blir förlöjligade. Han hävdar att de ofta
ses som okunniga, vilket hindrar dem från att erhålla vardagligt subkulturellt kapital.
De ses dessutom ofta som slavar till trender, vilket hindrar dem från att erhålla
överskridande subkulturellt kapital. Scenmedlemmar försöker erhålla båda typerna
av subkulturellt kapital genom att uppvisa både kunskap och individualitet. De
anhängare som investerar mera i vardagligt kapital är mest rädda för förändringar
och heterogenitet, medan anhängare av överskridande kapital snarare investerar i
individualitet, innovation och oförutsägbarhet.
Cosmo Lee från musikbloggen Invisible Oranges beskriver festivalen som följande:
Roadburn seems like a ”metal festival for grownups” in that it’s not
about pledging allegiance to some metal nation. It’s about sound, not
identity. If some non-metal band can bring darkness and heaviness, it’s
welcome. (Lee 2010.)
Senare i samma text skriver han att han överlag inte tycker om festivaler men att
Roadburn är en av några få undantag. Hans beskrivning av att Roadburn verkar vara
en metalfestival för fullvuxna får mig att relatera till Thorntons teori om att
subkulturellt kapital fås genom att avstå från att göra somliga saker som annars
brukar kunna kopplas till en musikkulturs kutym. Moshpits och stagediving är
exempel på aktiviteter som ofta förknippas med metal och punk, där framförallt
moshpits av många anses vara en viktig del av konsertupplevelsen. Roadburn
framställs som en festival där de här aktiviteterna inte sker så ofta, med några
49

Andreas Österlund

undantag vid speciella tillfällen och under specifika bands spelningar. Några exempel
på hur skribenterna lyfter fram att en moshpit har bildats under en konsert är:
”Haven’t seen that in years. Too much black metal, you see…” (Mysteerie 2016), ”A
rare moshpit was formed at the Cul de Sac for their oldskööl metal onslaught.”
(Koczan 2018), ”...triggered a rare Roadburn moshpit” (Santos 2015) och ”Disfear
turned Het Patronaat into a moshpit like never seen before at Roadburn”
(Hoeijmakers & Laverty 2017).
Citaten ovan är exempel på att skribenterna framhåller de här aktiviteterna som
ovanliga, vilket jag tolkar som att de försöker förstärka bilden av festivalen som
annorlunda. Liknande uttalanden hjälper även till att upprätthålla bilden av
festivalpubliken som innehavare av subkulturellt kapital. Jag kopplar denna tanke till
det Kahn-Harris skriver om överskridande subkulturellt kapital, nämligen den starka
individualismen och brist på hängivenhet till det som kunde ses som en övergripande
scen. Jag syftar på att festivalpubliken antingen inte känner sig tvungna att göra
dylika saker enbart för att det hör till, eller väljer bort det eftersom de anser sig ha
större kapital och förlöjligar sådant beteende. Samtidigt anser jag att överskridande
subkulturellt kapital också är synligt i den bemärkelsen att deltagarna framställs veta
vilka spelningar som nästan kräver en moshpit för att den rätta upplevelsen och
känslan ska upprätthållas. Även tidskriften The Quietus jämförde år 2015 Roadburn
med andra festivaler där liknande musik kan upplevas och beskriver den så här:
Blessed as a festival that consistently sells out in a matter of minutes,
Roadburn also seems to attract a crowd refreshingly unbudened by the
wearisome tribal conservatism that can somtimes beset the many and
various sub genres on metal. (Sword 2015.)
Det finns många exempel på hur Roadburn framställs som en unik festival där alla
deltagare ger uttryck för både vardagligt och överskridande subkulturellt kapital.
Festivalpubliken framställs som medvetna konsumenter som till stor del planerar
vilka spelningar de måste se, men även välja bort att se på grund av tidsbrist. Sword
skriver i sin artikel så här: ”Roadburn crowds don’t wander aimlessly” som följs av
texten:

50

Andreas Österlund

The fear of 'missing something better' often sees festival crowds
walking hither and thither like so many gormless cattle, catching
random bits and pieces and not really engaging with anything.
Thankfully, this is not the case at Roadburn. (Ibid.)
I kontrast till publiken på andra festivaler hävdar alltså Sword att publiken på
Roadburn istället söker sig till scenen där bandet ska spela en halvtimme i förtid. Han
beskriver det som följande: ”get in place and focus on a performance with acute
keenness. It creates an notably intense vibe; at times more akin to mild religious rite
than gig” (Ibid.). Utifrån Swords beskrivningar av publiken, tolkar jag det som att
han framställer dem som mer seriösa musikkonsumenter än den genomsnittliga
festivalbesökaren. Jag utläser att skribenterna ofta försöker konstruera konserterna
som upplevelser snarare än enbart musikaliska uppträdanden. Det bidrar till att
samtidigt som publiken framställs som seriösa musikkonsumenter autentiseras även
artisterna genom att deras framträdanden jämförs med religiösa upplevelser.
Båda typerna av subkulturellt kapital är synliga i både konsertrecensioner och i texter
som beskriver festivalen och publiken. Trots att festivalen inte förbinder sig till
specifika musikgenrer och deltagarna beskrivs som icke-elitistiska och öppna för
innovativ musik utläser jag ändå mycket vardaglig subkulturellt kapital. Det
vardagliga bottnar främst i den kollektiva och familjära känslan som beskrivs av de
flesta skribenter. Det överskridande subkulturella kapitalet blir mest tydligt i
publikens eklektiska musikkonsumtion. Publiken framställs också som medvetna och
pålästa konsumenter som känner till hur diverse scener och musikkulturer har
utvecklats över tid, samt vilka artister som anses vara autentiska och vilka som anses
vara för mainstream.
4.2 Producenter och kuratorer
Eftersom Roadburn har ett etablerat och respektabelt rykte som en av de ledande
festivalerna för heavy musik är det heller inte konstigt att många skribenter hyllar
producenterna och de som på ett eller annat sätt är involverade i festivalen. Det namn
som oftast dyker upp i texterna är festivalens Vd Walter Hoeijmakers, som ofta
beröms över sina insatser för att utveckla Roadburn till det evenemang det är idag.
51

Andreas Österlund

Han framställs som Roadburn personifierad trots att det finns många andra viktiga
nyckelpersoner. När festivalproducenterna nämns i materialet beskrivs de alltid som
Walter och hans team av människor. Exempelvis skriver Saúl Do Caixão följande:
Walter & Co. insist on creating a patchwork of musical gems that span
the ages as much as they transcend genres. For the old friends we shall
bind with again, and the new friends we shall make...they’re all on and
same at the dawn of Megiddo! And who says metal is dead? OUGH!”
(Caixão 2014.)
Citatet är ett av många exempel på hur Walter framställs som den viktigaste personen
för festivalen, vilket inte är så konstigt i och med hans position som Vd. Utgående
från Caixãos text tolkar jag det som att producenterna hyllas eftersom de blandar
musikutbudet med vad som anses vara legendariska artister från olika tidsperioder
med nyare genreöverskridande artister. Det är intressant hur Walter framställs i
materialet, och framförallt hur stort förtroende både publiken och artister har för
honom och de andra producenterna. Ett av många exempel är följande citat av
Adrien Begrand:
Each year fans of cutting-edge music – be it doom, psychedelic rock,
black metal, shoegaze, or otherwise – put their trust in Walter and
company, and every single time he and his crew come through with a
staggering array of performers, featuring many prominent names, and
even more lesser-knowns awaiting your discovery. (Begrand 2014.)
I Begrands citat är det subkulturella kapitalet hos producenterna och framförallt
Walter tydligt. De framställs som personer med stort subkulturellt kapital eftersom
publiken har stort förtroende och tillit till att musikutbudet håller samma standard
varje år. Återigen tolkar jag det som att balansen mellan inflytelserika artister och
mindre kända artister är en stor bidragande faktor till att producenterna anses ha så
stort subkulturellt kapital.
Like all the best festivals in the world, Roadburn is run by people fiercely
dedicated to the music they feature, which inspires bands to bring something
52

Andreas Österlund

special to the plate. Few festivals can inspire that kind of dedication amongst
artists and attendees but by focusing on the details, the community and the
spirit of bringing passionate, talented people together from all over the world,
Roadburn continues to be a place where creativity can thrive and unity can be
celebrated. (Dedman 2017.)
Dedmans text som är skriven för tidskriften Independent anser jag att på ett
övergripande plan sammanfattar det som många andra skribenter försöker beskriva
delvis genom mer specifika och banala exempel. På det sätt han beskriver Roadburn
utläser jag att han autentiserar festivalen som helhet genom att lyfta fram
producenternas subkulturella kapital. Dedman skriver att Roadburn är en av världens
bästa festivaler eftersom festivalen drivs av människor som är ”våldsamt dedikerade”
till den musik de bokar. Det är producenternas dedikation till musiken i kombination
med deras subkulturella kapital som i sin tur inspirerar artister att göra något utöver
det vanliga av sina spelningar på festivalen. Dedman framhåller producenternas
subkulturella kapital även indirekt genom att skriva att det är få festivaler som kan
inspirera såväl artister som publik till en så stark dedikation till Roadburn som en
följd av fokus på detaljer och gemenskapen. Eftersom subkulturellt kapital erhålls av
personer som har bred och detaljerad kunskap om musikkulturen de är verksamma
inom samt en stark dedikation till gemenskap, tolkar jag att Dedmans text tillskriver
autenticitet till Roadburn. Festivalen autentiseras således delvis av producenternas
subkulturella kapital, eftersom det är de med subkulturellt kapital som fungerar som
grindvakter för vad som anses vara autentiskt eller inte.
”Simply put this is Walter’s party and we are his guests. Or rather his extended
family, as this is the general feeling every Roadburner experiences at this amazing
festival, the feeling of being part of one enormous family” (van den Driesche 2017).
Den familjära känslan som beskrivs i citatet återfinns i flera andra skribenters texter.
Inte allt för sällan nämns den goda och vänliga atmosfären på festivalen som en
obeskrivlig känsla: ”The atmosphere one inhabits at the Roadburn Festival is
impossible to put into words. Impeccable organization creates an environment where
participants live, breathe and discuss music” (Zorzi 2018). Även Zorzi framställer det
som producenternas oklanderliga förtjänst att atmosfären på festivalen är så
obeskrivligt positiv. Dessutom framkommer tanken om att besökarna på festivalen
53

Andreas Österlund

har en mera seriös inställning till musik i och med att Roadburn är en plats där
människor kan ”uppleva, andas och diskutera musik” tack vare producenternas goda
jobb.
Strax efter att en Roadburnfestival är över brukar det inte dröja länge innan
människor börjar spekulera om nästa års festival och ge önskemål på artister.
Framförallt en aspekt diskuteras ofta i ett tidigt skede, nämligen vilka artister som
kommer att agera som kuratorer under festivalen. Roadburn har nämligen ett
annorlunda tillvägagångssätt när det kommer till att boka artister. Under alla de år
som inkluderas i mitt material brukar festivalen bjuda in en artist (under senare år
flera artister) som tillsammans med Walter sammanställer bokningarna för nästa års
festival. Trots att Walter sköter majoriteten av artistbokningarna har kuratorerna ett
stort inflytande över vilka artister som bokas. De som följer festivalen spekulerar och
ger önskemål om vilka som borde eller kan tänkas bli nästa års kuratorer.
Kuratorerna är människor som på ett eller annat vis anses vara inflytelserika, viktiga
och framför allt innehar stort subkulturellt kapital. På grund av att majoriteten av de
som har agerat som kuratorer har en historia inom en eller flera av de subkulturer
som finns på festivalen kan publiken få en föraning om vilken typ av musik kuratorn
kan tänkas boka.
Att Roadburn använder sig av ordet kurator för de människor som bjuds in som
gästbokare anser jag både stärker och står i linje med den bild som festivalen
marknadsför sig som. Med andra ord en musikaliskt seriös festival som eftersträvar
nyskapande och ständig utveckling. Ordet kurator kommer från engelskans curator
och syftar på en person som anordnar konstutställningar, ofta med ett visst tema som
hen bokar artister till (Nationalencyklopedin). Uppfattningen av Roadburn som en
festival utöver det vanliga där även tanken om konst och musik som likvärdiga
element för en genuin festivalupplevelse framkommer i de två följande citaten: ”It’s
much more than just a standard festival...Roadburn Festival is a cultural experience”
(All Things Loud 2018) och: ”Roadburn is a music festival of high intellectual
caliber, one where it is important to find the sounds and the bands that will make
2018 musically fascinating” (Zorzi 2018). I det första citatet understryks att
Roadburn är mycket mera än enbart en vanlig musikfestival, och benämner den
istället som en kulturell upplevelse samtidigt som Zorzi beskriver Roadburn som en
54

Andreas Österlund

festival med hög intellektuell kaliber. Det är med andra ord inte enbart de som jobbar
med marknadsföring av festivalen som konstruerar den som unik i den bemärkelsen,
utan även utomstående skribenter. Tanken om Roadburn som en kulturell upplevelse
hävdar jag att står i linje med producenternas val att exempelvis inkludera ett brett
sidoprogram.
Att varje kurator tar med sig något personligt och något som är kopplat till deras
egna konstnärliga eller musikaliska bakgrund när de tillsammans med Walter bokar
artister framkommer tydligt i materialet. Jag utläser att denna aspekt av festivalen är
något som publiken uppskattar extra mycket. I och med kuratorernas inflytelserika
och samtidigt varierande bakgrunder är deras bidrag till festivalen relativt olika.
Tomas Lindberg som bland annat är känd från banden At The Gates och Disfear,
agerade som kurator år 2019. I en intervju med honom som publicerades i WCD
samma år säger Lindberg följande:
I had an outline of certain acts I really, really wanted to start with.
Anna Von Hauswolff was one of those. Really, the cornerstone for me,
a little bit, to the whole Gothenburg psych scene that a lot of people
didn't know about in Europe. So I wanted to start with that. (Koczan
2019.)
Citatet är ett exempel på hur kuratorerna kan bidra med något personligt till
festivalen. Eftersom Lindberg är från Göteborg och har varit aktiv i den lokala
scenen där en längre tid kan han genom sin koppling den lyfta fram och boka artister
som han anser är värdiga och kunde platsa på festivalen. När välkända artister väljer
att lyfta fram mindre band från sin lokala musikscen hävdar jag att det stärker deras
subkulturella kapital eftersom de framstår som insatta och samtidigt trogna den
musikscen de själva härstammar från. På liknande sätt som publiken litar på att
Walter alltid kommer att boka artister de vill se, utläser jag att kuratorernas
subkulturella kapital automatiskt skapar en tanke att deras bokningar är av hög
kvalitet.
År 2017 agerade John Dyer Baizley som kurator, som är känd både för sin musik och
sin visuella konst. Hans band Baroness är välkänt och som konstnär har han bland
55

Andreas Österlund

annat gjort skivomslag till många artister som på något sätt kan relateras till flera av
de subkulturer som Roadburn brukar företräda. Baizleys aktivitet inom både musik
och konst lyfts fram i texterna, vilket återigen står i linje med festivalens varumärke.
Tidskriften Independent skriver att Baizley satte som musiker och illustratör sin
prägel på hela festivalområdet men bokade även några av festivalhelgens mest
uppskattade artister. Senare i samma text skrivs följande:
Baizley’s influence on Roadburn 2017 extended far beyond merely
helping to put together a rich and radical line-up. As remarkable and
varied as the Baroness back-catalogue is, most would point to Baizley’s
artwork as having the most lasting impact on the world of underground
heavy music as a whole. (Dedman 2017.)
I en intervju med Baizley som WCD publicerade inleds texten med en genomgång av
vad Bailzey har fört med sig till det årets upplaga av Roadburn. Kim Kelly beskriver
exempelvis Baizleys medverkan i att producera festivalen som följande:
Apart from his performance with Baroness, he’ll not only be involved
in the curation of the Full Bleed - an exhibition of silkscreened poster
art held in conjunction with Minneapolis, Minnesota, print studio
Burlesque of North America (BRLSQ) - but in building the sonic
architecture of the festival itself. (Kelly 2017.)
När Kelly skriver om att bygga den soniska arkitekturen för festivalen när hon syftar
på att boka artister och sammanställa tidtabeller osv. stärker det utöver festivalens
bild som ett seriöst kulturellt evenemang, även bilden av Baizley som en aktör med
stort subkulturellt kapital. Kellys ordval står även i linje med hur Dedman framställer
bilden av Baizley i sin text. Dedman skriver att Baizleys inflytande på festivalen
sträcker sig mycket längre än att enbart bokningen av en mångsidig uppsättning av
artister, vilket redan i sig konstruerar Baizley som en drivande artist. Att Baizleys
konst dessutom beskrivs ha haft ett bestående inflytande på underground heavy
musik som helhet porträtterar honom som ytterst inflytelserik och innehavare av ett
stort subkulturellt kapital.

56

Andreas Österlund

Gästkuratorerna som Roadburn har haft under åren hyllas för olika saker men
gemensamt för alla är att de är musiker från välkända band. Samtidigt är det flera av
kuratorerna som uppmärksammas och tillskrivs subkulturellt kapital från att ha varit
aktiva inom flera olika delar av musikindustrin. Lee Dorrian som agerade som
gästkurator år 2016 framställs som en aktör med extra mycket subkulturellt kapital,
vilket kommer från hans långa karriär med olika typer av musikrelaterat arbete och
som musiker. Till skillnad från de andra exemplen av kuratorer i mitt material
gjordes ingen intervju med Dorrian, utan istället publicerade WCD en kort artikel om
vem han är, vad han har gjort och vilka artister han bokat till Roadburn det året. Jag
hävdar att Dorrian är en av de kuratorer under Roadburns historia som troligtvis
behövt minst introduktion till festivalenpubliken. Däremot bidrar Dorrians karriär
och subkulturella kapital till att autentisera festivalen ytterligare, vilket kan vara en
orsak varför artikeln är skriven som den är.
Who would have thought the teenage punk who wrote the Committed
Suicide fanzine in his hometown of Coventry would be celebrated a
few decades later as one of the most important figures in the history of
heavy music?. (Santos 2016.)
Så inleds artikeln om Dorrian, vilket direkt porträtterar honom som en insatt och
viktig profil för heavy musik i allmänhet utan att egentligen berätta mycket mera än
att han redan som tonåring skrev fansin, vilket i och för sig är ett sätt att praktisera
subkulturellt kapital. Genom att nämna att Dorrian redan som tonåring utövade
subkulturellt kapital hävdar jag att det stärker bilden av honom som en trovärdig och
insatt aktör. Vidare i texten förstärks detta ytterligare när Santos redogör för Dorrians
karriär inom musikbranschen. Dorrian var under en kort tid sångare i bandet Napalm
Death som anses vara en av pionjärerna för genren grindcore. Santos beskriver det
som följande: ”Though having only recorded a record and a half with the Brummie
grind legends, he has remained as an important part of the band’s history” (Santos
2016). Intresset för Dorrians verksamma tid med Napalm Death är förvånansvärt
stort med tanke på hur kort tid han var med i bandet. Dorrian är mest associerad med
hans nästa projekt efter Napalm Death, nämligen ”the mighty Cathedral” (Ibid.). Till
skillnad från Napalm Death som är extremt snabb musik, kom Cathedral att anses
som en av pionjärerna inom genren doom metal, vars musik kännetecknas av ett
57

Andreas Österlund

långsamt tempo. Santos beskriver Cathedrals inverkan på heavy musik så här:
”would become iconic for doom and for heavy metal in general” och deras
debutalbum som: ”one of metal’s most influential records ever” (Ibid.).
Både Napalm Death och Cathedral framställs i materialet som både ikoniska och
legendariska, och eftersom Dorrian var verksam under Napalm Deaths första
fullängdskiva och senare grundat Cathedral bidrar dessa insatser till hans
subkulturella kapital. Dessutom nämns det i texten att han utöver allt detta även
jobbat som både musikskribent, konsertorganisatör och marknadsförare av artister.
År 1989 grundade han även skivbolaget Rise Above Records som beskrivs så här:
A label that is obviously still going strong and one that has become
synonymous with particularly Roadburn friendly quality, having helped
in recent years reveal to the world major bands like Ghost or Uncle
Acid and the Deadbeats, among many others. (Ibid.)
Dorrian framställs som en aktör med extra mycket subkulturellt kapital som följd för
att han i ett tidigt skede varit aktiv i band som anses som pionjärer inom respektive
genre de tillhör. Hans långa aktiva karriär som bland annat skribent, marknadsförare
och skivbolagschef stärker framför allt hans vardagliga subkulturella kapital, i och
med att hans insatser kan ses som en uppoffring för heavy musik som subkultur. Att
han dessutom i ett tidigt skede varit aktiv först inom punk-kulturen och senare metalkulturen bidrar till hans överskridande subkulturella kapital, eftersom han framställs
som en insatt legend inom båda.
4.3 Sammanfattning

Syftet med det här analyskapitlet har varit att undersöka hur Roadburn som fenomen
framställs i text. Fokus för analysen har delvis varit att studera vilka
utommusikaliska aspekter skribenterna väljer att lyfta fram för att legitimera
festivalens respektabla rykte och på vilka sätt de används för att autentisera
festivalen. Analysen har också fokuserat på att undersöka hur festivalens producenter
och gästkuratorer framställs som inflytelserika personer med stort subkulturellt

58

Andreas Österlund

kapital. Syftet med att analysera de här aspekterna har varit att få en bättre förståelse
på vilka grunder skribenterna beskriver festivalen och stärker bilden av Roadburn
som en unik festival.
Många av de aspekter som lyfts fram handlar om den goda och vänliga stämningen
som finns på festivalen, och hur det kan kännas som en flykt från det vardagliga livet
att närvara på Roadburn. I det här avseendet skiljer sig inte Roadburn från hur många
andra festivaler beskrivs. Konsumtion av musik som ett sätt att fly det vardagliga
livet är något som kan appliceras på vilken musikkultur som helst och är således
inget unikt för Roadburn. I mitt material utläser jag att liknande påståenden främst
används som ett sätt att legitimera festivalens sätt att göra saker på. Skribenterna
poängterar ofta att Roadburn är annorlunda än en stor del av de festivaler där extrem
och utmanande musik av det här slaget konsumeras. Flera skribenter vill poängtera
att Roadburn inte är en metalfestival, trots att den största delen av de subkulturer som
finns representerade på festivalen är associerade med metal, rock eller punk. Jag
tolkar det som att man inte vill associera Roadburn med den stereotypa
karaktäristiska bild som människor har av festivaler där dessa musikgenrer är
välrepresenterade. Istället vill man ge en bild av festivalen som ett mera seriöst
kulturellt evenemang där en genuin kärlek till musik och konst kan upplevas.
Diskussioner kring vilka artister som kan anses tillhöra diverse musikgenrer
framställs som näst intill icke-existerande bland festivalbesökarna och
producenterna. Istället intresserar de sig för att utmana och överträda de
konventionella normerna som fortfarande är välrepresenterad inom de här
musikgenrerna
Både det vardagliga och överskridande subkulturella kapitalet är synligt i materialet.
Det vardagliga är det mest framträdande, vilket också är den typ som är lättast att
göra anspråk på. Tanken om det kollektiva där man skiljer sig från andra
grupperingar, som överlag kopplas till det vardagliga subkulturella kapitalet utläser
jag att publiken sammankopplas genom faktorer som paradoxalt det överskridande
kapitalet ofta associeras med. Till stor del handlar det om att skilja sig från de
stereotypa aspekter som ofta kopplas samman med de subkulturer som representeras
på festivalen. Jag utläser det som att Roadburn utgörs av människor som ser sig
själva och andra på festivalen i första hand som människor som innehar ett stort
59

Andreas Österlund

överskridande subkulturellt kapital. Det vardagliga kapitalet, framförallt den
kollektiva och familjära känslan som beskrivs utifrån tanken om att de är annorlunda
och mindre konservativt inställda till normer och praxis som ofta syns inom diverse
subkulturer och musikscener. Jag kan även konstatera att skribenterna förväntar sig
att läsarna känner till historien och mera vardagliga aspekter bakom de olika
subkulturer som är representerade på festivalen. Det här görs till exempel genom att
ibland referera till klassiska citat och uttryck som existerar inom det som kunde ses
som en global metalkultur.
Ett av festivalens utmärkande drag är gästkuratorerna som fungerar som
medproducenter. Skribenternas sätt att porträttera kuratorerna påminner om hur de
beskriver artisterna som uppträder på festivalen. Kuratorerna beskrivs som
respekterade och generellt omtyckta personer som ofta är verksamma i flera band
och arbetar med andra musikrelaterade verksamheter, som exempelvis
musikproducent och skribent men även inom visuell konst. Jag hävdar att
kuratorerna legitimeras genom sitt stora subkulturella kapital som erhållits genom
deras ofta långa karriärer inom musikbranschen. Utöver att legitimeras genom sina
egna musikaliska bedrifter genom vilka de ofta beskrivs som pionjärer eller
nyskapande, utläser jag ett mera subtilt karaktärsdrag hos kuratorerna. De verkar ha
ett genuint intresse för att finna nya artister och talanger samtidigt som vill utveckla
det som på ett övergripande plan kan beskrivas som heavy musik.

60

Andreas Österlund

5 Avslutande diskussion

Jag har analyserat hur den nederländska festivalen Roadburn konstrueras som en
autentisk och unik festival i medietexter. Materialet som legat som grund för min
analys består av konsertrecensioner, marknadsföringstexter samt recensioner och
artiklar som behandlar festivalen som helhet mellan åren 2007 och 2019. Autenticitet
som begrepp och hur det används samt tillskrivs olika populärkulturella fenomen är
onekligen mångtydigt. I mina analyser av Roadburn har jag utgått från ett
konstruktivistiskt förhållningssätt till autenticitet. Eftersom autenticitet inte kan ses
som en absolut egenskap, är det ändamålsenligt att studera autenticitet som en social
konstruktion. För att få svar på hur Roadburn konstrueras som en autentisk och unik
festival har jag även använt mig av teorier om subkulturellt kapital. De här teorierna
har applicerats främst på det material som behandlar Roadburn som fenomen och
dess karaktäristik, och därmed även det som lyfts fram som unikt för festivalen.
I mina två första analyskapitel har jag utgått från de fyra olika autenticitetsdiskurser
som Salli Anttonen har kategoriserat i sin avhandling från 2017. I kapitlet som
behandlar de modernistiska autenticitetsdiskurserna har jag dessutom lagt till ett
underkapitel där jag analyserar det som av Weisethaunet & Lindberg (2010)
benämns body authenticity och authenticity as transcendence of the everyday. Det
här kan enligt Anttonens graf över autenticitetsdiskurser kopplas till det som hon på
ett övergripande plan benämner subject position: opposition, vilken är en hennes
fyrdelade kategorisering av autenticitet dit ett flertal autenticitetsdiskurser sorteras.
Eftersom jag anser att de här diskurserna är en så väsentlig del av mitt material är det
ändamålsenligt att de utgör ett eget underkapitel.
I mitt tredje och sista analyskapitel har jag utgått från subkulturellt kapital som
teoretisk utgångspunkt. Konstruktionen av Roadburn som en autentisk festival
baseras delvis på uppfattningen av att den är unik och annorlunda. De här
egenskaperna befästs genom att bland annat lyfta fram festivalproducenterna och
gästkuratorerna som personer som innehar stort subkulturellt kapital. För att
analysera hur bilden av Roadburn konstrueras som en festival som utmärks av
integritet och unicitet har jag huvudsakligen utgått från de två typer av subkulturellt

61

Andreas Österlund

kapital som forskaren Keith Kahn-Harris (2007) formulerat. Utöver Anttonen, KahnHarris och Weisethaunet & Lindberg har jag baserat min analys på den tidigare
forskning som gjorts av Allan Moore, Keir Keightley och Sarah Thornton.
Min analys påvisar att alla de autenticitetsdiskurser som Anttonen kategoriserat
förekommer i mitt material. I hur stor utsträckning de olika diskurserna förekommer
varierar, men bidrar alla till att konstruera bilden av Roadburn som en autentisk
festival. I mina två första analyskapitel ligger fokus på att analysera hur skribenterna
konstruerar artisterna som spelar på festivalen som autentiska, vilket i sin tur bidrar
till den övergripande bilden av Roadburn som autentisk.
Genom min analys kan jag även konstatera att båda typerna av subkulturellt kapital
som Kahn-Harris (2007) definierat är representerat i mitt material. Festivalens
producenter och gästkuratorer är de som anses ha det största subkulturella kapitalet.
Utöver gästkuratorerna, som bokas för att de innehar ett stort subkulturellt kapital
och anses vara inflytelserika aktörer, utläser jag att det framförallt är festivalens vd
Walter Hoejimakers som är den person som har det största kapitalet. Det här kan ses
som en tillgång till att främja festivalen i marknadsföringssyfte och för att stärka
bilden av Roadburn som en festival där autentisk musik kan upplevas. I och med att
de som jobbar med festivalen anses ha stort subkulturellt kapital, är det även de som
har stor makt och inverkan på den allmänna diskussionen och genom sina bokningar
tillskriva vad som bör betraktas som unikt och autentiskt. Till viss del tillskrivs även
festivalpubliken subkulturellt kapital av skribenterna, oavsett om det är texter som
produceras av festivalen själv eller av utomstående skribenter. Jag utläser att det
framförallt är det överskridande kapitalet som används som ett sätt att differentiera
sig från andra festivaler, och för att konstruera en tanke om att samhörigheten och
synen på musik och konst skiljer sig från andra festivaler där liknande musik är
representerad.
Det material som analyserats i avhandlingen är insamlat uteslutande från digitala
tidskrifter, musikbloggar och festivalens egna fansin som ges ut i tryckt form på
festivalen, men som i efterhand finns tillgängliga på internet. Tidsperioden jag
baserat min analys på är avgränsad till material skrivet mellan åren 2007 och 2019,
vilket har gjorts för att omfattningen av materialet inte ska bli överväldigande och för
62

Andreas Österlund

att det ändå kan anses representera den generella diskussionen i texterna. Trots att
festivalens historia började redan år 1999 är det framför allt det senaste decenniet
som den börjat få det rykte som fick mig intresserad att studera Roadburn. Det här är
en följd av festivalens tillväxt och således möjligheter till att erbjuda den artistiska
mångfald som jag anser är en av grundpelarna till att den anses vara autentisk och
unik.
Trots att materialet jag gått igenom är stort, är det intressant att festivalen och
utbudet beskrivs nästan uteslutande i positiv bemärkelse. Några få undantag finns i
enstaka konsertrecensioner där det främst handlat om besvikelse över enskilda
artisters spelningar och aspekter som anknyter till de praktiska arrangemangen. Jag
utläser heller ingen större skillnad i de texter som skrivits av utomstående
journalister i jämförelse med de som skrivits av producenterna själva eller
skribenterna som producerar festivalens egna fansin. Att producenterna skulle
kritisera sin egen festival är osannolikt, men att det i princip inte finns någon kritik
mot festivalen i det övriga materialet är remarkabelt. I initialfasen av min forskning
jämförde jag mediematerialet med vad som skrevs i sociala medier såsom framför
allt gruppen Roadburners på Facebook, men inte heller kommentarerna i gruppen
verkar skilja sig från det andra materialet. Det här representerar troligen det faktum
att de flesta entusiaster och de som följer festivalen i den mån att de vill diskutera
festivalen i egna sociala forum utgörs av människor som redan har en stark relation
till festivalen och därmed med stor sannolikhet återger samma diskurser som det
övriga materialet. En analys med större bredd där sociala medier inkluderas skulle
således innebära mycket omfattande materialinsamling från en stor mångfald av
källor.
Autenticitetskonstruktionen av festivalens artistiska utbud kan långt härledas till de
diskurser som historiskt sett kopplas till rockmusik och som definierats i den tidigare
forskning jag baserat min avhandling på. Det här gäller både den traditionella och
den modernistiska autenticiteten. Ett återkommande tillvägagångssätt som
skribenterna, som jag tolkar det, använder för att tillskriva exklusivitet och
marknadsföra artisterna på ett uppseendeväckande sätt är att relatera artisters estetik,
sound och utförande till utommusikaliska aspekter. Det här är inte unikt för
Roadburn, men genom att implementera den här typen av beskrivningar samtidigt
63

Andreas Österlund

som de försöker övertyga läsarna om artisternas relevans inom de olika subkulturer
som är representerade på festivalen skapas en uppfattning om artisternas autenticitet.
Det autentiska konstrueras utgående från många olika faktorer och artisternas
relevans till de olika scenerna och subkulturer som finns representerade på festivalen
manifesteras genom denna konstruktion. Därutöver är det framförallt skribenternas
sätt att försöka övertyga läsarna som är framträdande. I somliga fall relateras
specifika artisters betydelse och inverkan på skribenten som ett sätt att legitimera
artisten i fråga. Sådana här berättelser utläser jag också vara ett sätt att övertyga
läsarna om att artisterna innehar egenskaper som gör att de anses vara autentiska,
oavsett vad de här egenskaperna bottnar i. Det kan även ses som ett medvetet eller
omedvetet sätt att hävda eller stärka skribentens egna subkulturella kapital.
På ett mer allmänt plan utläser jag att festivalens eklektiska utbud både i den
traditionella och modernistiska bemärkelsen är en av de stora orsakerna till
festivalens popularitet. Trots att utbudet representeras av ett stort antal musikstilar
och musikscener som kan uppfattas som väldigt olika, konstrueras en bild av att
artisterna är av stor kvalitet och relevans. Den påstådda gemensamma nämnaren för
dessa är att de anses representera heavymusikens mångfald. En av festivalens
huvudsakliga uttryckliga visioner är nämligen att utmana den stereotypa normen för
vad heavy musik kan innebära. I det här avseendet blir producenternas subkulturella
kapital framträdande i den bemärkelsen att det är de som genom sina bokningar
manifesterar vad som kan ses som heavy musik. Oavsett om människor ifrågasätter
specifika artistbokningar, är utbudet så stort att publiken helt enkelt kan ignorera det
som inte intresserar och enbart konsumera det som faller i smaken.
Festivalens vd Walter Hoeijmakers kan definitivt ses som festivalen personifierad
och samtidigt den som anses ha det största subkulturella kapitalet utgående från mitt
material. Det finns många exempel i texterna där skribenterna anvisar en stor tilltro
och respekt för Walters sätt att producera festivalen, både när det kommer till
artistbokningar och det övriga programmet som finns till förfogande på festivalen.
Bilden av Roadburn som en autentisk festival utgörs till stor del av dess påstådda
unicitet. Det som lyfts fram som unikt är framförallt dess rika sidoprogram och de
musikaliska samarbeten som görs mellan artister. Många lyfter även fram den goda
stämningen på festivalen och en positiv känsla av samhörighet. En skribent beskrev
64

Andreas Österlund

känslan på Roadburn som en ”metalfestival för fullvuxna” vilket jag utläser att flera
andra skribenter också indikerar. I de texter där känslan på festivalen och
helhetsbilden diskuteras blir de två typer av subkulturellt kapital jag utgått från i min
analys väldigt tydligt. Paradoxalt beskrivs Roadburn som ett ställe fritt från purism
och konservativ inställning till normer som ofta förekommer inom de olika
musikkulturer som finns på festivalen, samtidigt som det finns en jargong av
opposition till en stor del av det som kan generaliseras till en global metalscen. Trots
att Roadburn inte framställs som en metalfestival per se, utgörs största delen av
utbudet till de subkulturer som metal på ett övergripande plan inbegriper. Det här
uppfattar jag vara en delorsak till den oppositionella jargong gentemot den stereotypa
metalkulturen som finns i materialet. Det här är ett tydligt exempel på det som jag i
analysen benämner som överskridande subkulturellt kapital.
Bilden av gemenskapen på Roadburn utläser jag ha stark koppling till det vardagliga
subkulturella kapitalet, där den kollektiva känslan av samhörighet är stark. Det
vardagliga subkulturella kapitalet bottnar också i en bild av att anse sig ha god
kunskap om olika musikscener, vilket bland annat innefattar kunskap om
uppkomsten och utvecklingen av subkulturer representerade på festivalen. I
materialet tar det här sig uttryck i exempelvis referenser och scenspecifika anekdoter
kopplat till heavy-kulturen på ett övergripande plan, som är skrivet på ett sätt som att
det är förväntat att läsarna ska känna till. Samtidigt blir det överskridande
subkulturella kapitalet tydligt när avstånd tas till resten av det som kunde ses som en
global samhörighet inom metal och dess stereotypa normer.
En annan viktig aspekt av det som konstrueras som unikt för festivalen och som
samtidigt stärker dess varumärke som plats för autentisk musik är gästkuratorerna.
Deras respektabla rykte som följd av en ofta långvarig involvering inom de olika
scenerna anser jag vara ett sätt att övertyga läsarna om att de bokade artisterna måste
vara av högsta kvalitet och relevans. Kuratorerna och Walter fungerar som de
grindvakter som övertygar läsarna om vilka artister som är tillräckligt bra och
relevanta för att bokas till festivalen.
Musikkulturer är i konstant förändring och influerar varandra till att skapa nya
ramverk för vad som inkluderas och exkluderas. Min analys kan ses som ett exempel
65

Andreas Österlund

på hur mångfacetterade och komplexa subkulturer är, och att det inte finns absoluta
definitioner av vilka artistiska egenskaper som bör kopplas ihop med vilken
subkultur. Autenticitetsdiskurserna är fortfarande ett bra verktyg för att förstå hur
trovärdighet och relevans socialt konstrueras kring subkulturer, vilket min
avhandling har påvisat. Min analys bör inte ses som en fullständig analys av vare sig
Roadburn eller autenticitet, men jag har bidragit med att visa hur autenticitet som
diskursivt begrepp är relevant för att studera olika musikkulturella strömningar.

66

Andreas Österlund

Referensförteckning
Forskningsmaterial

All Things Loud 24.4 2018. ”Roadburn Festival is a cathartic experience like no
other, and here’s why (part one)”. https://www.allthingsloud.com/roadburn-festivalcathartic-experience-like-no-heres-part-one/ (Hämtad 27.8 2020)
Begrand, Adrien (2014) ”Roadburn 2014 – Why We’re Here!”. Weirdo Canyon
Dispatch, 10.4 2014. http://www.weirdocanyondispatch.com/issues/Weirdo-CanyonDispatch-2014-Thursday.pdf (Hämtad 19.5 2021)
Blabbermouth. News 1.11 2007. ”Isis confirmed for Holland’s Roadburn Festival”.
http://www.blabbermouth.net/news/isis-confirmed-for-holland-s-roadburn-festival/
(Hämtad 16.4 2019)
Caixão, Saúl Do (2014) ”Roadburn 2014 – Day 2 Review by Saul Do Caixao”. The
Sleeping Shaman, 25.4 2014. http://www.thesleepingshaman.com/reviews/gigreviews/roadburn-2014-day-2-review-by-saul-do-caixao/ (Hämtad 25.4 2019)
Cook, Toby (2017) ”Things learned at: Roadburn 2017”. The Quietus, 10.5 2017.
https://thequietus.com/articles/22381-roadburn-festival-2017-review-gnod-mysticum
(Hämtad 17.4 2019)
Dedman, Remfry (2017) ”Roadburn Festival 2017: Illustrious festival redefines and
celebrates all facets of heavy experimental music”. Indepentent, 12.5 2017.
https://www.independent.co.uk/arts-entertainment/music/features/roadburn-festival2017-illustrious-festival-redefines-and-celebrates-all-facets-of-heavy-a7732321.html
(Hämtad 17.8 2020)

67

Andreas Österlund

Edwards, Lee (2016) ”Thursday 14th Daily Picks”. Weirdo Canyon Dispatch, 14.4
2016. http://www.weirdocanyondispatch.com/issues/Weirdo-Canyon-Dispatch-2016Thursday.pdf (Hämtad 19.5 2021)
Green, Pete (2015a) ”Roadburn Festival 2015 – Day 3 Review by Pete Green”. The
Sleeping Shaman, 22.4 2015. http://www.thesleepingshaman.com/reviews/gigreviews/roadburn-festival-2015-day-3-review-by-pete-green/ (Hämtad 29.4 2019)
Green, Pete (2015b) ”Saturday Daily Picks”. Weirdo Canyon Dispatch, 11.4 2015.
http://www.weirdocanyondispatch.com/issues/Weirdo-Canyon-Dispatch-2015Saturday.pdf
Green, Pete (2015c) ”Roadburn Festival 2015 – Day 4 Review by Pete Green”. The
Sleeping Shaman, 23.4 2015. http://www.thesleepingshaman.com/reviews/gigreviews/roadburn-festival-2015-afterburner-review-by-pete-green/ (Hämtad 29.4
2019)
Green, Pete (2015d) ”Roadburn Festival 2015 – Day 1 Review by Pete Green”. The
Sleeping Shaman, 20.4 2015. http://www.thesleepingshaman.com/reviews/gigreviews/roadburn-festival-2015-day-1-review-by-pete-green/ (Hämtad 25.4 2019)
Green, Pete (2015e) ”Roadburn Festival 2015 – Day 2 Review by Pete Green”. The
Sleeping Shaman, 21.4 2015. http://www.thesleepingshaman.com/reviews/gigreviews/roadburn-festival-2015-day-2-review-by-pete-green/ (Hämtad 29.4 2019)
Handelman, Ben (2016) ”Saturday 16th Daily Picks”. Weirdo Canyon Dispatch, 16.4
2016. http://www.weirdocanyondispatch.com/issues/Weirdo-Canyon-Dispatch-2016Saturday.pdf (Hämtad 19.5 2021)
Hoeijmakers, Walter & Laverty, Becky (2017) ”So Long Roadburn 2017”. Weirdo
Canyon Dispatch, 23.4 2017. http://www.weirdocanyondispatch.com/issues/WeirdoCanyon-Dispatch-2017-Sunday.pdf (Hämtad 19.5 2021)

68

Andreas Österlund

Hoeijmakers, Walter (2015) ”Saturday Daily Picks”. Weirdo Canyon Dispatch, 11.4
2015. http://www.weirdocanyondispatch.com/issues/Weirdo-Canyon-Dispatch-2015Saturday.pdf (Hämtad 19.5 2021)
Hoeijmakers, Walter (2016a) ”Thursday 14th Daily Picks”. Weirdo Canyon
Dispatch, 14.4 2016. http://www.weirdocanyondispatch.com/issues/Weirdo-CanyonDispatch-2016-Thursday.pdf (Hämtad 19.5 2021)
Hoeijmakers, Walter (2016b) ”Sunday 17th Daily Picks”. Weirdo Canyon Dispatch,
17.4 2016. http://www.weirdocanyondispatch.com/issues/Weirdo-Canyon-Dispatch2016-Sunday.pdf (Hämtad 19.5 2021)
Hoeijmakers, Walter (2016c) ”Saturday 16th Daily Picks”. Weirdo Canyon Dispatch,
16.4 2016. http://www.weirdocanyondispatch.com/issues/Weirdo-Canyon-Dispatch2016-Saturday.pdf (Hämtad 19.5 2021)
Islington Mill. General news 2016. ”Gnod at Roadburn Festival 2017”.
http://www.islingtonmill.com/2016/10/gnod-roadburn-festival-2017/ (Hämtad 17.4
2019)
Kelly, Kim (2014) ”Review: Roadburn Thurs 10th”. Weirdo Canyon Dispatch, 11.4
2014. http://www.weirdocanyondispatch.com/issues/Weirdo-Canyon-Dispatch-2014Friday.pdf (Hämtad 19.5 2021)
Kelly, Kim (2015) ”Friday Daily Picks”. Weirdo Canyon Dispatch, 10.4 2015.
http://www.weirdocanyondispatch.com/issues/Weirdo-Canyon-Dispatch-2015Friday.pdf (Hämtad 19.5 2021)
Kelly, Kim (2017) ”John Dyer Baizley Interview Part I”. Weirdo Canyon Dispatch,
21.4 2017. http://www.weirdocanyondispatch.com/issues/Weirdo-Canyon-Dispatch2017-Friday.pdf (Hämtad 19.5 2021)

69

Andreas Österlund

Kelly, Kim (2018) ”When metal festivals get political, it feels like utopia”. Noisey,
22.5 2018. https://noisey.vice.com/en_us/article/zm8n98/roadburn-festivalnetherlands-political-metal (Hämtad 26.5 2020)
Koczan, JJ (2015) ”Welcome To...Roadburn Festival 2015”. Weirdo Canyon
Dispatch, 9.4 2015. http://www.weirdocanyondispatch.com/issues/Weirdo-CanyonDispatch-2015-Thursday.pdf (Hämtad 19.5 2021)
Koczan, JJ (2016) ”Saturday 16th Daily Picks”. Weirdo Canyon Dispatch, 16.4
2016. http://www.weirdocanyondispatch.com/issues/Weirdo-Canyon-Dispatch-2016Saturday.pdf (Hämtad 19.5 2021)
Koczan, JJ (2018) ”Hardrock Hideout Review”. Weirdo Canyon Dispatch, 19.4
2018. http://www.weirdocanyondispatch.com/issues/Weirdo-Canyon-Dispatch-2018Thursday.pdf (Hämtad 19.5 2021)
Koczan, JJ (2019) ”Curating The Burning Darkness”. Weirdo Canyon Dispatch, 12.4
2019. http://www.weirdocanyondispatch.com/issues/Weirdo-Canyon-Dispatch-2019Friday.pdf (Hämtad 19.5 2021)
Kohl, Andreas (2015) ”Friday Daily Picks”. Weirdo Canyon Dispatch, 10.4 2015.
http://www.weirdocanyondispatch.com/issues/Weirdo-Canyon-Dispatch-2015Friday.pdf (Hämtad 19.5 2021)
Laverty, Becky (2017) ”The Other Roadburn: Side Programme Rundown”. Weirdo
Canyon Dispatch, 20.4 2017. http://www.weirdocanyondispatch.com/issues/WeirdoCanyon-Dispatch-2017-Thursday.pdf (Hämtad 19.5 2021)
Lee, Cosmo (2010) ”Sunn O))) to curate Roadburn Festival 2011”. Invisible
Oranges, 18.8 2010. http://www.invisibleoranges.com/sunn-o-to-curate-roadburnfestival-2011/ (Hämtad 13.8 2020)

70

Andreas Österlund

Ludwig, Jamie (2016) ”Saturday 16th Daily Picks”. Weirdo Canyon Dispatch, 16.4
2016. http://www.weirdocanyondispatch.com/issues/Weirdo-Canyon-Dispatch-2016Saturday.pdf (Hämtad 19.5 2021)
Ludwig, Jamie (2017) ”5 Bands To ’Find’ At Roadburn 2017”. Weirdo Canyon
Dispatch, 20.4 2017. http://www.weirdocanyondispatch.com/issues/Weirdo-CanyonDispatch-2017-Thursday.pdf (Hämtad 19.5 2021)
Ludwig, Jamie (2018) ”The Seeker, The Shaman & The Possessor: Waste of Space
Orchestra Comes to Roadburn”. Weirdo Canyon Dispatch, 19.4 2018.
http://www.weirdocanyondispatch.com/issues/Weirdo-Canyon-Dispatch-2018Thursday.pdf (Hämtad 19.5 2021)
Mysteerie, Alex (2015) ”Review: Roadburn Friday 10th April 2015”. Weirdo
Canyon Dispatch, 11.4 2015. http://www.weirdocanyondispatch.com/issues/WeirdoCanyon-Dispatch-2015-Saturday.pdf (Hämtad 19.5 2021)
Mysteerie, Alex (2016) ”Review: Roadburn Friday 16th April 2016”. Weirdo
Canyon Dispatch, 16.4 2016. http://www.weirdocanyondispatch.com/issues/WeirdoCanyon-Dispatch-2016-Saturday.pdf (Hämtad 19.5 2021)
Pietersen, Daniel (2018) ”Review: Roadburn Friday 20th April 2018”. Weirdo
Canyon Dispatch, 21.4 2018. http://www.weirdocanyondispatch.com/issues/WeirdoCanyon-Dispatch-2018-Saturday.pdf (Hämtad 19.5 2021)
Razort (2017) ”30 (more) reasons not to miss Roadburn Festival this year”. The
Heavy Chronicles, 14.3 2017. http://theheavychronicles.com/2017/03/30-reasons-toattend-roadburn/?lang=en (Hämtad 15.4 2019)
Reed, Elena Mara (2018) ”Roadburn Festival: Colossal weekend beyond metal”.
Mutual Grimness, 30.5 2018. https://mutualgrimness.com/article/mg/roadburnfestival-colossal-weekend-beyond-metal-1805 (Hämtad 22.4 2019)

71

Andreas Österlund

Roadburn 2018: The Documentary. 20.7 2018. Never Mind The Hype.
https://www.youtube.com/watch?v=rplzmH-1C0k&t=670s (Hämtad 4.1 2019)
Roadburn. About us. https://roadburn.com/about-us/ (Hämtad 16.12 2018)
Robertson, Paul (2011) ”Roadburn 2011 – Day 2”. The Sleeping Shaman, 1.5 2011.
http://www.thesleepingshaman.com/reviews/gig-reviews/roadburn-2011-day-2/
(Hämtad 23.4 2019)
Santos, José Carlos (2015a) ”Sunday Daily Picks”. Weirdo Canyon Dispatch, 12.4
2015. http://www.weirdocanyondispatch.com/issues/Weirdo-Canyon-Dispatch-2015Sunday.pdf (Hämtad 19.5 2021)
Santos, José Carlos (2015b) ”Review: Roadburn Thursday 9th April 2015”. Weirdo
Canyon Dispatch, 10.4 2015. http://www.weirdocanyondispatch.com/issues/WeirdoCanyon-Dispatch-2015-Friday.pdf (Hämtad 19.5 2021)
Santos, José Carlos (2016) ”Review: Roadburn Saturday 17th April 2016”. Weirdo
Canyon Dispatch, 17.4 2016. http://www.weirdocanyondispatch.com/issues/WeirdoCanyon-Dispatch-2016-Sunday.pdf (Hämtad 19.5 2021)
Segers, Guido (2016a) ”Roadburn Festival 2016 – Afterburner Review by Guido
Segers”. The Sleeping Shaman, 27.4 2016.
http://www.thesleepingshaman.com/reviews/gig-reviews/roadburn-festival-2016afterburner-review-by-guido-segers/ (Hämtad 2.5 2019)
Segers, Guido (2016b) ”Roadburn Festival 2016 – Day 3 Review by Guido Segers”.
The Sleeping Shaman, 26.4 2016. http://www.thesleepingshaman.com/reviews/gigreviews/roadburn-festival-2016-day-3-review-by-guido-segers/ (Hämtad 2.5 2019)
Segers, Guido (2016c) ”Roadburn Festival 2016 – Day 2 Review by Guido Segers”.
The Sleeping Shaman, 25.4 2016. http://www.thesleepingshaman.com/reviews/gigreviews/roadburn-festival-2016-day-2-review-by-guido-segers/ (Hämtad 2.5 2019)

72

Andreas Österlund

Segers, Guido (2017) ”Roadburn Festival 2017 – Day 2 Review by Guido Segers”.
The Sleeping Shaman, 9.5 2017. http://www.thesleepingshaman.com/reviews/gigreviews/roadburn-festival-2017-day-2-review-by-guido-segers/ (Hämtad 3.5 2019)
Shaw, Gemma (2016a) ”Cvlt Nation captures Roadburn day one pt.1”. Cvlt Nation,
26.4 2016. https://www.cvltnation.com/cvlt-nation-captured-roadburn-day-one/
(Hämtad 16.4 2019)
Shaw, Gemma (2016b) ”Cvlt Nation captures Roadburn day 2”. Cvlt Nation, 27.4
2016. https://www.cvltnation.com/cvlt-nation-captured-roadburn-day-two/ (Hämtad
16.4 2019)
Shaw, Gemma (2016c) ”Cvlt Nation captures Roadburn day three”. Cvlt Nation, 28.4
2016. https://www.cvltnation.com/cvlt-nation-captures-roadburn-day-three/ (Hämtad
16.4 2019)
Sword, Harry (2015) ”Things learned at: Roadburn Festival”. The Quietus, 27.4
2015. https://thequietus.com/articles/17762-things-learned-at-roadburn-festivalfestival-live-review (Hämtad 15.9 2020)
Sword, Harry (2016) ”Things learned at Roadburn Festival”. The Quietus, 20.5 2016.
https://thequietus.com/articles/20243-things-learned-roadburn-festival-reviewrussell-haswell-lee-dorrian (Hämtad 17.4 2019)
Therrian, Kris T (2016) ”Cvlt Nation captures Roadburn part II: Days 3 & 4”. Cvlt
Nation, 4.5 2016. https://www.cvltnation.com/cvlt-nation-captures-roadburn-part-iidays-3-4/ (Hämtad 16.4 2019)
Therrian, Kris T (2017a) ”Cvlt Nation captures Roadburn day two”. Cvlt Nation, 4.5
2017. https://www.cvltnation.com/cvlt-nation-captures-roadburn-2017-day-two/
(Hämtad 16.4 2019)

73

Andreas Österlund

Therrian, Kris T (2017b) ”Cvlt Nation captures Roadburn day four”. Cvlt Nation, 8.5
2017. https://www.cvltnation.com/cvlt-nation-captures-roadburn-2017-day-four/
(Hämtad 16.4 2019)
Therrian, Kris T (2018) ”Cvlt Nation captures Roadburn 2018 day one”. Cvlt Nation,
10.5 2018. https://www.cvltnation.com/cvlt-nation-captures-roadburn-2018-day-one/
(Hämtad 16.4 2019)
van den Driesche, Sander (2016) ”Sunday 17th Daily Picks”. Weirdo Canyon
Dispatch, 17.4 2016. http://www.weirdocanyondispatch.com/issues/Weirdo-CanyonDispatch-2016-Sunday.pdf (Hämtad 19.5 2021)
van den Driesche, Sander (2017) ”Festival review: Roadburn Festival 2017”. Echoes
and Dust, 2.5 2017. https://www.echoesanddust.com/2017/05/festival-reviewroadburn-festival-2017/ (Hämtad 17.4 2019)
Yardley, Miranda (2011) ”Roadburn review - The Afterburner”. Terrorizer, 24.4
2011. http://www.terrorizer.com/news/live-reviews/roadburn-review-the-afterburner/
(Hämtad 27.5 2020)
Zorzi, Marika (2018) ”Roadburn 2018: The festival of musical experimentation”.
New Noise, 11.6 2018. https://newnoisemagazine.com/roadburn-2018-the-festival-ofmusical-experimentation/ (Hämtad 22.4 2019)

74

Andreas Österlund

Litteratur
Anttonen, Salli (2017) A feel for the real: Discourses of authenticity in popular
music cultures through three case studies. University of Eastern Finland.
Bennett, Andy & Taylor, Jodie (red.) m.fl. (2014) The Festivalization of Culture.
Farnham, UK: Ashgate.
Börjesson, Mats & Palmblad, Eva (2007) Diskursanalys i praktiken. Malmö: Liber.
Bourdieu, Pierre (1993 [1979]) Kultursociologiska texter. Red. Broady, Donald &
Palme, Mikael. Moderna franska tänkare, nr 11. Brutus Östlings bokförlag
Symposium. Fjärde upplagan.
Curtis, Rebecca Anne (2010) ”Australia’s Capital of Jazz? The (re)Creation of Place,
Music and Community at the Wangaratta Jazz Festival”. Australian Geographer, vol.
41, nr 1, 111–116.
Fairclough, Norman (1995) Media Discourse. London: Edward Arnold.
Falassi, Alessandro (1987) ”Festival: Definition and Morphology”. Time Out of
Time: Essays on the Festival. University of New Mexico Press.
Fornäs, Johan (1995) Cultural Theory & Late Modernity. Sage Publications Ltd.
London
Grayck, Theodore (1996) Rhtyhm and Noise: An Aesthetics of Rock. Durham, NC:
Duke University Press Books.
Kahn-Harris, Keith (2007) Extreme Metal: Music and culture on the edge. Berg.

75

Andreas Österlund

Keightley, Keir (2001) “Reconsidering rock” The Cambridge Companion to Pop and
Rock. Edited by Simon Frith, Will Straw and John Street. Cambridge University
Press, United Kingdom.
Moore, Allan (2002) ”Authenticity as authentication” Popular Music, vol. 21/2,
2002: 209–223. Cambridge University Press.
Nationalencyklopedin, Allkonstverk
https://www.ne.se/uppslagsverk/encyklopedi/l%C3%A5ng/allkonstverk (Hämtad
1.2.2021)
Nationalencyklopedin, curator.
https://www.ne.se/uppslagsverk/encyklopedi/l%C3%A5ng/curator-(2) (Hämtad 8.9
2020)
Sellheim, Nikolas (2016) ”Black and Viking Metal: How two extreme music genres
depict, construct and transfigure the (sub-)Arctic” Polar Record 52 (266) 2016: 509–
517. Cambridge University Press.
Straw, Will (1991) ”Systems of Articulation, Logics of Change: Communities and
Scenes in Popular Music”. Cultural Studies 5. nr 3, 368–388.
Taylor, Timothy D (1997) World Music: World Music, World Markets. Routledge.
Thornton, Sarah (1996 [1995]) Club Cultures: Music, Media, and Subcultural
Capital. Wesleyan University Press.
Thornton, Sarah (2001 [1995]) Club Cultures: Music, Media, and Subcultural
Capital. Polity.
Weisethaunet, Hans & Lindberg, Ulf (2010) ”Authenticity Revisited: The Rock
Critic And The Changing Real”. Popular Music and Society, vol. 33 No. 4, October
2010: 465–485. Routledge.

76

Andreas Österlund

Winther Joergensen, Marianne & Phillips, Louise (2000) Diskursanalys som teori
och metod. Studentlitteratur AB: Lund.

77

