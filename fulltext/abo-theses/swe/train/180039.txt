Petra Bussman

”Det var en gång”
Teater och berättande – att forma en folksaga till en barnpjäs

Petra Bussman, 37866
Avhandling pro gradu i nordisk folkloristik
Handledare: Lena Marander-Eklund
Fakulteten för humaniora, psykologi och teologi
Åbo Akademi
Åbo 2020

Petra Bussman

ÅBO AKADEMI-FAKULTETEN FÖR HUMANIORA, PSYKOLOGI OCH
TEOLOGI
Abstrakt avhandling pro gradu
Ämne: Nordisk folkloristik
Författare: Petra Bussman
Arbetets titel: ”Det var en gång” Teater och berättande–att forma en folksaga till en barnpjäs
Handledare: Lena Marander-Eklund
Sammanfattning
Det här är en undersökning om hur en folksaga formas till en barnpjäs. Folksagor har berättats och
berättas fortfarande på olika sätt för barn. Syftet med avhandlingen är att undersöka hur folksagan
”Hans och Greta” formas till en barnpjäs. Jag gör en jämförelse med folksagan, bilderboken,
teatermanuskriptet och teaterföreställningen, som jag gjort ett fältarbete på.
Tema-analysen fokuserar sig på berättelsens karaktärer, men också på de teman som sagan och
pjäsen för fram.
När jag utför den narrativa analysen använder jag mig av strukturalisten Vladimir Propps 31
funktioner. Jag använder mig även av Bruno Bettelheims psykoanalytiska teorier om barn och sagor,
för att se om det går att använda både strukturalism och psykoanalys.

Nyckelord: Teater, folksaga, narrativ, tema-analys, teaterpjäs, sagor
Datum: 05.05.2020

Sidantal: 66

1

Petra Bussman

Innehållsförteckning:
1 Inledning……………………………………………………………………………………………….

3

2 Bakgrund……………………………………………………………………………………………….

4

2.1 Vad är en folksaga? ……………………………………………………………………………..

4

2.2 Allmänna perspektiv på narrativ……………………………………………………………………...

8

2.3 Narrativ och teater…………………………………………………………………………………….

9

3 Teoretiska redskap……………………………………………………………………………………… 12
3.1 Berättelsens karaktärer………………………………………………………………………………..

12

3.2 Sagans teman…………………………………………………………………………………………

13

3.3 Narrativa aspekter…………………………………………………………………………………….

13

4 Deltagande observation som metod…………………………………………………………………….

15

5 Sagobok, teatermanuskript och fältarbete som material………………………………………………... 15
5.1 Sagoboken…………………………………………………………………………………………….. 16
5.2 Teatermanuskriptet……………………………………………………………………………………. 17
5.3 Att vara ute på fältet…………………………………………………………………………………... 20
5.3.1 Fältarbetet…………………………………………………………………………………………… 21
6 Handling, karaktärer och teman………………………………………………………………………… 29
6.1 Bilderboken…………………………………………………………………………………………… 30
6.2 Teaterpjäsen…………………………………………………………………………………............... 32
6.2.1 Den elaka styvmodern och den goda fén…………………………………………………………… 33
6.2.2 Sagors svarta magi………………………………………………………………………………….

35

6.2.3 En enda stor lycklig familj………………………………………………………………………….

37

6.3 Sagans svåra teman…………………………………………………………………………………… 38
6.3.1 Hungersnöden………………………………………………………………………………………. 39
6.3.2 Ondskan i Hans och Greta………………………………………………………………………….. 41
6.3.3 Skrämsel som en del av uppfostran………………………………………………………………… 45
7 Narrativ analys………………………………………………………………………………………….

48

7.1 Bilderbokens narrativ…………………………………………………………………………………

48

7.2 Pjäsens och teatermanusets narrativ………………………………………………………….............. 50
7.3 Folksagans, bilderbokens och pjäsens innehåll………………………………………………………. 54
8 De tidlösa sagorna………………………………………………………………………………………

57

9 Källor…………………………………………………………………………………………………… 62
9.1Internetkällor…………………………………………………………………………………………..

66

2

Petra Bussman

1 Inledning
Ända sedan liten har jag varit mycket förtjust i teater. Jag är uppvuxen i en teaterälskande familj
och att gå på teater har varit en del av att göra något tillsammans som familj. I Esbo, nuvarande
Finns sommarteater, var min mamma aktiv i det som då hette Glims sommarteater, och hon tog
mig med på deras övningar. Det var här min dröm om att en dag bli skådespelare började. När
jag var omkring elva blev teater och drama en aktiv hobby för mig. Ännu idag är att spela teater
något jag gärna utövar på min fritid. Senare sökte jag in till Teaterhögskolan i Helsingfors, både
till regi- och skådespelarlinjen, men kom inte in. Vid folkloristiken vid Åbo Akademi upptäckte
jag att det ändå finns en möjlighet för mig att skriva om teater och då tog jag den chansen. Under
ett uppträdande våren 2015 i Helsingfors, där jag deltog som skådespelare, upptäckte jag att en
pjäs är en berättelse, något som man berättar för en publik. Det var då jag kom på mitt pro gradu
ämne; jag ville skriva något om teater.
Syftet med min pro gradu avhandling är att undersöka hur folksagans Hans och Greta formas om
till barnpjäsen Hans och Greta där narrativet står i fokus. Detta gör jag genom att jämföra
folksagan, teatermanuskriptet och själva föreställningen som jag gjort fältarbete på under
repetitionerna. Jämförelsen görs med användning av flera olika metodologiska och teoretiska
redskap. För det första gör jag en tema-analys med fokus på berättelsens karaktärer men också på
de teman som sagans och pjäsens innehåll för fram. Jag använder mig även av strukturalisten
Vladimir Propps 31 funktioner när jag utför min narrativa analys. Dessutom använder jag mig av
Bruno Bettelheims psykoanalytiska teorier om barn och sagor, för att se om man kan använda sig
av både psykoanalys och strukturalism i analysen.

3

Petra Bussman

2 Bakgrund
I det här kapitlet presenterar jag kort folksagornas historia samt tidigare forskning om sagor.

2.1 Vad är en folksaga?
Sagan anses vara en av våra mest centrala prosagenrer. Redan under 1800-talet visste
forskningen att folksagan inte var en så kallad homogen prosagenre (Peterson 1990: 18). Det var
först under 1900-talet som mer påhittiga resultat inom klassificeringsarbetet uppstod och då är
Aarne-Thompsons typkatalog (1981) som jag återkommer till senare, mest användbar. En saga är
en lång episk berättelse som är uppbyggd av flera episoder (Peterson 1990: 20). Som grund
uppfattade folkloristen Carl Wilhelm von Sydow (1878–1952) sagan i tre indelningar: form,
innehåll och funktion, och han skiljde de kortare enepisodiska berättelserna från de längre
flerepisodiska. Fablerna skiljdes åt från det som betecknades som sagor, eftersom fablerna har en
kort diktform. Undersagan är den saga som många känner igen som den så kalladeegentliga
sagan. Peterson lyfter fram att von Sydow även kallade undersagan för chimärsaga eller chimärat
(Peterson 1990: 18–21). Chimärsagans traditionsområde inkluderar stora delar av både Europa
och Asien, och därför brukar den även kategoriseras som en eurasisk dikttradition (Peterson
1990: 21).
Undersagan inleds vanligtvis med orden ”Det var en gång…” vilket betyder att sagan har en
stark koppling till en fantasivärld som sedan saknar både tids- och rumsbestämning och en
verklig personteckning. Sagans uppbyggnad är klar och logisk där händelserna följer på varandra
enligt ett stilmedel. Chimärsagan innehåller fasta stilmedel som tretalskomposition och
upprepningar samt bestämda inlednings- och avslutningsepisoder. Då sagan har en stark
anknytning till fantasin kan den sägas grunda sig på en underhållningsfunktion. Själva
karaktärerna kommer från en kungafamilj. Prinsar och prinsessor förekommer i flera sagor som
hjältar och hjältinnor. Som resultat av en tretalsprincip experimenterar sagan med tre bröder eller
tre systrar, varpå den yngsta får hjälterollen. Trots de dåliga förutsättningarna, når han eller hon
senare framgång och seger. Peterson skriver att tretalet bestämmer omfånget av det extraordinära
i relation till det normala. Dessutom framstår tretalet som ett berättartekniskt drag som låter
hjälten börja från noll för att till slut komma fram till lyckan (ibid: 21). I undersagan har även
övernaturliga väsen en central plats, men de ska inte jämföras med folktrons eller sägnernas
4

Petra Bussman
karaktärer (ibid: 22). De väsen som förekommer i sagan är tydliga fantasifigurer som antingen
fungerar som hjältens medhjälpare eller fiende (ibid: 22). Ett annat återkommande element är
förvandlingsmotiv som förekommer bland annat i sagorna Prins Hatt under jorden och Prins
Lindorm (ibid: 22).
Kungens och drottningens roller som föräldrar har inget dominerande utrymme i sagan, fortsätter
Peterson (ibid: 21). Kungen symboliserar den makt och rikedom som är hjältens slutliga mål. I
flera sagor kommer hjälten fram till målet genom att först ha gått igenom ett antal hårda prov
med lycklig utgång, vilket gör honom till både kung och make. Ett välkänt motiv som blivit
populärt i flera sagor, som bland annat Askungen och Snövit, är styvmodersmotivet. Det är
egentligen sagans enda klara exempel på att hjälten eller hjältinnan behandlas illa av någon
förälder, enligt Peterson (ibid: 21). De vanligaste yrken med traditionell plats i undersagan är
bonden, herden, fiskaren och jägaren och i senare tradition smeden och skräddaren. Dessa yrken
kan ha en direkt anknytning till hjälten eller hjältinnan Många av yrkena har betraktats som
lågstatusyrken eller har sammankopplats med specifika kännetecken (Peterson 1990: 21– 22).
Jan–Öjvind Swahn säger inledningsvis om folkdiktningen i Det var en gång. Svenska folksagor
(1992) att konsten att massproducera tryckta böcker är ungefär femhundra år gammal (Swahn
1992: 5). Däremot har det i årtusenden funnits människor med talets och fabuleringsförmågans
gåva. Under största delen av mänskligheten har diktning varit en muntlig konst, det här
förekommer ännu inom de kulturer som inte har tagit steget till skrift- och tryckåldern.
Berättarna spelar där samma roll som de en gång gjorde i vår kultur, de underhåller med sagor
och undervisar med sägner, de prosakategorier som tillsammans med visor, gåtor och ordspråk
bildar det som man brukar kalla för folkdiktning. Swan tar upp skillnaden mellan saga och sägen
och anser att de skiljer sig inte bara till sin funktion, utan också till form och stil. Sagan är längre,
och både berättaren och lyssnaren vet om att sagan är påhittad och saknar verklighetsbakgrund.
Dessutom understryks karaktären, en fantasiprodukt genom att handlingen utspelar sig i en fiktiv
värld, till exempel länder som östan om sol och västan om måne. Sagans huvudpersoner har
namn som Törnrosa, Snövit, Prins Hatt under jorden och Askeladden, namn som i verkliga livet
aldrig skulle ges till barn (ibid: 5).
Folksagan var länge litterär gemensam mark där den som ville kunde ta för sig, fortsätter Swan
(Swahn 1992: 9). Antikens mytdiktare lånade förebilder ur sagan, till exempel myten om
Andromeda vars grymme far satte ut henne som offer för ett monster, men som räddades av
5

Petra Bussman
Perseus, påminner mycket om de utspridda internationella sagotyperna som Drakdödaren (ibid:
9). Första gången en författare erkände att hans berättelser var tagna ur den muntliga traditionen
var år 1550, då Giovanni Straparolas Lustiga nätter publicerades. Det var den första sagoboken
som introducerades i västerlandets litteratur. Det dröjde till år 1634 innan Giambattista Basile
publicerade Pentamerone som anses vara en av folkloristikens viktigaste källskrifter.
Pentamerone består av ett femtiotal folksagor insatta i en ramberättelse som inspirerats av
Boccacios Decamerone. Vid 1600-talets slut spreds sagoboksmotivet vidare till Frankrike, när
Charles Perrault blev pionjären med Gåsmors sagor. Efteråt publicerades flera samlingar franska
folksagor, men själva genombrottet i västerlandet var en parentes, skriver Swahn. Under 1700talet upplevde nämligen sagoutgivningen en försämring enligt dåtidens litterära stil i de
traditionella texterna. Dessutom växte även en ny litterär genre, konstsagan (Swahn 1992: 9–10).
När folktraditionens ämne började passa ihop med rokokons litterära kretsar skrevs fortfarande
påhittade sagor där bland annat féer förekom som övernaturliga medhjälpare. Därför har den
formen av pseudosagodiktning fått namnet fésaga. Det var först med bröderna Grimms
sagosamling (1812–14) som intresset för den ”äkta” folksagan kom tillbaka. Under romantiken
upptäcktes den muntliga traditionens rikedom, och när bröderna Grimm visade på folksagans
kulturhistoriska värde, sattes insamlandet och utgivandet av prosadiktning igång (ibid: 10).
Swahn skriver vidare om sagor för barn (1992: 10). Föreställningen att sagor skulle vara riktade
till barn var en fördom som levde kvar från 1700-talet vidare till bröderna Grimms syn på sagor
(ibid: 10). Denna föreställning kom från Perrault som redigerade sina texter för den minderåriga
publiken. Berättarnas enkla språk framställdes som naivt om det jämfördes med den verbala
konsten samt av de otaliga anpassningarna till den grekiska mytologin som präglade barock- och
rokokolitteraturen, också när den riktade sig till barn. Det här ledde till att utgivarna inte kände
till den rätta miljön utan hittade sina källor hos palatsens ammor och barnpigor (Swahn
1992:Petra Bussman
Sidan 6
23.11.2020Petra pro gradu-Slutlig Version .docx 11). Dessutom var Straparolas och Basiles
sagoutgåvor verkligen ingen sagolektyr, skriver Swan (ibid:11). Straparolas sagor hamnade i den
katolska kyrkans index över förbjudna böcker, eftersom de ansågs vara för sexuella tillika som
Basiles sagor inte heller ansågs vara något särskilt barnvänliga. Av dagens levande sagotradition,
i utomeuropeiska kulturer, framgår att det är vuxna, i regel män, som berättar sagor för andra
6

Petra Bussman
vuxna män. Uppfattningen att det är mormodern som vid kvällsbrasan trollbinder sina barnbarn
har ingen tydlig bakgrund i den folkloristiska verkligheten, om den nu finns, anser Swahn (ibid:
11). Barnsagor berättades av vuxna, mest kvinnor, för barn, och de var aldrig allmänt rådande
vuxna emellan som till exempel Hans och Greta. Att sagan är avsedd för minderåriga framhävs
av att huvudrollen delas mellan en pojke och en flicka och därför har kunnat vädja till ett
auditorium med lyssnare av båda könen. Däremot är sagans pedagogiska innebörd klar: ”gå inte
ut i skogen, häxan tar dig”, att gå vilse var en ständig närvarande fara, något som barn behövde
skämmas för (Swahn: 1992: 11–12). När även många vuxensagor har en pojke eller flicka som
hjälte respektive hjältinna är det sagoutgivarens sätt att försöka anpassa innehållet efter den unga
publiken som räknats som mottagare (Swahn 1992: 12). Det är inte bara anpassningen till barn
som fått sagoutgivarna att förbättra den enkla, konstlösa form som följde sagorna i den muntliga
traditionen. Sagoutgivarna har broderat vidare med folkliga egenskaper och lagt till symboliska,
pedagogiska och andra drag som är främmande för den folkliga berättarkonsten (ibid: 12).
Stith Thompson skriver i inledningen till The Types of The Folktale. A Classification and
Bibliography (1981) att Antti Aarne hade gjort ett bra jobb med att katalogisera finska sagor
samt sagor som förekom i norra Europa. Men däremot hade sagor som berättades i de södra
delarna av Europa, i Asien och Indien inte blivit insatta i typkatalogen (Thompson 1981: 5). Det
förekommer många undersagor i Medelhavsområdet och i Indien som kan uppfattas som viktiga,
anser Thompson (ibid: 5). Thompson skriver att det tyska ordet Märchen är betydligt bättre än
engelskans folktale, men att många berättelser som förekommer i indexet inte är Märchen
(Thompson 1981: 7). De som har studerat folksagan har märkt att ett stort traditionsområde
sträcker sig från Irland till Indien, där samma berättelser kan hittas. Några av berättelserna breder
ut sig över hela området, medan andra berättelser har emigrerat till andra kontinenter
tillsammans med människorna (ibid: 7). Carl Wilhelm von Sydow kritiserade typkatalogen under
1930-talet och skrev uppsatser där han föreslog en mångsidigare inriktning på folksagan som
forskningsämne (Peterson 1990: 20).
I Antti Aarnes och Sith Thompsons The Types Of The Folktale. A Classification And
Bibliography (1981) ges alla sagor ett typnummer (AT). Aarne noterar olika versioner av sagan,
ibland är häxan ett troll, ibland är barnet ensamt och ibland är barnen flera. Och ibland kallar
Aarne protagonisten enbart för hjälte. Jag följer Aarnes indelning i detta kapitel. Sagan Barnen
och Trollet, som har AT numret 327, handlar om barn som överges av sina fattiga föräldrar i
skogen, men de hittar tillbaka hem genom att använda sig av trasremsor eller stenar (Aarne 1981:
7

Petra Bussman
116). Jag använder mig mest av denna version som finns i AT 327, eftersom Aarne noterar här
mycket de händelser och motiv mycket mer detaljerat än vad han gör med Hans och Greta som
har AT numret 327A. Aarne noterar det finns centrala motiv i sagan som är följande: barnen
använder de sig av brödsmulor som fåglarna äter upp, så att barnen får vandra omkring i skogen
tills de kommer fram till ett pepparkakshus som tillhör en häxa.
Aarne tar upp de olika motiv som förekommer i en saga som den här (Aarne 1981: 116). I
sagan/sagorna förekommer fattiga föräldrar som överger sina barn. Barnen är övergivna i en
skog, hittar hem med hjälp av brödsmulor, småsten, spannmål osv, men brödsmulorna eller
spannmålet äts upp av fåglar. Natten tillbringas i ett träd, eller hjälten tillbringar natten i ett träd,
ljuset från ett hus bakom träden leder till ett äventyr, huset som är gjort av pepparkaka eller kaka,
trollets pepparkakshus lurar barnet, ett stort troll. Aarne nämner även jätten Polyphemus från den
grekiska mytologin, ett dumt troll och kannibalism. Barnen kommer in i trollets hus, Tumling
eftersom hjälten är lika liten som en tumme, trollet bär offret i en säck, den fångade fyller säcken
med djur eller föremål och flyr, trollet fångar in offret. Hjälten hålls i gömman och trollets fru,
ibland dotter, sviker trollet, när han känner lukten av människoblod, kannibalen återvänder hem
och känner lukten av människokött och gör utrop, kannibalen försöker göda offret. Kannibalen
skär av ett finger på offret för att undersöka hullet, men den fångade sticker ut ett ben istället,
kannibalen slipar sin kniv för att döda fången, trollet slipar tänderna för att döda fången (ibid:
116). Utbytet orsakar att trollet dödar sina egna barn (Aarne 1981: 116–117).
Aarne lyfter senare fram tre olika former av sagor som påminner om den tidigare som jag
beskrev ovan, men det är bara Hans och Greta som jag fokuserar på. Hans och Greta innehåller
samma motiv som Barnen och trollet. Deras föräldrar överger dem i en skog, det förekommer ett
pepparkakshus, pojken ska bli fet och häxan slängs i ugnen, barnen får hennes skatt (Aarne 1981:
117). Hos Antti Aarne har Hans och Greta numret 327 A, och sagan har samma motiv som
Barnen och Trollet. I Hans och Greta överges barnen av föräldrarna i skogen, och i sagan
förekommer även ett pepparkakshus. Pojken ska gödas, men det är häxan själv som hamnar i
ugnen. Barnen kommer också över häxans skatt (ibid: 117).

2.2 Allmänna perspektiv på narrativ
I det här kapitlet går jag in på allmänna perspektiv på berättande. Sagor är berättelser som kan
återges på olika sätt, ur olika perspektiv och kan tolkas på varierande vis. Senare i avhandlingen

8

Petra Bussman
går jag in på att en pjäs som framförs också är en berättelse. Pentti Leino behandlar tolkandet av
berättelser i The Interpretation of Tales in Folkloristics (1989) och analyserar själva tolkandet ur
tre olika synvinklar. Den första synvinkeln är hur forskaren inom folkloren tolkar berättelserna,
det vill säga tidpunkten hen försöker undersöka dem samt vad hen baserar tolkningarna av dem
på (Leino 1989: 29). Den andra synvinkeln är åhörarna och hur de tolkar det som de lyssnat på,
och den tredje synvinkeln är berättarens tolkning av berättelsen, hur berättelsen hänger ihop och
på vilka grunder (ibid: 29). Leino ställer även frågan: Vad är berättande? (Leino 1989: 30). Leino
frågar om man tolkar en och samma historia eller om det är olika historier. Han ställer dessa
frågor ur de tre olika synvinklarna som jag nämnde. Enligt Leino är en roman eller en novell en
strukturerad berättelse, oavsett vem som läser den, var och hur. Det finns alltså en grundläggande
klarhet mellan det skrivna berättandet och det muntliga berättandet (ibid: 30). Sagor och sägner
är inte vilka muntliga berättelser som helst, då de även förekommer i en form som existerar
utanför själva framförandet, annars skulle de inte vara folklore, skriver Leino (Leino 1989: 31).
Sagor förekommer mer inom en grupp händelser där det finns frihet att forma olika
sammanställningar. Det är därför som det är omöjligt att fastställa till exempel specifikt varifrån
en saga kommer (Leino 1989: 32).
Linda Kinsey Adams behandlar det folkliga berättandets urform i Folk Narrative (1990). Enligt
Adams är berättande en händelse och berättelser kan berättas, skrivas, sjungas, göras som
skådespel, dansa eller framföras på många olika sätt (Adams 1990: 23). Det går att finna
berättande i konversationer, tal, sånger, böcker, tidskrifter, filmer, tv program, radion och på
andra mediekanaler. Några berättelser är världskända medan andra är personliga eller begränsade
till en viss grupp. Precis som en berättelse som läses i en bok, innehåller det muntliga berättandet
en handling som innehåller en rad händelser som avslöjar en bestämd ordningsföljd med tiden,
skriver Adams. De har en början, mitt och ett slut och är ibland bestämt markerade, till exempel
när någon säger ”det var en gång”, vet åhöraren att hen kommer att få höra en saga (ibid: 23).

2.3 Narrativ och teater
Jag fokuserar mig här på det narrativa och teater samt förklarar hur dessa hör ihop. Senare i
kapitlet förklarar Richard Schechner vad teater är för något. Michael Wilson skriver i
Storytelling and Theatre (2006) att skådespelaren som berättare är ingen ny idé. På de allra första
teatrarna var teatern en berättande teater som utgick från personliga erfarenheter, ungefär som
grottmålningarna som har upptäckts i de norra delarna av Spanien och de södra delarna av
9

Petra Bussman
Frankrike (Wilson 2006: 4). Historiskt har det förekommit olika former av teaterformer som har
haft olika förhållande till berättandet och till historieberättandet. Wilson ger som exempel bland
annat den teater som förekom i antikens Grekland och den teater som fanns i det elisabetanska
England som hade starka band till berättandet, precis som de medeltida religiösa dramerna och
commedia dell’arte i Italien. Den tyska pjäsförfattaren, regissören och teoretikern Bertolt Brecht
(1898–1956) visar exempel på en återgång till historieberättandet, efter den mer anti-narrativa
hållningen inom naturalismen, skriver Wilson. Idag är det italienaren Dario Fo, amerikanaren
Spalding Gray och britten Ken Campbell samt den brittiska teatergruppen Forced Entertainment
och den amerikanska gruppen Wooster Group som har ett sammansatt förhållande till berättande
(ibid: 4).
Själva historieberättandet hade sin uppgång under det sena 1900-talet, sammanfattar Wilson, och
det är förenat med skådespelartraditioner (Wilson 2006: 120). Historieberättandet återuppstod
1968 ur den alternativa teaterformen, och Brechts verk började uppfattas som en av
nyckelinfluenserna till rörelsen. Brecht och flera andra började representera en tillbakagång till
själva berättarcentrumet, efter naturalismens anti-berättarhållning. Wilson anser att det ur ett
tjugohundratalsperspektiv går att uppfatta Ibsens och Tjechovs verk som om de vore byggda
kring ett starkt berättande, speciellt om de jämförs med samtida, experimentella och
postdramatiska föreställningar (ibid: 120). Orsaken till att naturalismen har en negativ inställning
till berättande, är att berättandet anses ha en konstgjord struktur som utnyttjar olika
händelseförlopp, för att ge dem mening (Wilson 2006: 121). Med berättandet vill man alltså
tolka händelser och ”förvränga sanningen” i en viss utsträckning i själva processen. Det här kan
tolkas som att all form av berättande är någon form av fiktion, medan naturalismen vill
presentera en del av livet, en spegel mot verkligheten, skriver Wilson. Naturalismen föredrar ett
mer karaktärbaserat drama, där individerna är karaktärer som styrs av psykologiska faktorer,
istället för att vara en berättelse. Karaktärerna har en historia och framtid vilket betyder att pjäsen
är mer en ögonblicksbild istället för ett berättande med eget initiativ med en början, mitt och ett
slut (ibid: 121).
Wilson anser att historieberättandet ändå har separerats från teatern, men han anser att det kanske
har varit en nödvändighet, eftersom då har historieberättandet haft en chans att utvecklas (Wilson
2006: 141). Historieberättare och skådespelare övar, förbereder och skapar verk på olika sätt.
Historieberättare har ett annat förhållande till sitt material och fängslar sin publik på ett annat sätt
än en skådespelare gör. Dessutom arbetar historieberättarna på ett annat ekonomiskt fält än
10

Petra Bussman
skådespelarna, anser Wilson (ibid: 141). Ändå förekommer det tillräckligt med exempel som
visar att skådespelare och historieberättare närmar sig samma aktivitet, men från olika håll
(Wilson 2006: 142). Skådespelare och teatergrupper bör möjligen känna till historieberättandets
finesser liksom historieberättarens konstnärskap samt engagera sig mer inom
historieberättarrörelsen. Dessutom bör historieberättare inte uppfatta sig själva som ensamma
väktare som står vakt om en historisk konstform. Skillnaden mellan historieberättandet och teater
blir otydligare och mindre olika, eftersom historieberättare har tagit i bruk skådespelarteknik,
hjälpmedel i framförandet och uppsättningen. Teatergrupper fortsätter däremot att producera
föreställningar som tagit i bruk historieberättartekniker och repertoarer. Wilson anser att om det
här fortsätter kommer teatern och historieberättandet åter att gå samman och bli omöjlig att
särskilja från varandra, vilket leder till att termerna skådespelare och historieberättare blir mer
inbördes utbytbara (ibid: 142).
Richard Schechner skriver i Folklore, Cultural Performances and Popular Entertainment. A
Communications-Centered Handbook (1992) att ramen för teater kan definieras som själva
görandet i händelsen, det vill säga allt som någon gör och som hen kallar för teater är teater
(Schechner 1992: 272). Det här är, enligt Schechner, något som mången artist som framför något
anser. När filosofen, kompositören och musikartisten John Cage uppmanades definiera teater,
svarade han att teater är något som inkluderar både ögat och örat. Schechner anser att dessa två
definitioner är väldigt inkluderande. Det förekommer en konservativ definition som är mycket
konservativa till sin struktur och som kännetecknar vissa händelser. När Aristoteles definierar
tragedin, som en imitation av handlingar med tillräcklig omfattning för att bli fullständiga i sig.
Språkligt ska tragedin vara behagligt förskönat, framställt och inte bara uppräknat. Incidenter
som väcker medlidande och fruktan som leder till en emotionell katharsis effekt ska ingå. Trots
dessa definitioners elegans, orsakar de ändå problem när de blir till regler som artisterna ska
följa. Från sena medeltiden till 1800-talet var den västerländska dramaturgin haltande på grund
av Aristoteles beskrivning och dess begränsande tolkningar av den attiska teatern (ibid: 272).
Attika är ett landskap i Grekland dit bland annat staden Aten tillhör, där de antika dramerna hade
sina framföranden.
Teater är egentligen en subkategori inom framförandet, ett brett spektrum som omfattar konst,
aktivitet och beteende (Schechner 1992: 273). Själva klassifikationsproblemet blir mer
komplicerat, eftersom ett enda framförande kan blanda ihop olika kategorier. Teater är
föränderlig och provocerande. Dess fundamentala impuls är att skapa levande varelser eller att
11

Petra Bussman
sammanföra varelser till ett här och nu, som annars skulle existera enbart i en icke-verklig sfär
som är otillgänglig för människor. Teatern kräver tränade, uppklädda, ofta maskerade,
uppträdande personer som framför berättandet. Några teatrar, speciellt det moderna
västerländska dramat, betonar även den talade dialogen. Däremot är inte dialogen nödvändig
inom teatern, anser Schechner. Det som räknas är den systematiska samverkan mellan en
sammansatt uppsättning av behandlad framförd text (Schechner 1992: 274).

3 Teoretiska redskap
I detta kapitel presenterar jag sagans innehåll med fokus på karaktärerna, det vill säga dess intrig,
med sagans funktion, teman och sagans narrativa aspekter.

3.1 Berättelsens karaktärer
För att kunna analysera karaktärerna kommer min analys att innehålla drag av tematisk-analys.
Först måste man även ställa frågan: Vad är en karaktär i en text? Enligt Institutet för språk och
folkminnens hemsida: Språkrådgivning: engelska och svenska betyder ordet karaktär rollfigur,
(roll)gestalt, figur, person(lighet), typ, varelse, skepnad, uppenbarelse, karaktär.
De karaktärer som jag analyserar är styvmodern, den goda fén (som endast förekommer i
teatermanuskriptet och pjäsen), häxan och själva familjen. Margareta Bäck-Wiklund och Birgitta
Bergsten skriver i Det moderna föräldraskapet. En studie av familj och kön i förändring (1997)
om kvinnan och mannen i myt och saga. De lyfter fram den norske psykologen Paul Moxnes
som har teorier om mannen och kvinnans ställning inom myter och folksagor och anser att
gudarnas, det vill säga antikens och Nordens, gestalter uttrycker och blandar alla mänskliga
uttryck och känslor. Gudinnan Freja förenade tre kvinnliga stereotypier, häxan och i den i häxan
inrymda horan och madonnan. Folksagans goda man representeras av den gode fadern eller av
den gode sonen som framställs som gud, vinnare och frälsare (Bäck-Wiklund & Bergsten 1997:
38–41). Deras belöning är folkets beundran, den vackraste kvinnan samt makt, gods och guld.
Folksagans goda kvinnor representeras av den goda modern eller av den goda dottern och deras
plats är hemmet samt deras belöning andras välgång (ibid: 41). Det här är något som jag går mer
in på i min analys, när jag analyserar styvmodern. Jag fokuserar mig på dessa karaktärer,
eftersom det är de som för handlingen framåt.
12

Petra Bussman

3.2 Sagans teman
Övriga teman som jag senare analyserar är ondskan i Hans och Greta och hungersnöden som ett
tungt tema. I Var trogen i allt (2007) skriver Blanka Henriksson lite om tema-analys. I temaanalys kategoriserar man materialet i olika grupper eller teman, det vill säga man utgår ifrån det
egna materialet för att hitta olika kategorier som skapar en mening (Henriksson 2007: 36). Det är
i materialet som man söker efter teman och temat kan vara genomgående eller i fakta som är
relevant (ibid: 36). Materialet som jag använder mig av är bilderboken, folksagan,
teatermanuskriptet och pjäsen. Det är ur detta material som jag plockar ut de teman, alltså
karaktärerna, ondskan och hungersnöden, som jag sedan analyserar.
Charlotte Hagström och Carina Sjöholm skriver om tematisering i Nya frågor till gamla svar.
Frågelistor som historisk källa (2017). Enligt Hagström och Sjöholm går det inte att befria sig
från teoretiska perspektiv, eftersom forskarens teoretiska ramverk har betydelse för det material
som skapas. Ett sätt som man väldigt ofta använder sig av är att skapa ett system för det material
som man sedan strukturerar (Hagström & Sjöholm 2017: 139–141). När jag senare analyserar
mina teman delar jag in dem i små delkapitel i analysen, för att det ska bli mer strukturerat.
I Doing Thematic Analysis: A Practical, Step-By-Step Guide for Learning and Teaching
Scholars (2017) skriver Moira Maguire och Brid Delahunt att tematisk analys är en process som
identifierar mönster eller teman. Målet är att identifiera teman, alltså det mönster som är viktiga
eller intressanta (Maguire & Delahunt 2017: 3353). Enligt Maguire och Delahunt ska teman vara
sammanhängande och ska även vara skilda från varandra (Maguire & Delahunt 2017: 3358).
Mina karaktärer är sammanhängande, eftersom de förekommer i samma berättelse. Men det som
skiljer dem åt är hur de porträtteras i de olika materialen och genom sina olika handlingar.
Styvmodern vill bli av med barnen, men Fru Måne vill hjälpa dem, Häxan (som i pjäsen och
teatermanuskriptet heter Hedwig) vill äta barnen.

3.3 Narrativa aspekter

13

Petra Bussman
De narrativa aspekterna behöver jag för att förstå sagans funktion. Jag använder mig av Vladimir
Propps 31 funktioner och Bruno Bettelheim. Propp är strukturalist och Bettelheim är
psykoanalytiker, men även om de båda är två olika ”skolor” vill jag ändå undersöka om dessa två
kan användas i en och samma analys.
Vladimir Propp var en rysk strukturalist som analyserade folksagornas morfologi, det vill säga
formlära. Alan Dundes skriver i introduktionen till Propps Morphology of the Folktale (1971) att
Propp delade in folksagorna i funktioner, till exempel är den första funktionen, en
familjemedlem är frånvarande (Dundes 1971: 8). Propp skriver att ordet morphology betyder
studiet av former och anser att det är möjligt att studera formen av sagor på samma sätt som olika
organiska formationer (Propp 1971). Då sagor är exceptionellt olika, kan de därför inte studeras i
sin helhet utan de måste delas in i avsnitt, det vill säga klassificeras (Propp 1971: 5). En saga
börjar vanligtvis med en inledande situation som till exempel familjemedlemmar som räknas upp
eller hjälten som presenteras genom sitt namn eller status. Även om det inte är en funktion är det
ändå ett viktigt morfologiskt element (Propp 1971: 25). Jag presenterar Propps funktioner mer i
kapitel 7 när jag analyserar narrativet i Hans och Greta.
Bruno Bettelheim behandlar barn och deras relation till sagor i Sagans Förtrollande Värld
(1982). Jag använder mig av honom, eftersom regissören till Hans och Greta rekommenderade
Bettelheim, när han själv hade haft nytta av Bettelheims teorier i sitt regiarbete. Bettelheim anser
att det är genom folksagorna som barnet förstår fantasins nya dimensioner (Bettelheim 1982: 13).
Det är också tack vare folksagans utformning som barnet kan gestalta sina dagdrömmar och kan
ge sitt liv en bättre inriktning. Psykoanalysen i sig kom till, enligt Bettelheim, för att göra det
möjligt för människor att acceptera livets problematiska natur (Bettelheim 1982: 13–14). Freud
ansåg att människan måste kämpa modigt mot det som verkar vara överväldigande, för att kunna
få ut en mening med sin tillvaro. Bettelheim anser att Hans och Greta sagan handlar om barnets
försök att klamra sig fast vid föräldern fast tiden är inne att bege sig ut i världen på egen hand
(Bettelheim 1982: 22). Dessutom ligger vikten på att komma över det orala stadiet som
symboliseras av hur barnen äter av häxans pepparkakshus. Enligt Bettelheim har sagan något att
ge det yngsta barnet som ska ta sina allra första steg ut i världen. Sagan gestaltar barnets rädsla
och lindrar den, eftersom rädslan förekommer i en överdriven form, rädslan för att bli uppäten.
Men sagan visar att rädslan är onödig, då barnet segrar över den hotfulla fienden, nämligen
häxan (ibid: 22). Jag kommer mer in på Bettelheim psykoanalytiska teorier i min analys. Då jag
använder mig av hans analys om Hans och Greta och om relationen mellan barnet och folksagan.
14

Petra Bussman

4 Deltagande observation som metod
I det här kapitlet behandlar jag deltagande observation som metod. För att förstå bättre vad jag
skulle skriva om tog jag kontakt med Svenska Teatern i Helsingfors och frågade om jag fick
komma och se på när de övade inför pjäsen Hans och Greta. Kenneth Granholm och Jan
Svanberg skriver i Metodkompassen (2004) att det lönar sig att ta reda på så mycket som möjligt
om fältet. Med min bakgrund som amatörskådespelare kände jag mitt fält från början redan till
en del, åtminstone kände jag till hur man repeterar inför en föreställning. Jag märkte att jag hade
en stor nytta av mina tidigare teaterkunskaper, eftersom jag märkte att övningarna inte skilde sig
från den repetitionsform som jag var van vid. De övade inte till exempel från första aktens första
scen, utan scenerna övades i en sådan ordning som passade gruppens tidtabell, då bland annat en
av skådespelarna kunde ha flera andra föreställningar att arbeta med. Regissören avbröt också då
och då när en skådespelare behövde extra hjälp eller om scenen höll på att tappa sitt tempo.
Orsaken till att jag ville observera deras arbete berodde främst på att jag inte inledningsvis visste
hur jag skulle bygga upp min gradu. Jag visste att jag ville skriva om teater och om berättandet,
men det kändes som att en deltagande observation kunde ge mig någon form av en helhetsbild.
Att få se själva övningarna kunde kanske få mig att se själva berättandets uppbyggnad; hur
formar de folksagan till en pjäs? Dessutom antog jag att det skulle vara svårt att få en kopia på
själva manuset och tyckte att det är bra att gruppen får se mig personligen. Granholm och
Svanberg skriver att man ska tänka mycket på sina möjliga förståelser när man sedan besöker sitt
fält (Granholm & Svanberg 2004: 77). Även om fältet är helt obekant kommer man ändå att ha
förförståelse och det kommer att ta tid tills man gör rimliga tolkningar av det som man har
observerat (ibid: 77).

5 Sagobok, teatermanuskript och fältarbete som material
Då jag har valt att som tema ha teater och berättelse, hur en saga formas till att ha varit en muntligt
traderad folksaga till att en bli en familjepjäs, använder jag mig av pjäsens manuskript och en
sagobok som handlar om Hans och Greta som material. Sagoboken jag använder mig av är en
bilderbok från 2018. Jag fick även möjlighet att åka till Svenska Teatern i Helsingfors och göra ett
fältarbete i form av deltagande observation som innebar att, jag följde med gruppens övningar.
Pjäsen skulle nämligen läggas upp Svenska Teaterns Stora scen. Jag kunde vara närvarande endast
15

Petra Bussman
fyra gånger, eftersom övningarna pågick från början av september till slutet av oktober. Under
deras generalrepetition var jag närvarande när de övade sig igenom den första akten, men inte den
andra, eftersom hölls sent på kvällen och det passade inte min tidtabell. Däremot fick jag, i
samband med det första besöket på teatern, en kopia av deras manuskript.

5.1 Sagoboken
Sagoboken jag använder mig av är illustrerad av Alexander Jansson och utgiven av Brombergs
förlag 2018. Jansson återberättar och illustrerar sagan fritt efter bröderna Grimms sagoversion.
Bilderna växlar mellan ljusa och mörka färger. När Hans och Greta är i fokus är färgerna ljusa,
men annars har Jansson använts sig av väldigt mörka färger. Speciellt när styvmodern lyfts fram
eller när de är i skogen. Men när Hans och Greta är ensamma i skogen, är månen illustrerad som
väldigt ljus. I den scen Hans sitter fast i buren, är bilderna ritade på ett sätt som troligen ska
väcka ångest hos läsaren. Då har Jansson använt sig av svart och rött. Även scenen när häxan
sätter på ugnen och senare blir inknuffad i den, har samma röda och svarta färger använts, för att
sedan återgå till den mörkblåa färgen när de springer tillbaka ut i floden. När de möter den vita
anden har skogens mörka färger övergått till ljusare blå och ljusare grön. Den är inte längre
illustrerad på ett skrämmande sätt. När de kommer hem och återförenas med sin far är färgerna
helt och hållet ljusa och bilden föreställer en vacker sommardag. Däremot sitter det
skuggvarelser, med gula ögon, vid skogsbrynet. Precis som om illustratören skulle vilja säga att
trots det vackra slutet, finns mörkret fortfarande kvar. Dessa skuggvarelser gör ingenting utan
finns i bakgrunden och följer med det som Hans och Greta gör. Dessutom är de uttryckslösa och
kan möjligen uppfattas som en symbol för något, som till exempel Hans och Gretas känslor och
tankar.
Janssons version av folksagan påminner mycket om den sagovariant som förekommer i Antti
Aarnes index. I Antti Aarnes index har folksagan Hans och Greta AT numret 327 A (Aarne
1981: 117). I indexet framgår att sagan består av följande motiv: föräldrarna överger sina barn i
skogen, de kommer till pepparkakshuset, pojken ska bli fet och häxan kastas in i ugnen. I slutet
får barnen hennes skatt (ibid: 117).
Jansson har inspirerats av bröderna Grimms version av sagan. I Bröderna Grimms sagor (1983)
beskrivs styvmodern som elak och Hans som är det äldre syskonet den som löser alla problem,

16

Petra Bussman
tills de kommer till häxan och Greta blir den som får komma med lösningar. I den här versionen,
ser Hans efter sig två gånger, första gången när han slänger kiselstenarna och andra gången när
han slänger brödbitarna (Grimm & Grimm 1983: 86–87, 90). Han skyller på att han ser efter sin
kattunge första gången och andra gången säger han att han ser efter sin duva. Dessutom anser
Hans även att Gud ska hjälpa dem ett par gånger, första gången efter att han samlat in
kiselstenarna och tröstar Greta. Andra gången efter att styvmodern låst dörren och han kan inte ta
sig ut för att samla kiselstenar. Då säger han till Greta, innan de somnar, att den Gode Guden ska
hjälpa dem. Även Greta ber Gud om hjälp när hon måste bära in vatten medan häxan försöker
göra Hans fet. I Janssons illustrerade version, ser varken Hans efter sig och ingetdera av
syskonen förväntar sig att en övre makt ska komma och rädda dem. Däremot beskrivs häxan på
samma sätt både hos Jansson och hos bröderna Grimm. Häxan har röda ögon och ser inte så bra,
men de kan lukta sig till människobarn eller människor (Grimm & Grimm 1983: 87–92).
I bilderboken vänder sig Hans inte om och ser efter sina djur innan de går in i skogen och varken
han eller Greta eller någon annan karaktär för övrigt, väntar sig att de ska få hjälp från Gud.
Janssons bilderbok ska läsas för småbarn som samtidigt kan se på bilderna. Dessutom lever vi i
ett ateistiskt samhälle, så tanken på att en gudom kommer till räddning är möjligen därför mindre
vanligt. Medan bröderna Grimms version från 80-talet som jag använder mig av är en bok full
med text med väldigt bilder som passar äldre barn och läses för dem innan de går och lägger sig.
Ändå har man behållit behållit det religiösa hoppet att Gud ska komma och rädda barnen. Det
kan bero på att bröderna Grimms version är deras egen sagosamling som härstammar från 1800talet då religion ännu var en viktig del av samhället. Något som syns i folksagorna.

5.2 Teatermanuset
Här utgår jag från teatermanuskriptet men även från generalrepetitionen som jag fick följa med.
Manuset består av 79 sidor och är fastsatt i en blå mapp. På pärmen framgår manusförfattaren, all
Lucy Kirkwood, vem har fungerat som översättare samt vem eller vilka har stått för
bearbetningen. Den första aktens första scen inleds med att en saga uppenbarar sig i formen av en
bok med ögon, mun och tänder. De sju bröderna Grimm rusar efter den och jagar den med ett
enormt nät, medan Jacob Grimm talar till publiken. Han berättar att det är vansinnigt svårt att
fånga sagor och då flyger en ny saga förbi som bröderna försöker fånga. Jacob fortsätter att
berätta att de befinner sig i Svarta Skogen och att där finns det massor av sagor. Samtidigt, när

17

Petra Bussman
han presenterar skogen, blir ljuset på scenen dunkelt och mystiskt. En till saga dyker upp som
bröderna försöker fånga. Jacob berättar att Svarta Skogen heter så, eftersom träden som några
kallar för ädelgranar och som andra kallar för julgranar, är höga och täta så att solljuset inte kan
lysa genom dem. Då, när han nämner träden, växer det fram träd på scenen. Jacob berättar att det
är beckmörkt i den Svarta Skogen och då blir det beckmörkt på scenen. Trots att det är
beckmörkt kan man ändå se lite grann, förklarar Jacob och då kommer ljuset tillbaka. Jacob
fortsätter att berätta om sagor och säger att de tycker om mörka skogar, att de lever vilda där
precis som mygg eller rackartyg. Då dyker det en ny saga upp som bröderna försöker fånga, men
den rymmer iväg. Jacob presenterar sig och då undrar de andra bröderna vem han talar med.
Jacob presenterar resten och säger att de är hans bröder och att det är de som är bröderna Grimm.
Den ena brodern som i manuset heter Broder 2, frågar Jacob varför han står och talar med sig
själv, eftersom Broder 2 är väldigt närsynt. Jacob viftar mot publiken och säger att han talar till
dem, att de andra bröderna ska ta på sig glasögonen. De övriga bröderna tar på sig glasögonen
och skriker till när de ser publiken, men som de sedan hälsar. Då berättar Jacob att det är de som
är bröderna Grimm och att de jobbar med att fånga sagor. Bröderna intar en grupp-pose, förutom
Broder 3 som påstår att det är han som gör allt jobb. De börjar gräla med varandra och det
uppstår slagsmål. Men de slutar och undrar varför de slåss och berättar att de inte har fångat en
saga på sex månader och att de är utsvultna. Medan en annan av bröderna berättar att han har
bara ätit kål. Jacob berättar att han har skor som är gjorda av igelkottar något som han visar
genom att gå. Han undrar också om det är dags att sluta jaga sagor, trots att de övriga bröderna
protesterar. Några av dem uppmuntrar honom genom att säga att de fångar nog en snart och
Jacob uppmanar publiken att de ska säga om de ser en saga. Då flyger en saga förbi som de
lyckas fånga till deras stora glädje. Bröderna tar en titt på sagan, men börjar se bekymrade ut,
eftersom den stinker och låter. Då börjar de övriga bröderna säga åt Jacob att de inte tycker om
den, då de uppfattar den som skrämmande och att den luktar illa. En av bröderna tycker de ska
släppa den, men det går inte Jacob med på. Jacob frågar vad den heter och efter att den har sagt
att den heter Chess, Hata Nesor, Strong, Hes och Granat säger den tillslut att den heter Hans och
Greta. Då tänker bröderna ta reda på vilka Hans och Greta är genom att ta fram maskinen som
heter confabulatorn.
Wilhelm Grimm sätter sig på maskinen, något som Jacob genast säger åt honom att han inte ska
göra. De lägger igång maskinen genom att justera visare och inställningar, ställer in en tratt
genom vilken sagan ska hällas. Bröderna vevar också på grejsorna [sic] och maskinen börjar
arbeta. Jacob berättar att confabulatorn uppfanns av deras gammelmoster Berenice innan hon
18

Petra Bussman
dog. Han förklarar också hur maskinen fungerar, maskinen har specialanpassade hörlurar som
Jacob säger att han lägger in i hjärnan. Han berättar muntligt om sagan medan hans bröder
skriver ner den. Wilhelm sätter sig åter på maskinen, något som Jacob igen får uppmana honom
att inte göra. Maskinen slutar mitt i allt att fungera och då blir bröderna rädda för att den kanske
är sönder. Bröderna häller då olja i maskineriet och då börjar den fungera igen. Jacob uppmanar
sina bröder att hälla i sagan innan maskinen slutar att fungera igen. Jacob får en sak som liknar
en mikrofon och börjar tala sagans ord. Han säger ”Es war einmal” och en av bröderna översätter
och säger att det betyder ”det var en gång”. Jacob fortsätter att säga att för flera hundra år sen i
ett märkligt land långt borta som hette Deutschland, varpå en annan av bröderna översätter och
säger att det betyder Tyskland. Jacob fortsätter att berätta att det sker på ett ställe som heter
Schwarzwald och en till av bröderna säger att det betyder Svarta Skogen. Jacob berättar att där
var det Hungersnot. Och åter igen är det en annan av bröderna som översätter och säger att det är
ett roligt ord på tyska, men inte på svenska. Eftersom på svenska betyder det hungersnöd, alltså
det finns inte mat någonstans på stora områden. Jacob berättar att Hans och Greta bodde i den
Svarta Skogen med sin pappa Johann som var vedhuggare och sin styvmor Marta som inte tyckte
om dem. Då sätter sig Wilhelm på confabulatorn igen medan Jacob berättar att de var alla
hungriga och väldigt olyckliga för det är svårt att vara lycklig under hungersnöd. Plötsligt
avbryter han och säger åt Wilhelm att inte sätta sig på confabulatorn och då börjar Wilhelm
sjunka in i den. De övriga bröderna försöker rädda honom, men han sjunker in och ropar efter
dem. Wilhelm berättar att han är inne i maskinen och att han aldrig sett en saga inifrån tidigare
och att det låter konstigt i öronen. Då går confabulatorn upp i varv och alla bröderna sugs in i
den. De kommer in i sagan och då öppnas ridån och bröderna irrar omkring i skogen. Jacob ropar
efter sina bröder och får olika svar och han ropar också till Wilhelm och säger att han ska följa
Jacobs röst. De andra bröderna ropar att de är under en gran, men Jacob vet inte vilken gran de
menar, då skogen är full av granar. En annan av bröderna ropar att han är under den stora granen
och bröderna samlas kring den.
Sen börjar sagan där barnen har det illa ställt hemma, hur de kommer in i skogen, möter häxan,
lyckas fly därifrån och återförenas med sin familj. Men jag går mer in på handlingens detaljer i
analysen.

19

Petra Bussman

5.3 Att vara ute på fältet
Jakob Löfgren skriver om fältarbete och om det praktiska i … And Death proclaimed ”Happy
Hogswatch To All, And To All A Good Night. Intertext and Folklore in Discworld-fandom
(2018). Enligt Löfgren innebär etnografiskt fältarbete mycket praktiska detaljer, eftersom det
innebär väldigt mycket resande, planerande, fotograferande, skrivande och observerande
(Löfgren 2018: 16). Etnografiskt fältarbete innebär också att man ska befinna sig på en viss plats
vid en viss tidpunkt (ibid: 16).
I Etnologiskt fältarbete (1999) skriver Magnus Öhlander att fältarbetet läggs upp och genomförs
beroende på hur man preciserar sitt studieobjekt samt vilka teorier som man använder. Tidigare
var studieobjekten till en stor del bondesamhället och allmogen, samhället som var i en form av
sagor, seder, folktro, organisationsformer, arbetsliv, föremål och byggnader (Öhlander 1999: 10).
Man dokumenterade det som man ansåg att var ett traditionellt samhälle som höll på att
försvinna i och med det modernas framväxt. För att få kunskapen om bland annat det muntliga
berättandet, bröllopsseder, arbetsredskap och böndernas byggnadsteknik gav man sig ut i fält,
uppsökte människor för att intervjua dem, tecknade av eller skaffade föremål, ritade deras
byggnader (ibid: 10).
Oscar Pripp anser i Etnologiskt fältarbete (1999) att forskarens personliga inblandning i
forskningsprocessen ska vara tydlig (Pripp 1999: 41). Redan en anteckning i fältdagboken är en
tolkning av ett intryck, en person eller en händelse. Fältarbetaren är en inblandad aktör som
måste samarbeta för att ett undersökningsmaterial ska kunna uppstå, även om det inte är lätt att
upptäcka hur ens egen närvaro frammanar vissa ageranden, synpunkter och berättelser hos fältets
olika aktörer (ibid: 41). Pripp delar in fältarbetet i tre olika aspekter, där den första aspekten
handlar om hur människor i sina självpresentationer förhåller sig till verklighetsbilder som bland
annat sprids genom forskningen och mediernas försorg (Pripp 1999: 43). Den andra aspekten är,
enligt Pripp, att syna relationerna som fältarbeten upprättar med olika aktörer. Den tredje
aspekten går ut på de etiska överväganden som fältarbetet medför. Pripp anser att genom media
och övriga spridningsformer presenteras människor för budskap och den samtida verkligheten,
bilder som exempelvis bygger på vetenskapliga tolkningar av hur människor av olika kategorier
är skapade (Pripp 1999: 44–45). Individen uppmärksammar och tolkar budskapen och infogar

20

Petra Bussman
dem i sina uppfattningar om sig själv och om andra (Pripp 1999: 45). När fältarbetaren ger sig ut
på fältet och undersöker till exempel identitet och kulturmöten, finns det redan en införlivad
uppfattning och tankefigur hos den tillfrågade, om vad som karakteriserar ett kulturmöte och
varför det är nödvändigt att ha en identitet. Enligt Pripp uppstår det en rundgång när forskaren
tolkar tolkningarna av det resultat de själva varit med om att sätta igång och sprida. Forskaren
måste alltså reflektera över och ifrågasätta inlärt tänkande innan och under det pågående
fältarbetet. Det händer ibland att fältarbetaren får kämpa för att hitta passande förhållningssätt,
fortsätter Pripp att skriva. Fältarbetaren får gå igenom prövningar för att stärka sin position som
självständig och även som obekväm undersökare. Pripp anser att fältarbetaren står på den goda
sidan och måste kämpa för sitt oberoende (ibid: 45). Pripp behandlar även de roller som
forskaren intar eller tilldelas av dem som forskaren möter under sitt fältarbete (Pripp 1999: 48).
Exempelvis kan man dela samma erfarenheter, men man kan representera olika kön och kan
tillhöra olika åldersgrupper. Det kan också hända att man inte heller delar samma bakgrund och
levnadsöde (ibid: 48). Fältarbetarens växlande roller kommer tydligast fram då hen utför sin
deltagande observation som anställd på en arbetsplats (Pripp 1999: 50). Det är då forskaren får
brottas med en dubbel yrkesroll (ibid: 50).
Pripp behandlar även olika etiska riktlinjer som fältarbetaren kan möta (Pripp 1999: 51). Frågor
som kan dyka upp är bland annat: Hur mycket måste jag berätta om min undersökning och dess
syften? Var går gränserna i de relationer som jag upprättar med andra människor inom fältet?
Vilka måste jag tillfråga om deras vilja till medverkan i undersökningen? Vad får jag göra med
den information som jag samlar in? Fältarbetaren måste hitta en balans mellan den ena sidan att
arbeta konsekvent och den andra sidan att visa människor respekt och vara lyhörd (ibid: 51).
Rädslan för att stängas ute från fältet får fältarbetaren att undvika mycket information om sådant
som kan motverka undersökningsdeltagarnas villighet att ställa upp (Pripp 1999: 52).
Fältarbetstiden är nämligen begränsad och man är beroende av människors välvilja. Då är det
lockande att föra fram tilltalande fördelar som till exempel att medverkan är en chans att göra sin
röst hörd eller att det gäller viktig dokumentation eller att omvärlden måste få veta hur det
egentligen förhåller sig (ibid: 52).

5.3.1 Fältarbetet

21

Petra Bussman
Jag berätta här om mitt fältarbete vid Svenska Teatern. Under våren, 2018 hade jag tagit kontakt
med Svenska Teatern och presenterat mitt ärende för dem, att jag skulle börja med min avhandling
pro gradu och att jag ville fokusera mig på Hans och Greta. Till en början var jag nervös, då jag
inte visste hur de skulle ta emot mig, men jag fick ett vänligt meddelande där teaterchefens
assistent berättade för mig hur jag skulle gå till väga, och att jag skulle ta kontakt med pjäsens
regissör, Jakob Höglund. Jag tog kontakt med Höglund som gav mig de datum då de tänkte öva.
Den allra första gången fick jag inte vara med, eftersom han då ville, vara ensam med
teatergruppen. Det här var något som jag förstod, eftersom jag själv är amatörskådespelare och vet
om att det första mötet är extra viktigt. Däremot fick jag medverka under den andra övningen. Jag
åkte till Svenska Teatern och var nervös, då jag inte visste var de övade eller hur jag skulle bli
mottagen. Receptionisten var vänlig och ringde Höglund, som skickade pjäsens inspicient, alltså
en alltiallo, för att och hämta mig. Vi gick tillsammans till deras replokal och jag fick presentera
mig och berätta, varför jag var där. Jag blev genast varmt mottagen av skådespelarna som var
intresserade av mitt ämne. Jag bjöds på kaffe och fick sen sitta på en stol och iaktta deras arbete.
Scenen som de den tjugoförsta september övade var Hans och Greta möter häxan i skogen. De
övade inte scenerna i kronologisk ordning det vill säga från första aktens första scen till sista
aktens sista scen, utan kronologin var en annan. Det här var ett övningssätt som jag då ännu, inte
var van vid eftersom jag har haft övningar där scenerna har övats i kronologisk ordning. Det var
först under min tid med Studentteatern som detta övningssätt blev bekant för mig.
Under fältarbetets gång, fick jag på avstånd skåda det som skedde under övningarna och hur sagan
som pjäs tog form. Magnus Öhlander skriver om deltagande observation i Etnologiskt fältarbete
(1999). Enligt Öhlander har etnologer alltid använt sig av observation som en del fältarbetet något
som också gäller för folklorister. Att delta i människors dagliga liv, att observera miljöer och vad
människor säger och gör har forskare gjort till en metod. Människor kan till vardags notera
företeelser, kanske av ren tillfällighet eller för att de söker en viss slags information av nyfikenhet.
Det som är en viktig del av forskningsprocessen är att vara nyfiken och att ha en fascination, men
själva lusten att få veta fungerar endast i kombinationen av systematik och medvetenhet om vad
man gör (Öhlander 1999: 73).
När skådespelarna började öva satt jag med penna och papper och iakttog vad de gjorde. Det första
jag märkte var att häxan som karaktär skulle ha en tysk accent, vilket fick mig att förstås genast
tänka på bröderna Grimm, att man ville lyfta fram det tyska i pjäsen. Jag började också tänka på
kopplingen främling och barn, till exempel att barn uppmanas att inte följa med en främling. Det
22

Petra Bussman
påstås att det också är därför som teater en gång i tiden var en farlig konstform. Dessutom lyfter
pjäsen fram hungersnöd som är ett allvarligt tema, men de får fram allvaret på ett mer lekfullt sätt.
Häxan lockar först Hans genom att hon har bakat en rabarberpaj som hon gärna vill dela med sig
eftersom, det skulle vara synd att kasta bort en massa oäten paj. Pepparkakshuset bestod av en
liten husmodell som var prydd med godis, gjort av skumgummi, och när Hans och Greta ser detta
godis tar glupskheten vid. Glupskheten kan tolkas som något negativt, om man tänker på de sju
dödssynderna.
Under lunchen följde jag med skådespelarna till matsalen, mest med tanke på att inte tappa bort
mig. Jag gjorde min prao vid Svenska Teatern hösten 2006 och kom ihåg byggnaden som en enda
stor labyrint. Det visade sig, den fortfarande vara. Jag köpte en smörgås och en kaffe och satte mig
vid samma bord med några av skådespelarna. Hon som spelade Greta var intresserad av mitt
huvudämne och frågade vad det är som min avhandling pro gradu ska handla om. När jag
berättade att den handlar om teater och berättande, att en pjäs är en berättelse, så höll hon med
mig. Hon lärde mig också att i en pjäs berättar man däremot inte från A till Ö, utan berättandet kan
gå i en annan ordning från A till H till C till K. Dramaturgin är alltså inte lineär.
Andra gången jag besökte Svenska Teatern var den tjugofjärde september. En av skådespelarna
såg till att jag fick låna en reservnyckel så att jag enklare kunde ta mig till teatern. Den här gången
inledde de övningarna med att öva scenen där styvmamman lämnar Hans och Greta i skogen. Då
och då fick de avbryta, eller öva en annan scen under dagens lopp, ifall någon av skådespelarna
var på kostymprovning. Det här kunde ske mitt i allt under dagens lopp. Även i sagan om Hans
och Greta förekommer en styvmoder som är ond och vill barnet illa. Jag började tänka på den
onda styvmamman som karaktär, eftersom den dyker också upp i andra sagor, som bland annat
Snövit och Askungen. Är det alltid styvmamman som vill barnet illa? Är det för att hon är den
främmande vuxna som kommer in i barnets liv? Birgit Hertzberg Johnsen skriver om den onda
styvmodern i Myten om den onde stemor (1982). Enligt Johnsen förekommer det inga äventyr och
visor om änkor med barn som gifter sig med barnlösa män. Däremot har visor och äventyr gjort
narr av den som vill gifta sig, det vill säga den gamle mannen som blir lurad att gifta sig med den
annorlunda unga kvinnan. I all folkdiktning om styvmodern är det mannen som hämtar med sig
barnen in i det nya äktenskapet. Han är varken skild eller har utomäktenskapliga barn, utan han är
änkling med ett eller flera barn från tidigare. Övrigt som förekommer i folkdiktningen om
styvmodern är att mannen har en dotter som är nästan vuxen och är från det första äktenskapet.
Konflikten mellan styvmodern och styvdottern hänger ihop med sammanhanget att styvdottern är
23

Petra Bussman
en nästan vuxen kvinna och hennes kontakt med det andra könet. En annan familjestruktur som
förekommer nästan lika ofta är att änklingen har minderåriga barn från sitt tidigare äktenskap.
Fokuset ligger främst på att småbarn är hjälplösa och kan utsatta för vanvård och misshandel av
den nya modern (Johnsen 1982: 18).
Beskrivningen av styvmoderns roll är ofta negativ i folkdiktningen. Styvmodern framställs som
ondskan personifierad, eftersom hon plågar och förföljer styvbarnen på olika sätt. Om hon är
styvmoder åt minderåriga, lider de under vanvård, hårt arbete och misshandel. Är hon, däremot,
styvmoder åt äldre barn försöker hon ofta döda dem eller jaga bort dem hemifrån. Folkdiktningens
framställning av den onda styvmoderns motiv för sin dåliga behandling av sina styvbarn står i ett
rimligt förhållande till graden av ondska i hennes handlingar (Johnsen 1982: 19). Styvmoderns
handlingar beskrivs alltid som onda, oberoende om hon har eller får egna barn eller om hon inte
har egna barn. Styvbarnens öde motiveras inte med fattigdom och nöd. Det läggs vikt på att
barnen längtar efter sin döda mor och att styvmodern stjäl moderns arv från dem. Styvmoderns
negativa roll skylls aldrig på social status eller ekonomisk natur som följer med rollen. Utan
hennes negativa roll uteslutar deras olyckliga karaktärsegenskaper, deras okänslighet och hjärtlösa
ondska. Styvmoderstatuset framför på detta sätt dessa onda individer i en maktposition ovan
styvbarnen som de missbrukar (Johnsen 1982: 20).
Öhlander skriver att termen observera är missvisande, eftersom man då, tänker på det visuella, på
synintryck (Öhlander 1999: 77–78). Att observera i fält inkluderar precis alla sinnen såsom syn,
hörsel, lukt, smak och känsel (Öhlander 1999: 77). När man utför en deltagande observation
innebär det att man som forskare också integrerar med de människor som man studerar (Öhlander
1999: 78). Förutom att man lär känna dem börjar man få liknande erfarenheter som de som man
studerar har. Det här är erfarenheter som Öhlander anser att man ska tillvara på. Att observera är i
en viss utsträckning även en kroppslig upplevelse (ibid: 78). Som jag skrev tidigare diskuterade
jag med skådespelarna. Förutom att en berättade om hur en pjäs sätt att berätta går till, och att en
annan ordnade åt mig en nyckel, var de nöjda med att jag hade fått ihop anteckningar under
övningarna. Både skådespelarna, inspicienten och regissören gick med på att jag fick en kopia av
teatermanuset, då jag avsåg att endast använda mig av det i min avhandling. En tredje
skådespelare undrade vid ett annat skede om jag fick något ut av sitta och observera övningarna,
och lät en smula orolig på rösten. Men jag svarade lugnt att jag var nöjd med det jag fick ut av det.
Sedan undrade hon vad jag studerade och vad min avhandling skulle handla om samt vad man sen

24

Petra Bussman
kunde arbeta inom som folklorist och vad jag hade arbetat med och vad jag ville göra efter
studierna.
Det som jag också märkte medan jag satt och observerade var att pjäsen var uppbyggd på ett
otroligt barnvänligt sätt, mycket barnvänligare än de versioner av sagan som jag kom ihåg från
min egen barndom. Varken styvmamman eller häxan porträtterades som något obehagligt, trots
deras roller som elaka. De presenterades som något komiskt, som en ond person som hela tiden
gör bort sig. Jag antar att man hade tänkt mycket på de allra minsta som kunde komma med sin
familj och titta. Hans och Gretas pappa porträtterades som snäll, men lite korkad. Han älskade
sina barn, men löd styvmamman blint. En annan scen som de också hann öva efter lunchen var
en kort dansscen, där styvmamman har tillagat några maskar, direkt ur komposten till middag.
Här relateras åter till pjäsens huvudtema hungersnöd.
Den här gången övade de också slutet av pjäsen. Hans och Greta hittar sin pappa i skogen, men
de förenar sig också med styvmamman, som i pjäsen heter Marta. I den sagoversion, också den
som jag använder mig av, och som jag antar att många bäst känner till har styvmamman dött när
Hans och Greta hittar hem igen. I pjäsen har styvmamman Marta fått en rävsvans, eftersom i ett
tidigare skede av pjäsens handling blir hon biten av en räv i stjärten. Dessutom ångrar sig
styvmamman sina onda handlingar och Hans och Greta och säger ifrån åt henne på skarpen, att
hon har behandlat dem dåligt och att de inte är beredda på att förlåta henne i första skedet. Men
hon frågar om hon får bli deras vän, något som de går med på. I pjäsen har Hans och Greta hittat
en massa juveler hos häxan som förvandlas till grönsaker när barnen tappar dem i marken. Det
visar sig också att det har blivit julafton och de firar det som en lycklig familj.
Min tredje observation vid Svenska Teatern skedde den femte oktober. När jag kom skulle de
börja öva scenen där man fick veta att häxan verkligen är en häxa. Det är en orsak varför Greta
inte vill äta rabarberpaj hos häxan, då hon anser att häxan är en häxa, men Hans insisterar på att
hon inte är det. Han anser att man känner igen häxor på tre olika sätt, de har ett djur som
sällskap, det kliar i deras rumpor och att de brukar hosta upp ädelstenar. Jag anser att det är
genom häxans beskrivning som folksagans tretal kommer fram, men det här återkommer jag
senare till i analysen. Det visar sig att häxans medhjälpare som är en fladdermus och spisen
egentligen är förvandlade människor. Fladdermusen är en dansare som har blivit förvandlad,
eftersom han inte ville gifta sig med häxan. Spisen visade sig vara en man från Ryssland som,
efter att ha blivit förvandlad tillbaka till människa, tänkte återvända tillbaka till sina hemtrakter.
25

Petra Bussman

Den här gången övade gruppen pjäsens början, där bröderna Grimm som är i pjäsversionen sju
stycken, springer omkring i Svarta skogen och fångar sagor. Jag antar, att man försökte
konkretisera insamlandet av sagor få barn, och detta sker genom att de springer omkring och
försöker fånga dem med nät och hovar. Öhlander skriver att själva deltagandet i andra
människors liv ger också möjligheten till att ställa frågor, genom att gör små oplanerade
samtalsintervjuer, alltså man ställer frågor i samtalets form (Öhlander 1999: 78). Det här var
något som jag inte gjorde, eftersom det inte fanns någon direkt möjlighet. Lunchpauserna var
relativt korta och gav inte utrymme för intervjuer. Annars övade skådespelarna hela tiden, även
fast de inte skulle vara ”på scen”. Någon satt och övade sig pianospelet som de behövde till en
viss scen eller så var någon annan och övade in ett dansnummer. Att göra intervjuer skulle vara
väldigt stressande och irriterande för dem. Det här är något som jag anser att man förstår, om
man själv arbetat med teater. Man har en väldigt stram tidtabell som helst inte ska förändras.
Öhlander nämner tre arbetssätt som man kan växla mellan under ett fältarbete som är baserat på
observation, nämligen öppen observation, fokuserad observation och bedömning/utvärdering av
material och arbetets fortskridande. Jag anser att mitt fältarbete bestod av en blandning mellan
öppen observation och av fokuserad observation. I den öppna observationen observerar man allt
möjligt, den som observerar försöker vara med i så många skilda sammanhang, pröva olika
infallsvinklar och ställer frågor till det som han eller hon ser. I mitt fall bestod frågorna för det
mesta av tänk om- liknande frågor i mitt huvud, medan jag satt och gjorde anteckningar. Övriga
frågor som den observerande kan ställa är: hur ser det ut i rummet? Skiljer det sig från de andra?
Vilka är de här människorna? Kommer de hit varje dag? Tilltalas de som kommer hit alltid på
samma sätt?. Enligt Öhlander fungerar den öppna observationen som ett underlag för att
formulera nya frågor, idéer och hypoteser (ibid: 78). Jag satt för det mesta och betraktade
skådespelarna och deras arbete för att se pjäsens uppbyggnad. Men rummet var litet, fullt av
kuddar, ett elpiano, ett akustiskt piano och teknisk utrustning samt bord och stolar. I bakgrunden
fanns målade föremål som skulle föreställa lakritskonfekten som de använde sig av som
rekvisita. Färgade gymnastikbollar fungerade som grönsakerna och kom fram slutet av pjäsen.
I den fokuserade observationen vidareutvecklas en del av lösa antaganden och hypoteser prövas
(ibid: 78). Då ska observatören ha klart för sig vad han eller hon ska se efter, för att hitta det som
talar för eller mot formulerade hypoteser (Öhlander 1999: 78–79). Om man använder sig av
kortare eller längre pauser från fältet kan forskaren försöka etablera en distans till sitt material
(Öhlander 1999: 79). På det sättet utvärderar forskaren den empiri som han eller hon dittills fått
26

Petra Bussman
in, bedömer det som saknas, formulerar nya frågor och hypoteser och gör planer för hur
fältarbetet ska fortskrida. Det var just därför som jag hade pauser i mitt fältarbete, för att kunna
få en distans och lättare avgöra hur jag skulle fortsätta. Den femte oktober satt jag inte heller och
såg hela övningen tillslut, eftersom de skulle öva en scen efter lunchen som jag redan sett
tidigare. Därför satt jag efter lunchen en kort stund, gjorde några anteckningar och tackade sedan
för mig. Någon detalj måste alltid hamna i observatörens fokus medan annat väljs bort, skriver
Öhlander. Forskaren ska söka sig fram i fält till vilken information som är relevant och ta vara på
information som överraskar. Det är därför som pragmatisk systematik krävs, som betyder att
fältarbetaren använder en medveten och genomtänkt metodologisk improvisation när det är
nödvändigt (ibid: 79). Min improvisation var att ibland googla på sagan om Hans och Greta och
scrolla igenom Wikipedia, trots att jag vet om att det inte är en trovärdig källa. Men jag läste
ändå kort om att Hans och Greta som saga lär ha formats redan under trettonhundratalet under
den stora hungersnöden. Dessutom lär det förekomma andra sagor som påminner om Hans och
Greta bland annat en rysk version som heter Vasilisa the Beautiful, där huvudkaraktären blir
lurad ut i skogen av sin styvmoder och möter Baba Yaga som också är en kannibalistisk häxa.
Antti Aarne nämner denna form av askungesagor i sitt index med numret 334 (Aarne 1981: 125).
I denna form av sagor förekommer det kannibalism, antingen är styvpappan eller styvmamman
kannibal, eller så kommer flickan till en häxa eller något annat väsen (ibid: 125). En liknande
saga som handlar om pojken hos djävulen eller häxan förekommer också med indexnumret 327G
(Aarne 1981: 119). I den sagan ska också djävulen äta barnen, men det slutar med att han dör
(ibid: 119). Fokuserad och öppen observation hör till det som ger deltagande observationen
systematik, skriver Öhlander (Öhlander 1999: 79). Öhlander räknar upp två delar som ingår i
systematiken, fokuserad och öppen observation är en av ingredienserna i systematiken. En annan
är att den deltagande observatören aldrig får låta sig helt styras av det som fascinerar i fält. Målet
är nämligen att observera alla situationer, händelser, miljöer och individer som kan anses vara
relevanta. Jag var både innan och under mitt fältarbete orolig för att helt och hållet styras av mitt
fältarbete, på grund av mitt enorma teaterintresse. En tredje del av observationens systematik,
som Öhlander räknar upp, är noteringar om vilka situationer där observatören inte tillåts delta,
ifall situationerna är relevanta för studien. Jag fick inte delta under den allra första träffen mellan
regissör och skådespelare. Anteckningar om tillfällen där observatören inte kan eller får delta kan
ge förklaringar till om vilken slags information som forskaren kan gå miste om, alltså en form av
källkritik (ibid: 79).

27

Petra Bussman
Mitt allra sista fältarbete skedde den nittonde oktober. Orsaken till att jag just den här gången
valde att fältarbeta berodde på att de skulle öva fram till eftermiddagen hela första akten. Mot
kvällen, fram till ungefär tiotiden skulle de öva igenom den andra akten, men jag ville enbart se
den första. Jag fick åter igen använda en av personalingångarna till stora scenen och det första
jag möttes av var en arg skylt där det stod att man inte fick ha på sig uteskor på scenen. Så jag
tog av mig dem och bar dem i handen medan jag gick över scenen. Hela det var en upplevelse i
sig med tanke på all teknik som fanns omkring samt folk som ropade åt varandra. Stämningen
var en aning stressigare än tidigare. Under de första övningarna hade bland annat skådespelarna
skrattat åt varandras misstag, de hade skämtat med varandra, regissören hade kanske varit lite
stressad redan då, men annars på gott humör. Det här var ändå något som jag förstod. Det var
frågan om generalrepetition. Allt skulle sitta, teknik, repliker, skådespelarnas ingångar och
utgångar, scenbyten och så vidare. Ingenting fick gå fel. Därför intalade jag mig själv att jag
säkert medförde någon form av irritation, när jag satt där med mina anteckningar. Det var något
som var helt fel, för under lunchen, när jag stod vid kaffemaskinen med den av skådespelarna
som fixat åt mig den extra nyckeln, frågade hon mig om jag tänkte komma på premiären, något
som jag faktiskt lyckades med, trots att det inte fanns så många biljetter kvar. Hon påpekade
också att hon och de övriga skådespelarna hade märkt att jag inte var med under alla övningar
eftersom någon hade förklarat för dem att jag skulle medverka på alla övningar. Det här gav mig
någon form av värme. Jag var en del av möblemanget.
Innan dagens övning hade jag lyckats läsa igenom Bettelheims studie om hur man berättar för
barn och märkte att hela pjäsens uppbyggnad var riktad åt barn. Enligt Bettelheim börjar sagan
om Hans och Greta realistiskt (Bettelheim 1982: 191). Föräldrarna är fattiga och undrar hur de
ska försörja sina barn. Sagan ger en viktig och obehaglig sanning, fattigdom och uppoffring
förbättrar inte människans karaktär utan gör henne självisk, mindre mottaglig för andras lidanden
och blir mer benägen till att handla illa. Barnets rädsla tar sig i uttryck i att Hans och Greta tror
att deras föräldrar diskuterar om att överge dem, ett barn som vaknar mitt i natten med tom mage
grips av skräck för att vara förskjutet och helt övergivet och upplever det här som rädslan för att
svälta ihjäl. Sagan följer barnets ångestfantasier och berättar att föräldrar hittills hade haft
möjlighet att livnära sina barn, men att det hade blivit svåra tider. Modern representerar källan
till att föda barn, det är därför det upplevs som att hon är den som överger dem. Barnets rädsla
och djupa besvikelse som får barnet att tro att hon genast blivit kärlekslös, självisk och
avvisande, speciellt när modern inte längre ställer upp för att tillgodose alla de orala kraven.
Barnen vet att de behöver sina föräldrar och därför försöker de återvända hem igen efter att de
28

Petra Bussman
blivit lämnade ensamma i skogen. Första gången det händer lyckas Hans hitta hem från skogen.
Innan ett barn får modet till sig att bege sig ut på upptäcktsfärden efter sitt jag för att bli en
självständig person genom att möta världen, kan barnets initiativförmåga bara ta sig i uttryck i att
försöka vända sig tillbaka till passiviteten för att tillförsäkra sig beroendets njutning (ibid: 191).
Däremot berättar Hans och Greta att det här inte går, att återvända hem löser ingenting
(Bettelheim 1982: 191–192).
Upplägget, scenografin samt hur replikerna fördes fram på ett sätt som barn skulle förstå, även
svåra teman som hungersnöden. Dessutom, anser jag, att pjäsen var upplagd så att de allra minsta
i familjen inte skulle bli rädda. Under den första aktens första scen springer bröderna Grimm in
och försöker fånga sagor med stora hovar och nät. Sagorna består av stora bokstäver och man har
limmat fast ögon, munnar och tänder på dem. Bokstävernas ljud hörs igenom högtalarna och det
är antagligen skådespelarna själva som spelat in rösterna. Jacob Grimm berättar att skogen heter
Svenska Teater skogen, det här var en dramaturgisk frihet av regissören, men att de ändrade
tillbaka till namnet Svarta Skogen under premiären. Jacob Grimm berättar att sagor tycker om
mörka (teater) skogar. Det här fick mig att stanna upp. När jag började tänka efter är skogen, av
någon anledning, en central plats i många sagor som det stora, främmande och skrämmande.
Hans och Greta är en blyg saga som tittar fram och bröderna lyckas fånga den. Jacob frågar vad
sagan heter och efter att först ha sagt Chess (musikalen som senare skulle gå på Svenska Teatern)
säger den att den heter Hans och Greta. Bröderna tar fram en maskin som de har fått av en
avliden släkting och sagan ska in i maskinen för att sen komma fram som en bok. Vi får veta vad
sagan handlar om genom att Jacob säger: det var en gång i ett land där det förekom hungersnöd,
men han använder sig först av det tyska ordet Hungersnot som han sen översätter. Det är såhär
som sagan tar sin början och vi hamnar hos Hans och Greta. Jag återkommer till den delen när
jag beskriver teatermanuset samt i analysen. Då använder jag mig av en bilderbok som är tänkt
för barn och som är publicerad 2018.

6 Handling, karaktärer och tema
Min analys kommer att delas in i två delkapitel. Där jag behandlar teaterpjäsens och sagobokens
innehåll, alltså själva handlingen. Det första delkapitlet handlar om själva sagoboken, medan det
andra går in på teaterpjäsen. Här jämför jag alltså folksagan, teatermanuset och själva pjäsen.
Thomas Denk skriver i Komparativ metod–förståelse och jämförelse (2002) att de komparativa

29

Petra Bussman
studierna har beskrivande syften. De komparativa studierna är även förklarande studier (Denk
2002: 12). Dessutom erbjuder tillfällen att använda, pröva och utveckla olika teorier (Denk
2002:12–16). Denk anser att själva utformningen inom de komparativa studierna varierar och
påverkas mest av forskningsproblemen och forskningsfrågan (Denk 2002: 31). Orsaken till denna
variation är att grundstrukturen i de komparativa studierna påminner om den struktur som
förekommer inom de empiriska studierna. Denk menar att ett problem formuleras delvis utifrån ett
syfte som anger vad som önskas uppnås med studien, men att det dels även handlar om en
forskningsfråga vilken det är studiens uppgift är att besvara. Dessutom anser Denk att om
forskningsfrågan ska besvaras måste analytiska kategorier utvecklas, som visar vilka objekt och
egenskaper som ska studeras. Det här betyder att komparativa analyser ingår som en del i
komparativa studier och analysen ska genomföras med hänsyn till studiens forskningsfråga och att
analysen verkligen besvarar forskningsfrågan och att studien uppfyller sitt syfte (Denk 2002: 31–
32). Denk anser även att de komparativa studier kan sammanfattas med fem frågor: vilka
egenskaper ska undersökas? Vilka objekt ska undersökas? Vilka fall ska undersökas? Vilka
tidsperioder ska undersökas och hur ska underlaget insamlas? (Denk 2002: 32).

6.1 Bilderboken
Här analyserar jag Janssons bilderbok av Hans och Greta. Orsaken till att jag analyserar den
först, beror på bokens handling är kortare än pjäsen. Jag anser att Jansson, som skrivit
barnboken, har använt sig av den version av Hans och Greta som har numret 327A i Antti Aarnes
index (Aarne 1981: 117). Aarne beskriver sagan att föräldrarna överger barnen i skogen, barnen
kommer till pepparkakshuset, pojken ska bli fet och häxan hamnar i ugnen, barnen får hennes
skatt (ibid: 117). På baksidan av Janssons bilderbok beskrivs hans illustreringar som mörk
lockande, något som verkligen stämmer (Jansson, 2018). Jansson har använts sig av väldigt
mörka toner i sin illustration, speciellt är styvmamman illustrerad som en mörk skugga med gula
ögon. Pappan är illustrerad som grå, medan Hans och Greta är ritade med ljusa färger. När
familjen är i skogen, har Jansson ritat mörka varelser som också har gula ögon som iakttar vad
familjen gör. De gör ingenting särskilt, men deras skepnader och att de bara tittar, väcker hos
läsaren att något hotfullt är på gång eller kan hända. Dessa skuggliknande varelser kan påminna
om någon form av folktroväsen. Däremot förekommer dessa skuggliknande varelser enbart i
Janssons version och inte i bröderna Grimms. Blanka Henriksson skriver i Trollen och vi.
Folkliga föreställningar i Svenskfinland (2012) att folktrons väsen har sett olika ut beroende på

30

Petra Bussman
var människor har bott. I till exempel kusttrakter där fisket har varit viktigt var det vanligt med
havsväsen, medan det var vanligare med berättelser om bergs- och skogsväsen i inlandet
(Henriksson 2012: 12). Folktroväsen kan uppträda på många olika sätt i många olika skepnader.
På basen av att folktroväsen kan se olika ut på olika sätt, utgår jag ifrån att skuggvarelserna kan
fylla någon form av funktioner som övernaturliga väsen.
Läsaren ser klart, tack vare de ljusa färgerna hur Hans och Greta samt deras far ser ut, men
styvmodern gestaltas som en mörk figur som går framför dem. Bäck-Wiklund och Bergsten
anser att föreställningarna om styvfamiljen och den onda styvmodern lever kvar (Bäck-Wiklund
& Bergsten 1997: 51). Däremot har den onda styvmodern fått nya egenskaper. Idag är hon inte
intresserad av att skada barnen, utan hon satsar på att gifta sig rikt och på en egen karriär och på
det sättet försummar hon barn och hem (ibid: 51). Att försumma barnen är något som
förekommer i bilderboken, teatermanuskriptet och i pjäsen. Styvmamman porträtteras i alla dessa
tre versionerna som en elak kvinna, som har makt över sin man och vill bli av med barnen, så att
maten ska räcka. Det intressanta är att häxan som förekommer längre in i sagan illustreras med
ljusa färger, trots att vägen till pepparkakshuset är färgad med mörka färger och bilderna väcker
obehag. De underliga skuggvarelserna ser ut som att de kommit närmare Hans och Greta, men de
gör fortfarande ingenting, utan iakttar fortfarande. Den vita fågeln som leder Hans och Greta till
häxan är vit, men dess ögon är gula, precis som om läsaren inte ska veta om fågeln till sin
karaktär är god eller ond. I scenen där Hans hamnar i buren, blir bakgrunden mörkröd, och Hans
gestaltas som väldigt liten i buren, medan läsaren ser häxans skugga som en mörk skepnad mot
den röda bakgrunden. I boken Bröderna Grimms sagor (1983) står det att häxor har röda ögon
och det är därför som de inte kan se så värst bra, men de har lika fint luktsinne som djur och kan
lukta sig till när människor närmar sig (Grimm & Grimm 1983: 92). Det här är något som även
förekommer i Janssons bilderbok, bara att där framgår det att häxor röda ögon och ser inte värst
bra, men att de kan lukta sig till människobarn (Jansson, 2018). Hos Aarne och Thompsons
index, barnen hos jätten med AT numret 327, att jätten känner lukten av människokött (Aarne
1981: 116). Den mörkröda bakgrunden fortsätter fram tills den scen då Greta knuffar in häxan i
ugnen. Det är också på de här sidorna som läsaren får se att häxan har röda ögon och illustreras
nu som något hotfullt och inte som en glad gammal kvinna som när läsaren får se henne första
gången. I bröderna Grimms sagobok, som även har bilder, ser hon väldigt lömsk ut från första
början (Grimm & Grimm 1983: 94).

31

Petra Bussman
Annars påminner både Jansson och bröderna Grimms version om varandra, främst med tanke på
handlingen. De börjar lika och har samma handlingsmönster samt slut. Båda har samma form
som folksagan med AT numret 327 och 327A, som handlar om Hans och Greta. Hos Aarne står
det att barnen blir övergivna av sina föräldrar i skogen, de kommer till pepparkakshuset, pojken
ska bli fet, häxan knuffas in i ugnen och barnen får hennes skatt (Aarne 1981: 117). Barnen ser
den vita anden som hjälper dem över floden och de möter sin far på slutet och lever gott på
häxans skatter. Däremot är det den allra sista sidan i Janssons version som skiljer sig från
bröderna Grimms. Hos bröderna Grimm står det att familjens bekymmer var över och att de
glada och nöjda levde tillsammans (Grimm & Grimm 1983: 96). Medan det i Janssons version
återigen speglas genom färger. De mörka färgerna har ersatts med ljusa, men de mörka
skuggvarelserna, som aldrig får någon förklaring, finns kvar i skogsbrynet men deras storlek har
blivit mindre (Jansson, 2018). Ändå kan de tolkas som att hotet, eller det farliga finns kvar, trots
att det är mindre till sin form.
I Aarnes index förekommer det olika slut, i AT 327 sker flykten på olika sätt, med hjälp av
flygande föremål, barnen förvandlar sig till något och flyger från jätten, barnen kastar objekt
bakom sig som hamnar i vägen för jätten (Aarne 1981: 117).

6.2 Teaterpjäsen
I detta kapitel kommer jag att analysera teaterpjäsen, det vill säga teatermanuskriptet och
framförandet av pjäsen. Jag försöker vara så tydlig som möjligt när jag presenterar manuskriptet
och när jag presenterar framförandet. Eftersom teatermanuset är långt, 79 sidor, lyfter jag enbart
upp vissa scener. Teaterpjäsen är skriven av Lucy Kirkwood och översatt av Annina Enckell och
Jakob Höglund 2018. Höglund berättade för mig under en övning att han använt sig av
Bettelheims teorier om hur man berättar för barn, något som man märker hur handlingen i pjäsen
är uppbyggd. Pjäsen skiljer sig från Janssons version och bröderna Grimms redan genom att
replikerna går på rim när Hans och Greta gör entré i pjäsen. Till exempel säger Greta i scen 12
Akt 1: Hans, vi sticker! Vi har ätit tillräckligt. Varpå Hans svarar: Du gör bort oss något
förskräckligt! (Kirkwood 2012: 43). Tyvärr, så fick jag aldrig någon förklaring på varför
replikerna går på rim. Efter att ha analyserat teaterpjäsen hoppas jag att jag närmat mig ännu mer
den process som jag är ute efter, det vill säga hur en folksaga omarbetats till en barnpjäs. Det här
kapitlet delar jag även i mellankapitlet, då det ska vara enklare att läsa. De här del kapitlen ska
uppfattas som en form av temaindelning, alltså de teman som jag tycker är relevanta i både

32

Petra Bussman
pjäsen och i själva sagohandlingen. Här beskriver jag pjäsen i sig och går mer in på möjliga
nivåbyten i nästa kapitel. För att göra saker och ting mer tydliga för läsaren.

6.2.1 Den elaka styvmodern och den goda fén
Här jämför sagans karaktärer med varandra. Hans och Greta är väldigt beroende av sin far som
gestaltas som snäll, men publiken får veta redan i början att deras styvmoder är raka motsatsen.
Bettelheim skriver att barndomen är den tidpunkt då man ska lära sig att slå en bro över klyftan
mellan den inre erfarenheten och yttervärlden (Bettelheim 1982: 81). Modern uppfattas som
beskyddaren som ger goda gåvor, medan styvmodern är elak och hon vägrar ge åt sitt yngsta
barn något som det vill ha (Bettelheim 1982: 82). När Hans och Gretas far, Johann, kommer in
på scen springer de genast och välkomnar honom. Tidigare har de klagat på att deras styvmoder,
Marta, aldrig låtit dem äta sig mätta. De klagar också på att deras riktiga mamma aldrig gav dem
mask att äta och att de tänker skvallra för sin pappa vad styvmodern Marta tänkte bjuda dem på.
Denna scen där Hans och Greta förväntansfullt sitter vid matbordet och Marta kommer med en
matbricka som är täckt av en kupa, men visar sig innehålla rosa maskar från komposten, kan
påminna även om bergtagning. Henriksson skriver att det förekommer sägner som beskriver att
bland annat trollen levde i lyx och överflöd (Henriksson 2012: 32–33). Personen som blev
bortrövad fick fin och god mat, alltså mat som fattiga människor inte hade råd med. Den goda
maten var egentligen bara trolleri, eftersom om man bad bordsbön före maten och tackade Gud
förvandlades maten tillbaka till det som den var, maskar och skalbaggar och ibland mänsklig
avföring (ibid: 33).
Det som är typiskt för sagor är att de delar in modern i en god moder, som oftast brukar vara död,
och en styvmoder (Bettelheim 1982: 84). Denna indelning gör att barnet behåller modern som
godheten personifierad och ger möjligheten att vara arg på styvmodern, skriver Bettelheim.
Fantasin om den elaka styvmodern begränsar inte den goda modern att göra henne orörd, den
förebygger skuldkänsla för de arga tankarna och önskningarna som hyses för modern,
skuldkänslor som kunde skada allvarligt det goda förhållandet till modern. Därför skyddar
fantasin om den elaka styvmodern den goda modern (ibid: 84). Det förekommer under
teaterpjäsen att Hans och Greta ser sin döda mor som något positivt. Detta syns i bland annat i
scenen där Hans och Greta befinner sig fångade hos häxan. Då sjunger Greta en sång som heter

33

Petra Bussman
Mamma och hon ber den goda modern om hjälp. Samma förekommer i slutet av pjäsen där hela
familjen sjunger sången Det Börjar Snöa och Hans och Greta sjunger att de vinkar åt mamma
och att de vet om att hon är stolt över dem. Enligt Bettelheim ignorerar inte sagolitteraturen
problematiseringen att man ser sin egen mor som en elak styvmor (Bettelheim 1982: 85). På det
här sättet varnar sagan för att ge efter för känslor av ilska. Bettelheim menar att barn kan lätt bli
ilsken och ge efter för vilda önskningar, utan att tänka på följderna (ibid: 85). Hans och Greta
önskar inte sin styvmor något ont, men de är väldigt bittra på henne, på grund av hur hon
behandlar dem. Detta visas också mot slutet när Marta ångrar sina gärningar och frågar om hon
får bli deras vän. Då svarar de att de har vuxit sen senast och att de känner sig starka och kloka,
något som styvmamman får leva med eller lämna dem. Däremot önskar styvmodern Marta Hans
och Greta illa, i början av pjäsen. Hon planerar att göra sig av dem, eftersom hon anser att de äter
för mycket. Då Johann undrar om hon verkligen vill döda dem, påstår hon att det inte är det hon
vill, utan att de ska gå ut i skogen och se till att barnen inte hittar hem. Johann protesterar och
säger att det är hans barn, men då säger Marta att det inte är hennes barn och att man måste
snickra kistor åt alla fyra, om Johann låter känslorna styra. Denna form av önskan har sina
konsekvenser när Marta tillslut vägleder Hans och Greta själv in i skogen, då de lyckades hitta
hem första gången. En räv smyger sig bakom Marta och den biter henne hårt i baken. Den
försöker bita henne på nytt, men då flyr hon undan och räven följer efter. Denna handlings
följder är att Marta får en rävsvans som har vuxit fram vid slutet av pjäsen. Hon imiterar även en
rävs kroppsspråk något och säger att hon skäms som en räv. Detta sker kort innan hon ber Hans
och Greta om förlåtelse.
Även om det i sagan Hans och Greta inte förekommer någon god fé, anser jag att karaktären Fru
Måne, som enbart förekommer in teatermanuskriptet och i pjäsen, uppfyller karaktären som en
form av en god fé. Sagor som innehåller goda féer som mitt i allt dyker upp och hjälper barnet att
finna lyckan (Bettelheim 1982: 83). Sagan visar att någonstans finns den goda fén som vakar
över barnets öde och som utövar sin makt i en svår situation, anser Bettelheim. Sagan betonar att
även om det finns elaka häxor, finns det också goda féer som är mycket mäktigare (ibid: 83).
Karaktären Fru Måne dyker på två ställen och hjälper Hans och Greta. Den första gången är när
Hans och Greta befinner sig ensamma i skogen första gången. De försöker vara modiga, trots att
de är väldigt rädda. Då ber Greta Fru Måne om hjälp och säger att de är väldigt trötta. Fru Måne,
som först är bara en röst, svarar att de ska ha tålamod. Sen dyker hon upp och får syn på Gretas
kiselstenar som hon tycker är vackra och låter dem lysa. Tack vare att kiselstenarna börjar lysa
hittar Hans och Greta hem första gången. Andra gången är när de befinner sig hos häxan när
Greta sjunger sången Mamma. Då tycker Fru Måne att Greta låter dyster, varpå Greta svarar att
34

Petra Bussman
häxan, som heter Hedwig, verkar vara lite tokig. Fru Måne svarar att häxans svaga punkt är
hennes dåliga syn och då svarar Greta att hon känner sig lugnare. Karaktären Fru Måne kan även
anses uppfylla sagans magiska drag, förutom häxan. Ruth Bottigheimer behandlar sagomagin i
Magic Tales and Fairy Tale Magic. From Ancient Egypt to the Italian Renaissance (2014) och
säger att bland annat Straparolas magi inkluderas av äpplen som sjunger vackert, vatten som
dansar, fåglar och hästar som talar samt tacksamma djur som ger hjälpsamma råd. Det
övernaturliga som häxor, féer, näckar eller nekromant som utför magi är de som för handlingens
hjälte eller hjältinna mot det mål som de strävar efter (Bottigheimer 2014: 149).

6.2.2 Sagors svarta magi
Ett tema som är förekommer ofta i sagor är svart magi. Även i pjäsen, när Hans och Greta går i
ensamma i skogen förekommer tanken att de kan vara iakttagna av varelser som bor i skogen.
Detta förekommer i sången Nattdjur där de sjunger om vem som är rädd för spöken och lik, om
vem som kan vara rädd för spindelnätsdöden och kuslig musik och att det är skogen som ska
vara rädd. Trots att de försöker vara modiga under sångens gång är de ändå väldigt rädda.
Dessutom kommer det fram i början av pjäsen att de inte får gå ensamma i skogen. Henriksson
skriver att det var allt vanligare att se, till exempel troll eller andra övernaturliga väsen i
skymningen, eller när det var dimmigt och dålig sikt (Henriksson 2012: 18). Först såg man
möjligen något som rörde sig, för att sedan inse att det inte var en människa och situationen
gjorde att man utgick ifrån att man såg ett troll eller något annat övernaturligt. Människan brukar
tolka det som hon ser, hör, och känner utifrån den föreställning som hon har om världen, anser
Henriksson. De som däremot aldrig har hört talas om troll, anser också att de inte har sett ett troll
i skogen, då troll inte förekommer i deras föreställningsvärld. Folkliga föreställningar är
nämligen starkt påverkade av den tradition som finns i samhället, vilket betyder att i ett samhälle
där till exempel tekniken spelar en stor roll finns det fler berättelser om hur farlig den är, än i ett
samhälle där teknik anses vara mindre viktig. Det här betyder att om man berättar sägner om
troll, tror man också att man upptäcker troll. Människors referensramar ser olika ut och det är
dessa som påverkar hur vi tolkar vår omgivning (ibid: 18).
Häxans beskrivning i pjäsen skiljer sig från den som Jansson och bröderna Grimm använder sig
av. Jag har tidigare påpekat att hon hade dålig syn och röda ögon. I pjäsen när Hans och Greta
möter häxan säger Hans till Greta att man känner igen häxor på tre sätt, de har rumpor som kliar
förfärligt, en häxa brukar ha ett djur, men det allra bästa sättet att känna igen en häxa är på
35

Petra Bussman
hostningen. När en häxa hostar beror det på att en stor diamant är på väg upp genom hennes
tarmkanal och in i munnen via hennes hals. Dessa tre kännetecken påminner om undersagans
tretal. Peterson skriver att resultatet av tretalsprincipen är att sagan ofta experimenterar med tre
bröder eller tre systrar (Peterson 1989: 21). Tretalet i sagan bestämmer omfånget av det
extraordinära i relation till det normala. Användningen av talet framstår även som ett
berättartekniskt drag som låter hjälten börja från noll för att vid slutet nå den högsta lyckan (ibid:
21). Förstås uppfyller häxan Hedwig dessa tre beskrivningar som Hans lyfter fram, dock i
skymundan när barnen inte ser. Jag har nämnt tidigare om magi inom sagor. Bottigheimer
behandlar magin i de gamla sagosamlingarna skrivna av bland annat Straparola och senare Basile
och Perrault (Bottigheimer 2014: 148, 168). Jag nämner dessa författare, eftersom jag anser att
de kan finnas likheter mellan häxan i Hans och Greta och i de gamla sagosamlingarna som
behandlar magi i olika former. Straparola använder sig av olika magiska ting i sina sagor, bland
annat kärleksdrycker men också av magiska djur där några av dem överför världslig visdom
(Bottigheimer 2014: 150). Straparola använde sig av element från Girolamo Morlinis Novellae
där det förekommer en talande tupp som hjälper protagonisten med att få sin besvärliga fru till
underkastelse (ibid: 150). I pjäsen förekommer det någon form av talande djur, men ingen som
medför världslig visdom, men det finns hos häxan en talande fladdermus som heter Bo.
Dessutom finns den talande räven som biter styvmodern Marta i baken, när hon lurar Hans och
Greta ut i skogen. Fladdermusen Bo gör sin entré vid slutet av scen 12 som kommer före
mellanakten, det vill säga Akt 2. Det visar sig i Akt 2 scen 16 att Bo inte precis talar utan
kommunicerar mer genom kroppsspråk. Senare, efter att Hedwig har hamnat i ugnen, får Hans
och Greta veta att Bo egentligen är en dansare som blivit förvandlad till fladdermus, eftersom
han inte ville gifta sig med Hedwig. Som straff blev han förvandlad, men skulle få bli människa
igen om han hjälpte henne med att fånga barn. Hedwigs ugn är en man från Ryssland som heter
Rotislav som både sjunger och dansar och hjälper Greta att lura Hedwig. I pjäsen förekommer
också häxan Hedwigs dåliga syn på tal, dock inte på samma sätt som hos Jansson och bröderna
Grimm. I pjäsen har inte häxan röda ögon, men i scenen som heter Häxans kök, det vill säga Akt
2 scen 16 undrar hon vart hon har lagt sina glasögon och Greta säger att hon har dem i pannan
och frågar om folk undrar hur det är med häxans syn. Varpå häxan svarar att hon har en likadan
syn som en mullvad, att hon är fladdermusblind om hon inte har sina glasögon.
Bottigheimer säger att om magin under renässansens tid analyseras i inkvisitions protokoll,
förekommer det att vanliga människor utövade magi och att magin delades in i vit och svart magi
(Bottigheimer 2014: 154). Den vita magin som användes för att hela tolererades, men den svarta
36

Petra Bussman
ansågs rikta sig mot sataniska krafter och därför var den förbjuden och ansågs även vara
moraliskt syndigt och man blev dömd för häxkonst (ibid: 154). Tanken på att det är en häxa som
delvis står för det onda i Hans och Greta kan få en att tänka på just onda krafter, eller något
liknande. Straparola själv kan ha fått inspiration av Malleus Maleficarum som var skriven på
latin, var en anvisning om hur häxor kunde kännas igen och innehöll samband mellan Satan,
häxor och sexualitet (Bottigheimer 2014: 156). Häxan Hedwig som vill äta upp Hans, kan väcka
tankar om svart magi. I början av Akt 2, när publiken kommer in i teatersalongen efter pausen,
står Hedwig och sjunger sången Välkommen på middag, som innehåller boogie-woogie tema,
och handlar om att hon brukar äta barn. En av låt texterna går: ”Hallå alla barn, tack för att ni
kom! Tack alla föräldrar som tagit barnen hit. Jag ska vara ärlig mot er–ja, som ni ser. Åsynen av
dessa barn, retar min aptit!” (Kirkwood, 2018). I slutet av sången sjunger häxan: ”Jag äter bara
barnkött:” (Kirkwood, 2018). Förhållandet mellan häxor och barn går långt tillbaka i tiden.
Enligt Per-Anders Östling tog häxorna med sig barn och ungdomar till djävulen, under sina
färder till Blåkulla (Östling 2002: 140). Tanken var att de skulle bli förledda och hamna i hans
tjänst (ibid: 140). Barnen hade en avgörande roll, eftersom det var de som berättade för sina
föräldrar att de blev förda till Blåkulla (Östling 2002: 293).

6.2.3 En enda stor lycklig familj
Ett annat viktigt tema i Hans och Greta är familjen, något som jag nämnt tidigare. Hans och
Greta tänker då och då på sin mamma, avgudar sin far, men är till en början något rädda för sin
styvmamma, som till och med påpekar att Hans och Greta är inte hennes barn och att hon vill bli
av med dem. Fadern Johann är helt under styvmamman Martas kontroll och har svårt att säga
ifrån, även när hon elak mot hans barn. Vid slutet av pjäsen visar det sig att Johann ändå har letat
efter Hans och Greta, ända sedan de försvann. I Akt 2 scen 22 och i sången, Om Barnen Hittar
Hem, sjunger Johann om hur lycklig han skulle bli om barnen hittade hem, att skulle sluta lyda
sin fru och att han själv skulle sluta klaga. Det är också i denna scen, kort efter att Hans och
Greta återförenats med sin far, som styvmamman Marta ynkligt dyker upp med sin rävsvans och
ber om förlåtelse. Kontrasten mellan den gode fadern Johann och styvmamman Marta, uppfattar
jag som intressant. I pjäsen kommer skillnaden mellan dem, betydligt mer fram, i jämförelse med
bröderna Grimms version och Janssons, där fadern syns enbart i början av sagan och slutet.
Enligt Bäck-Wiklund och Bergsten är de traditionella folksagornas normer för manligt och
kvinnligt, faderskap och moderskap sammankopplade i klassisk politisk teori och motsvarar
samhällets uppdelning i det offentliga och det privata (Bäck-Wiklund & Bergsten 1997: 55).
37

Petra Bussman
Kvinnan är det privata och mannen det offentliga, kvinnan står för kroppslighet, otyglad
sexualitet och partikularism. Medan mannen står för det som lyfter upp det politiska livet, anser
Bäck-Wiklund och Bergsten. Den naturliga platsen för kvinnan är familjen, då det är samhällets
grundenhet och i familjen är den sociala ordningen naturgiven efter ålder och kön, det vill säga
de äldre är överordnade de yngre och männen är överordnade kvinnorna (ibid: 55). Genom
historien har mannen ansetts vara den som står för traditionell västerländsk moral, han är den
som är rationell och är i behov av frihet och även av trygghet. Det egentliga ansvaret över
familjen samt kontrollen över familjen är mannens, precis som livet och inflytandet i
offentligheten, anser Bäck-Wiklund och Bergsten (Bäck-Wiklund 1997: 57). Johann som i rollen
som den trygga fadern syns i början av pjäsen, i scen 2B Akt 1, när han kommer hem med en
höna under armen. Hans och Greta välkomnar honom med att genast springa fram till honom och
säger att han är både klok och snäll. När de återförenas med honom efter att ha kommit bort från
häxan och när de springer fram till honom säger de att han inte ska gråta och när han ser sina
barn igen blir han överlycklig.
Pjäsen har två slut. Det första slutet är att Hans och Greta, som nu har återförenats med sin
familj, firar jul med dem. Häxans juveler som de samlat på sig förvandlas till grönsaker när de
faller på marken, vilket betyder att de inte behöver gå omkring och vara hungriga mer. Det
egentliga slutet är att bröderna Grimm lyckas ta sig ut ur confabulatorn och printar ut Hans och
Greta som en sagobok som de bollar mellan sig och tillslut sjunger de sången De Bara Dyker
Upp som handlar om de sagor som de fångar in.

6.3 Sagans svåra teman
Berättelsen om Hans och Greta innehåller svåra teman som hungersnöd och barns utsatthet. Det
går direkt att säga att föräldrarna slänger ut sina barn, när de fortfarande är små. Trots tunga
teman har sagan, mycket möjligt, använts för att underhålla sina unga lyssnare. I Saga och
Samhälle (1984) skriver folkloristen Jack Zipes att Grimms sagor har haft ett stort inflytande på
barn och vuxna ända sedan de började samla in folksagorna i Tyskland. Grimms sagor har
ansetts vara socialt relevanta och geniala under sin egen tid, men att de nuförtiden betraktas
innehålla sexism och rasism samt en socialisationsprocess flickor ska vara passiva, flitiga och
självuppoffrande, pojkar ska vara aktiva, tävlande och samla på rikedomar (Zipes 1984: 59).
Ändå har de så kallade klassiska sagorna återanvänts, eller funktionen har gått genom en

38

Petra Bussman
vändning, både stil och motiv i berättelserna visar på motsättningar i det kapitalistiska samhället
och visar barn andra vägar att gå för att nå sina mål och utveckla självständighet (ibid: 59).
Trots att sagan innehöll ämnen som kunde uppfattas vara skrämmande för barn, märkte jag under
premiären som var den 27 oktober, att barnen blev inte rädda varken för styvmodern, för häxan,
eller när Hans och Greta kände sig rädda och ensamma. Den enda gången som jag uppfattade
någon form av obehag var när häxan hamnade in i ugnen. Då var det en mamma som satt framför
mig som tog sin yngre son i famnen och pekade ut något för honom om det som skedde på
scenen. Däremot såg han inte rädd ut, utifrån kroppsspråket tyckte han mer att det som hände var
spännande. Åtminstone tolkade jag det så. Enligt Bettelheim utvecklas sagan på det sätt som
stämmer med barnens sätt att tänka och uppleva världen, det är därför som sagor är övertygande
för barn (Bettelheim 1982: 57). Barn kan få mycket mer tröst av en saga än av en vuxen som
tröstar, eftersom sagan bygger på barnens sätt att se och resonera. Barn litar på sagans budskap,
sagans syn på världen stämmer med barnets syn (ibid: 57). Barnen i publiken antog säkert att de
som är elaka i Hans och Greta, det vill säga styvmodern och häxan, blir bestraffade. Medan de
antog att det skulle gå bra tillslut för Hans och Greta, samt möjligen för fadern.

6.3.1 Hungersnöden
Ett tema som jag nämnt att jag ska analysera är hur hungersnöden framställs i pjäsen.
Hungersnöden, är enligt mig, sagans huvudtema, då den hela tiden nämns av karaktärerna. När
bröderna Grimm springer in på scen och har fångat sagan om Hans och Greta och lagt den
maskinen presenterar de att handlingen utspelar sig för flera hundra år sedan i ett märkligt land
långt borta som hette Deutschland, alltså Tyskland, där det var Hungersnot, alltså hungersnöd.
De presenterar hungersnöden som att det är ett roligt ord på tyska, men att det på svenska betyder
att det inte finns någon mat någonstans, på stora områden (Kirkwood, 2018).
Trots de smått roliga inslagen med de rosa maskarna som sjunger och dansar att de är goda och
att de är maten som Hans och Greta ska äta i Akt 1 scen 2B, så ser barnen ändå Hans och Gretas
äcklade reaktion, och de säger ännu: ”Äckligt! Mask! Värre än slask!” Bara en scen tidigare i
samma akt, scen 2A säger Greta att det är länge sen de varit mätta. Senare i scen 2B när fadern
Johann kommer hem med hönan under armen, talar han, Hans och Greta om att de ska göda den,
för att sedan laga mat av den med potatis och sås och annat. Denna bubbla spräcker styvmodern

39

Petra Bussman
Marta med att säga att de inte har något att göda hönan med. Hungersnöden tar sig an en mörkare
form senare i Akt 1 scen 3, när Marta påstår att barnen äter som hungriga djur och att det är dags
att göra sig av med dem. En annan version av den konstanta hungern gestaltas även i Hans
gestalt, då han tänker på mat hela tiden enligt Greta. En sådan situation uppstår när de nyss flytt
från häxan och har tappat bort sig på vägen hem. I denna scen säger Hans mitt i allt: ”Snorbär,
snorbär, här som där”. Och Greta svarar: ”Finns det en minsta endaste stund du inte tänker på
mat, en halv sekund?” Denna scen förekommer i Akt 2 scen 21 (Kirkwood, 2018).
Jansson går direkt på sak i sin version. I hans bilderbok står det att efter ett år med svår missväxt
fanns inte tillräckligt med mat åt familjen (Jansson, 2018). Hos bröderna Grimm står det att det
var svårt för mannen att föda dem alla, och när det blev dyrtid i landet kunde han inte längre
skaffa mat för dagen (Grimm & Grimm 1983: 86).
Ändå finns det fortfarande folksagor som svarar mot barns behov och som klarlägger
möjligheterna att uppnå personlig självständighet och social frihet (Zipes 1984: 202). De
klassiska sagorna har behållit sin lockelse för barn och vuxna, inte bara för att styra
civilisationsprocessens normer, utan för att de har en utomordentlig makt (Zipes 1984: 204).
Zipes lyfter fram Georges Jeans teori som säger att den makt som sagorna sitter på i estetisk
struktur och att den använder sig av inslag för att förbereda oss för vårt dagliga liv. När man
känner till sagomoralens historiska civilisationsprocess, måste man göra en åtskillnad mellan de
regressiva och de progressiva aspekterna på sagornas makt i allmänhet för att förstå de moderna
barnsagornas befriande kraft, anser Zipes (ibid: 204). Zipes refererar även till Freuds teorier som
innebär att det tyska ordet heimlich betyder trevligt, men även det som döljs utom synhåll (ibid:
204). Freuds teorier användes för att analysera E.T.A. Hoffmans saga John Blund och Freud
anser att det bekanta eller trevliga utvecklas åt olika håll tills det träffar på motsatsen, det
obekanta eller det hemska (Zipes 1984: 204–205). I pjäsen Hans och Greta är det bekanta och
trevliga när Hans och Greta till en början leker med varandra innan de går och lägger sig. Detta
förekommer i Akt 1 scen 4 när de sjunger sången Vi har varandra. Det här händer efter att de fått
höra att Marta vill göra sig av med dem, men Hans tar Marta i försvar och säger att hon inte
heller har det lätt och att friluftsliv gör dem bara gott. Det hemska blir bekant och normalt i
sagan, eftersom berättarperspektivet accepterar det (Zipes 1984: 205–206).
Enligt Zipes blir den verkliga hemkomsten eller det obehagligas tillbakagång en rörelse framåt
till vad som har tryckts ner och aldrig uppfyllts (Zipes 1984: 208). Detta mönster innebär
40

Petra Bussman
återuppbyggnaden av hemmet på ett nytt plan och det här mönstret förekommer i de flesta sagor
och har en dragningskraft på både vuxna och barn (ibid: 208). Denna form av hemkomst
förekommer i pjäsen när Hans och Greta har återförenats med sin familj och när häxans
ädelstenar mitt i allt förvandlas till grönsaker efter att de fallit till marken. Det här händer i Akt 2
scen 22 när Hans lägger händerna i fickorna och ädelstenarna rinner ut på marken. Först blir
Hans besviken, då han ansåg att de var rika, men Johann säger att de gör ingenting med
ädelstenarna, utan mycket mer med grönsakerna och frukterna. Marta påpekar ännu i scenen att
mat är bra när allt kommer omkring (Kirkwood, 2018). Hos Jansson står det att Hans och Greta
hällde ut alla pärlor och ädelstenar på golvet och det var slutet på deras sorger och bekymmer
och de levde lyckliga tillsammans i alla sina dagar (Jansson, 2018). I bröderna Grimms version
står det att Greta skakade ut vad hon hade i sitt förkläde, så att pärlor och ädelstenar föll ut och
att Hans öste upp näve efter näve ur sin ficka (Grimm & Grimm 1983: 96). Obekväma frågor i
sagor som till exempel godtycklighet, sexuell dominans och socialt förtryck syftar på att
situationer som ropar på en förändring och som kan ändras (Zipes 1984: 212). Hit hör även tunga
teman som hungersnöd.

6.3.2 Ondskan i Hans och Greta
Det är något med att det ofta är kvinnan som är antagonisten i folksagor. Vi får veta, både i
pjäsen och i sagan varför styvmamman vill Hans och Greta illa, men aldrig häxan. Varken den
som läser sagan eller ser pjäsen får någonsin veta varför häxan egentligen vill äta Hans, eller
varför hon vill äta barn. Ett antagande är att häxan står för den farliga främlingen som barn inte
ska lita på. Den där farliga främlingen som barn redan i dagisålder får höra om, att man inte ska
följa med hen. Här analyserar jag nu kvinnan som ondskan i folksagor och i Hans och Greta.
Den onda kvinnan bryter mot den kvinnliga passivitetens princip och uppenbaras som häxa,
styvmoder eller styvsyster (Bäck-Wiklund & Bergsten 1997: 42). De söker sin egen vinning
genom att använda sig av handlingskraft, list och svek. Folksagornas berättelser om styvmammor
och häxor saknar tydliga sexuella undertoner, men däremot den folktro som var grunden för
häxprocesserna blandades med ondska och sexualitet. Det betyder att i folktrons häxa döljs även
horan. Jordemodern stämplades som häxa eftersom hon kunde förutsäga ett barns födsel och
även kunde förhindra fortplantning. Att förhindra fortplantning var farligt i och med att de stora
jordägarna, till exempel kyrkan, var i behov av arbetskraft. Patriarkatet hotades om kvinnorna

41

Petra Bussman
fick kontroll över nativiteten samt över den egna sexualiteten (Bäck-Wiklund & Bergsten 1997:
42–43). Jordemoderns kunskap om häxsalva och sterilisering gav kvinnorna möjlighet till fria
sexuella förbindelser, alltså hor som var ett brott mot den rådande ordningen (Bäck-Wiklund &
Bergsten 1997: 43). I folktron förekommer det antaganden om att häxorna var inblandade i
sexuella orgier där kvinnan hade en aktiv roll. Häxan och horan representerade en kvinnlig aktiv
princip som var ett hot mot den rådande maktstrukturen och som måste tryckas tillbaka. PerAnders Östling går också in på det här Blåkulla, magi och trolldomsprocesser (2002) och säger
att kvinnans kropp antogs vara en spegelvänd version av mannens och var därför lägre stående.
Medan mannen stod för civilisationen, stod kvinnan för det naturliga, djuriska och okontrollerade
(Östling 2002: 262). Kvinnan var nära associerad med sexualitet och ansågs hysa stora sexuella
behov. I den demonologiska handboken Malleus malleficarum stod det att kvinnan var svagare,
mindre intelligent, mer vidskeplig och långt mer sensuell än mannen. Därför blev kvinnan en
fara för den patriarkala dominansen, på samma sätt som djävulen. Grundideologin medförde att
kvinnan började förknippas med häxsabbaten, alltså Blåkulla (ibid: 262).
Folktrons häxa var en aktiv kvinna som hotade med att ta kontrollen inte bara över den egna
kroppen utan också över jord och rikedomar. Folksagans häxa, styvmoder eller styvsyster
representerar därför en liknande aktiv princip och för dem slutar det alltid illa, deras ondska
segrar aldrig. Sagan Hans och Greta är ett exempel på det här, den onda och aktiva styvmodern
kompletteras av den passive mannen. Barnen lider, men deras far kan inte göra något åt det och
om han däremot gör något, kan det innebära mer fördel åt styvmamman och mer lidande åt
barnen (Bäck-Wiklund & Bergsten 1997: 43–44). Faderns gärningar moraliseras aldrig, utan
uppfattas mer som ett resultat av styvmoderns ondska (Bäck-Wiklund & Bergsten 1997: 44).
Även Birgit Hertzberg Johnsen skriver om den passive fadern (1982). I folkdikterna om
styvmodern förhåller sig fadern passivt styvmoderns övergrepp på barnen (Johnsen 1982: 20).
Fadern kan uppfattas vara egoistisk, eftersom han tänker på sig själv inte på barnen när han gifter
om sig (Johnsen 1982: 21). De negativa förväntningarna på faderns position i styvfamiljen kan
inte antas vara väsentligt annorlunda från folkdiktningens styvmorsroll, eftersom hans roll är
negativt belastad (ibid: 21). Ett exempel på det här i pjäsen är scenen när föräldrarna lämnar
barnen i skogen för första gången. Denna scen sker i Akt 1 scen 6 och Johann börjar gråta,
eftersom han vet vad som kommer att hända. Han ger dem råd hur de ska klara sig i skogen och
kramar hårt om dem. Marta påpekar att de har massor av ved att hugga, men då exploderar
Johann och säger att han tar farväl av barnen. Då börjar Marta gråta och leka martyr och går ut

42

Petra Bussman
från scenen. Johann tar hastigt farväl av barnen och springer efter henne medan han kallar henne
för sitt björklöv och sitt barr (Kirkwood, 2018).
Bäck-Wiklund och Bergsten nämner att en stereotypisk bild av kvinnan är den vackra, eleganta,
rika och farliga kvinnan (Bäck-Wiklund & Bergsten 1997: 50). Hon vill få en karriär och är
självupptagen, sexuellt promiskuös, känslokall och kriminell. Den moderna yrkeskvinnan, som
lyckas på männens områden, förenas med folktrons häxa och hora (ibid: 50). Styvmamman i
Hans och Greta är både känslokall och nuddar vid det kriminella. Om man utgår ifrån att hon vill
göra sig av med barnen och tänker enbart på att det är hon och fadern som har det svårt, för att
barnen äter dem ur hus och hem. Detta förekommer i pjäsen Akt 1 scen 3 när Marta säger att
barnen äter som hungriga djur. Hos Jansson står styvmodern som en hotfull skugga vid faderns
säng och säger: ”Imorgon tar vid med oss Hans och Greta djupt in i skogen och lämnar dem där.
Då hittar de inte hem och det blir mer mat över åt oss två” (Jansson, 2018). I bröderna Grimms
version står det att fadern undrar hur de ska ge barnen mat när de själva inte har något att äta
(Grimm & Grimm 1983: 86). Då svarar styvmodern att de för ut barnen i den allra tätaste
skogen, då hittar de inte hem och på det sättet blir de av med dem (ibid: 86).
Ondskan förekommer också i häxans gestalt som jag nämnt tidigare i min avhandling. Till en
början tror Hans och Greta att hon är snäll, då hon ger dem mat och låter dem sova i mjuka
sängar. I Janssons version står det att hon gav dem pannkakor att äta och mjölk att dricka och
sköna sängar att sova i (Jansson, 2018). Men att hon låtsades vara snäll och i själva verket var
hon en elak häxa som hade byggt pepparkakshuset för att locka dit små barn (Jansson, 2018).
Hos bröderna Grimm står det att hon tog dem i handen och förde in dem i det lilla huset (Grimm
& Grimm 1983: 91). Där dukades det upp med god mat, mjölk och pannkaka med socker på,
äpplen och nötter. Därefter bäddades två små sängar med vita lakan, och Hans och Greta lade sig
och trodde att de hade kommit till himlen (ibid: 91). Geoffrey Robert Quaife skriver i Godly Zeal
and Furious Rage: The Witch in Early Modern Europe (2011) att det var en stor mängd kvinnor
som utpekades som häxor under den tidiga medeltiden. Under denna tid ansåg man att häxor
verkligen fanns och att de var farliga (Quaife 2011: 3). Egentligen känner man inte till hur gamla
kvinnorna som utpekades som häxor var, men i litteraturen framställs de alltid som gamla
(Quaife 2011: 162). Denna beskrivning passar in på häxan i Hans och Greta. Bröderna Grimm
framställer henne som en urgammal gumma som stöder sig på en krycka (Grimm & Grimm
1983: 91). Hos Jansson står det att dörren plötsligt öppnas och att en gammal gumma kom ut
(Jansson, 2018). I pjäsen Hans och Greta är häxan klädd i svart och använder sig av en käpp.
43

Petra Bussman
Eller som det står i manuset; häxan kommer ut ur skogen, utklädd till en snäll tant (Kirkwood,
2018). Denna beskrivning förekommer i Akt 1 scen 12, kort efter att Hans och Greta har sjungit
sången Sockershake. I samma scen frågar häxan Hedwig varför barnen undrar om hon är en
häxa, varpå Greta svarar: ”För att du ser ut som en.” (Kirkwood, 2018).
Tanken på att det skulle finnas häxor uppstod i ett patriarkaliskt samhälle som bestämde över
kvinnor (Quaife 2011: 133). Under denna tid uppstod två nya brott, häxkonster och barnamord
och båda brotten associerades med kvinnor (ibid: 133). Häxor väckte åtal hos lagen och skapade
fruktan hos människor, eftersom de ansågs vara farliga djävulska agenter som var ansvariga för
olyckor (Quaife 2011: 142). Teorin om att kvinnor skulle vara ansvariga för barnamord, passar
också in på sätt och vis på häxorna i sagorna. Åtminstone på häxan i Hans och Greta. Hos
Jansson står det: ”Hon var i själva verket en elak häxa som byggt pepparkakshuset för att locka
dit små barn” (Jansson, 2018). Bröderna Grimm beskriver hennes onda handlingar på följande
sätt: ”egentligen var hon en elak häxa som lurade barn till sig. Kakhuset hade hon byggt för att
locka dit dem. När hon väl hade fått ett barn i sitt våld, dödade hon det, kokte det och åt upp det”
(Grimm & Grimm 1983: 91–92). Häxans lömska natur byggs långsamt upp hos Kirkwood tack
vare replikerna och rekvisitan. I Akt 1 scen 16 när Hans och Greta är i häxans kök får Greta syn
på ben som häxan i sin tankspriddhet tar fram i tron att det är knivar och gafflar. Greta säger att
de ser ut som ben och häxan svarar att det är bara minnen hon ätit under åren. Hon tycker att vitt
är snyggt och att hon gillar dekoren (Kirkwood, 2018).
När det gällde rättegången mot häxor, var det frågan om en juridisk handling som gick från
målsägare eller anklagare till en allmän tjänsteman (Quaife 2011: 133). Bestraffningarna
varierade (ibid:133). Den kyrkliga domsrätten behandlade all form av magi som kätteri, men
kunde ha överseende om den dömda ångrade sig (Quaife 2011: 136). Den sekulära domsrätten
däremot höll med om att djävulsk häxkonst, som ansågs vara livshotande, berättigade till
dödsstraff. Dödsstraffen varierade från land till land, i Finland hängde man män och brände
kvinnor (ibid: 136). Enligt Östling uppträder inte sagans häxa under häxprocesserna (Östling
2002: 148). Däremot finns det i undersagan motiv som förekom i den verkliga världen,
föreställningen om den onda häxan. I både sagan och i trosföreställningarna var det en person
som ingen tidigare misstänkt en häxa. Samtidigt fanns det i sagotraditionen ett moraliskt
budskap. Åhörarnas moraliska värderingar bekräftas, särskilt för den fattiga, drömmen om en
bättre värld. I sagotraditionen borde man finna uppgifter om häxans egenskaper och hur hon
borde behandlas, anser Östling. I sagan förekommer det moraliska värderingar om häxor.
44

Petra Bussman
Däremot skiljer sig häxan något undersagans häxa från häxan i trosföreställningarna. I
trosföreställningarna var det ofta en man eller ett barn som råkade ut för häxan. Medan det i
sagotraditionen var det både män och kvinnor som blev utsatta för häxans ondska, och det var
ofta kvinnan som var den hårt drabbade (ibid: 148). Hans och Greta innehåller spår av både
trosföreställningarna, då det är barn som blir offer för en häxa. Samtidigt som sagan innehåller
spår av sagotraditionen, när det är både en flicka och pojke som råkar utför henne och det är
Greta som blir hårt drabbad. Då hon ska hjälpa häxan att ha ihjäl hennes bror. I de tre
sagoversionerna jag använder mig av, går det dåligt för häxan på slutet, eftersom det onda brukar
få sitt straff. I alla tre versioner hamnar hon själv i ugnen, något som kan få tankarna att rikta sig
till häxprocesserna eller bränningen på bålen. Hos Jansson står det: ”Häxan gick fram till ugnen
och stack in huvudet. Då knuffade Greta till henne så att hon föll framstupa rakt in i elden”
(Jansson, 2018). Bröderna Grimm beskriver händelsen som: ”Och så kravlade hon fram till
bakugnen och stack in huvudet i den. Då knuffade Greta till henne så att hon åkte in i ugnen,
stängde järnluckan och sköt för regeln (Grimm & Grimm 1983: 94–95). I pjäsen spelas scenen
upp i Akt 2 scen 20 såhär: det står i manuset att häxan öppnar ugnsluckan. En tryckvåg av hetta
möter henne när hon tittar ner i ugnen. Greta knuffar in häxan i ugnen och stänger luckan. Sen
rasar allting samman. Häxans hem och godiset försvinner (Kirkwood, 2018).

6.3.3 Skrämsel som en del av uppfostran
Trots att Hans och Gretas handling kan uppfattas som skrämmande, märkte jag under mitt
fältarbete och under själva premiären att pjäsen skulle framföras på ett sätt som inte skrämde
barnen. Däremot skulle handlingen vara spännande och det märktes när de använde sig av mörka
kulisser som skulle föreställa skogen, samt när häxan Hedwig gjorde sin entré genom att säga:
”Knapra knapra gnaga. Jag hör en liten mus. Vem är de söta barnen, som gnagar [sic] på mitt
hus?” (Kirkwood, 2018). Häxan firades upp bakom Hans och Greta och hennes första replik kom
från högtalarna. Nog för att skådespelarna använde sig av mikrofoner, men den repliken var
inspelad. I det här kapitlet diskuterar jag kort hur man sett på barnuppfostran bland annat i det
gamla bondesamhället. Orsaken till att jag lyfter fram det i min avhandling är att vi måste förstå
det samhället för att förstå varför sagor var skrämmande och varför barn skulle vara rädda.

Lena Marander-Eklund skriver i Att vara hemma och fru (2014) att barnuppfostran har varierat
under tidens gång och att uppfostran är relaterat till en föränderlig syn på barndomen. Marander-

45

Petra Bussman
Eklund refererar till historikern Philippe Ariès som säger att tanken på en barndom förekom inte
under medeltiden, utan förekom under modern tid då barndomen separerades från vuxenvärlden
(Marander-Eklund 2014: 179). Detta ledde till omsorg, men blev också slutet på barnens frihet,
då ett strängare och disciplinärare system inleddes under 1700-1800-talet, anser Ariès (ibid:
179).
Markku Aukia är inne på hur barnuppfostran såg ut hos bönderna i sin bok Lapset Olkoot
Ihmisiksi (2010). Tyvärr skriver han inte ut vilken tidsperiod. Både barn och vuxna skulle bete
sig på grund av rädslan. Hos bönderna förekom ett leverne som innehöll krav gällde barn (Aukia
2010: 14). I varje hem där det förekom små barn var man tvungen att ordna att någon skötte om
och såg efter barnen (Aukia 2010: 37). Eftersom arbeten delades in enligt kön var det naturligt att
det var kvinnorna som skulle sköta den delen. Förutom att det var någon av flickorna, kunde
även någon av pojkarna eller någon av far- eller morföräldrarna fungera som barnens skötare
eller åtminstone som någon som såg efter dem. Om det däremot inte förekom äldre syskon eller
andra vuxna i familjen som var kapabel att fungera som vårdare, anställdes en utomstående.
Oftast var det då jordlösa minderåriga barn som fick någon form av försörjning (ibid: 37). Hos
bondefamiljerna kontrollerades det att barnen bad bordsbön innan de fick börja äta och efter att
de hade ätit skulle de be en bön som tack (Aukia 2010: 91). Pedagogiken innebar att maten
skulle ses en gåva som man ska tacka för. Om bordsbönen försummades och det märktes och om
försummelsen upprepades blev barnet bestraffat (ibid: 91). Barnen fördes turvis till kyrkan,
eftersom de skulle lära sig att klä sig prydligt och då krävdes det också av dem ett gott
uppförande samt en yttre duglighet. De resor som innebar långa färder utanför hemmet var
egentligen uppfostringsresor (Aukia 2010: 121).
Arbetet visade en tydlig samhällelig bakgrundsbild, eftersom man strävade efter att binda
människor vid arbete och vid Bibelns läror (Aukia 2010: 131). Att sköta om småbarn var inget
som uppskattades (Aukia 2010: 135). För en som själv var minderårig var det ett väldigt svårt
arbete (ibid: 135). Gråt eller något som fick barnet att lida, orsakade stora problem för skötaren,
eftersom arbetet uppfattades som misslyckat (Aukia 2010: 135–136). Om omsorgen resulterade i
olyckor, som till exempel som fall som ledde till gråt, betydde det att skötaren måste bli
bestraffad (Aukia 2010: 136). Livserfarenheterna som förekom i bondesamhället grundade sig på
strängt arbete som stödde sig också på vad Bibeln lärde: arbeta för att få äta (Aukia 2010: 180).
Det är bara de som arbetar med händerna som är riktiga människor (ibid: 180). I Katekesen
förekom det anvisningar som följdes om det förekom krissituationer i hemmets uppfostran, något
som även kunde förverkligas: den som inte vill arbeta, den blir också utan att äta (Aukia 2010:
46

Petra Bussman
181). Sanktioner förekom både positivt och negativt tillsammans med uppfostran (Aukia 2010:
188). Till en stor del var sanktionerna reaktioner som hände efter den uppfostrande handlingen,
men ändå var de också något som betingades. På förhand fick man veta om barnet skulle bli
belönat för ett gott arbete eller så var de hot om beteendet hade negativa följder (ibid: 188).
Belöningen kunde vara att barnen fick vara lediga från arbetet, medan bestraffningarna kunde
variera (Aukia 2010: 193, 200). När det gällde barns beteende strävade man efter att skrämma på
olika sätt till exempel negativa busstreck, uttal eller hålla bestraffningsredskap synliga (Aukia
2010: 200). I bondesamhällets hemuppfostran var den verbala uppfostringsmetoden väldigt
ordlös, vilket betydde att de vuxnas uppträdande och uttryck var något som barn skulle lära sig
att tolka (ibid: 200).
Efter att ha analyserat de teman som förekommer i Hans och Greta, märkte jag att
teatermanuskriptet och pjäsen håller en mer komisk ton, trots obehagliga händelser. Häxan är hos
Kirkwood lite tankspridd och ser ingenting utan sina glasögon och säger därtill tokiga saker. Den
onda styvmodern Marta är en karaktär som ofta trampar i klaveret. Det här är intressant, eftersom
Janssons bilderbok som är skriven för småbarn, har en betydligt mörkare ton. Både häxan och
den onda styvmodern ser mer ut som hotfulla skuggor, för att inte tala om de underliga
skuggvarelserna som på långt håll följer med karaktärerna. Jansson följer bröderna Grimms
version ännu mer än pjäsen, och bröderna Grimms version är folksaga från 1800-talet. Sagan är
insamlad under en tid då sagor var skrämmande. Barn löd när de var rädda och blev bestraffade
om de inte skötte sig. Idag ska sagor mer roa barn, men kan ändå innehålla mörka teman som
hungersnöd. Sagors obehagliga teman ska inte skrämma utan mer göra barn uppmärksamma på
det som händer runt omkring dem. Då passar en teaterpjäs bäst, för barnen får se föreställningen
med en vuxen som de får dela gemenskapen med samt får de det tunga visuellt. Men ändå på ett
komiskt sätt.
När pjäsen framfördes den tjugosjunde oktober på Svenska Teatern var salen smockfull av
barnfamiljer. De yngsta verkade vara i fem års ålder och de lite äldre i lågstadieåldern. Pjäsens
handling verkade förtrolla barnen, då de med stora ögon hela tiden verkade vara fokuserade på
vad som hände på scenen. Som jag nämnt tidigare verkade barnen aldrig bli rädda, varken för
styvmodern eller för Häxan. Häxan skulle även verka vara lite fånig, något som kom fram genom
hennes repliker och misstagen hon gjorde på grund av sin dåliga syn. Ett exempel är i Akt 2 scen
16 när Greta och Häxan är i Häxans kök medan Hans sover. I manuset står det att Häxan tar en
kastrull, i tron att det är hennes hatt och lägger den på huvudet. Hon törnar mot bordet och
47

Petra Bussman
skriker till av smärta (Kirkwood, 2018). Denna handling kan verka vara tokrolig och få Häxan att
verka som en korkad skurk, istället för något obehagligt. Barnen levde dessutom in sig i
handlingen. När Jacob Grimm i Akt 1 scen 2 frågar om publiken, egentligen barnen, kan hålla ett
öga på att Wilhelm inte sätter på confabulatorn ropade nästan hela teatersalongen: ”jo”. Senare i
pjäsen när Fru Måne gör sin andra entré i Akt 2 scen 15, efter att Greta sjungit sången Mamma,
sätter sig Fru Måne på pianot som fungerade som confabulatorn och övrig rekvisita under
pjäsens gång. Då var det ett barn i publiken som ropade: ”Man får inte sitta på confabulatorn!”
Buren som Hans satt i såg inte heller ut som en bur, utan man hade, eller Häxan hade, använt sig
av godisrekvisitan och sedan lagt de som väggar runt Hans.

7 Narrativ analys
I det här kapitlet går jag in på narrativanalys, med fokus påsagans olika handlingar. Jimmy
Vulovic skriver i Narrativanalys (2013) att en narrativ framställning, en berättande
framställning, är och gör något samtidigt; det vill säga den är en berättelse och gör berättandet.
Det pågår ett flöde av tid mellan berättelsens början och slut (Vulovic 2013: 6). I själva flödet
utspelar sig händelserna och berättelsens tidsflöde och händelser uppstår aldrig av egen kraft
inför läsarens, lyssnarens eller betraktarens medvetande. Det är alltid någon eller något som
berättar tidsflödet och händelserna. Inom ramen för berättandet ligger berättarens val av medium:
det kan vara allt från muntligt till skriftligt språk till gester, rörliga bilder, stillbilder och så vidare
(ibid: 6). Enligt Vulovic är berättelsens händelseförlopp som synliggörs via händelsens
utveckling viktig, men det är inte det enda som man ska ta hänsyn till om man vill förstå ett
narrativ (Vulovic 2013: 7).
De narrativ och berättande som jag analyserar är bilderboken och pjäsen samt pjäsens
manuskript, som jag sedan jämför med folksagan med Propps funktioner.

7.1 Bilderbokens narrativ
Jag använder mig av Propps 31 funktioner när jag analyserar narrativet i bilderboken om Hans
och Greta. Propps olika funktioner innehåller en kort sammanfattning av funktionens princip, en
definition samt ett traditionellt tecken (Propp 1971 25). Propp delar in dessa tecken i ett schema,
något som jag inte gör. Utan jag förklarar vad de olika funktionerna handlar om och hur de syns i
48

Petra Bussman
narrativet. Sagan om Hans och Greta innehåller inte alla funktioner, därför fokuserar jag mig
enbart på de funktioner som jag anser att sagan innehåller. Den första funktionen är bortavaron,
en i familjen håller sig borta (Propp 1971: 26). I Hans och Greta är det den biologiska mamman,
då det står i bilderboken att det bodde en fattig vedhuggare vid en stor skog med sin fru och sina
två barn, Hans och Greta. Senare står det att: ”Då sa frun, som var styvmor till barnen” (Jansson,
2018). Här presenteras även familjen och hjälten som i denna sagas är barnen. Den andra
funktionen är ett förbud som riktar sig mot hjälten (ibid: 26). I Hans och Greta är det att barnen
inte ska få vara hemma eller ska inte få komma hem igen. Styvmamman säger hos Jansson:
”Imorgon tar vi med Hans och Greta djupt in i skogen och lämnar dem där. Då hittar de inte hem
och det blir mer mat över åt oss två” (Jansson, 2018). Den tredje funktionen är kränkning, det vill
säga förbudet upphävs (Propp 1971: 27). I Hans och Greta är det att barnen hittar hem första
gången. Det står hos Jansson: ”Efter att ha vandrat hela natten, kom barnen fram till stugan i
gryningen. När de knackade på öppnade styvmodern dörren. Stygga barn, varför stannade i
skogen så länge? Vi trodde aldrig att ni skulle komma hem! Men fadern blev glad att se dem, för
han ångrade att han lämnat dem” (Jansson, 2018). Styvmodern reaktion kan tolkas som att
barnen går emot förbudet, det vill säga att komma eller hitta hem. Den fjärde och femte
funktionen förekommer inte i bilderbokens version av sagan, men däremot förekommer den
sjätte och sjunde funktionen som är att skurken försöker lura offret, det är den sjätte funktionen
(Propp 1971: 29). I det här fallet är det både styvmodern och häxan som är skurken. Styvmodern,
eftersom hon försöker bli av med barnen genom att lura dem att bli kvar i skogen. Propps sjätte
funktion förekommer när hon försöker bli av med barnen båda gångerna. Hos Jansson står det:
”Även denna gång hörde barnen allt som sas, men när Hans smög upp för att plocka stenar igen
hade styvmodern låst dörren (Jansson, 2018). Det här kan uppfattas som att nu lurar styvmodern
barnen, så att de inte ska kunna hitta stenar som de använder som en ledtråd. För att inte tala om
båda gångerna som barnen överges i skogen. Då säger styvmodern hos Jansson: ”Sätt er vid
brasan och vila nu, barn. Vi går och plockar mer ved, och kommer tillbaka när vi är färdiga
(Jansson, 2018). Häxan lurar också Hans och Greta och fyller den sjunde funktionen, offret luras
(Propp 1971: 30). När häxan kommer ut, blir barnen rädda och tappar det som de håller i
händerna. Men häxan säger: ”Nej, men vilka söta små barn som hittat hit. Kom in ni bara!”
Senare står det: ”Men gumman låtsades bara vara snäll. Hon var i själva verket en elak häxa som
byggt pepparkakshuset för att locka dit små barn” (Jansson, 2018).
Propps åttonde funktion är att skurken vållar en familjemedlem skada (Propp 1971: 30–31). I det
här fallet är det både häxan när hon burar in Hans för att sedan äta upp honom. Det står: ”Tidigt
49

Petra Bussman
på morgonen bar hon iväg den sovande Hans till en bur. Sedan väckte hon Greta. Stig upp lata
flicka och laga något gott till din bror som sitter i buren och ska gödas! När han är tillräckligt
tjock äter jag upp honom” (Jansson, 2018). Och styvmodern när hon gör fadern illa genom att
vilja göra sig av med barnen. Det förekommer även en funktion som är numrerad som 8a (Propp
1971: 35). Den funktionen innebär att någon i familjen saknar någonting eller längtar efter
någonting. Åter igen är det styvmodern som fyller denna funktion, eftersom hon vill att det är
bara hon och fadern som ska få all mat. Det står: ”Då hittar de inte hem och det blir mer mat över
åt oss två” (Jansson, 2018). Senare står det: ”Allt är uppätet. Vi har bara en halv brödkaka kvar.
Vi måste lämna barnen ännu längre in i skogen, så att de inte hittar tillbaka” (Jansson, 2018).
Sedan saknar sagan de följande funktionerna, däremot fyller den, den sextonde funktionen, det
vill säga hjälten och skurken utkämpar en direkt strid. I bilderbokens version om Hans och Greta
är det Greta och häxan som utkämpar denna strid. Det står: ”Kom hit, Greta! Nu ska vi baka
bröd, känn efter om ugnen är tillräckligt varm. Hur gör man då? Frågade Greta. Din dumsnut!
Kan du inte begripa en sån [sic] enkel sak? Häxan gick fram till ugnen och stack in huvudet. Då
knuffade Greta till henne så att hon föll framstupa rakt in i elden! Greta slog snabbt igen luckan
och sköt för regeln” (Jansson, 2018). Det här kan även uppfattas som den artonde funktionen,
eftersom det är att skurken besegras (Propp 1971: 53). Det här kan också tolkas som den
trettionde funktionen, skurken bestraffas. Styvmodern som också fyller en roll som skurk vet
man inget om. Det förekommer bara att hon dött medan barnen varit borta: ”Den elaka
styvmodern hade blivit sjuk och dött” (Jansson, 2018). Propps tjugonde funktion är att hjälten
återvänder (Propp 1971: 55). Det står: ”På den andra stranden kände barnen igen sig och snart
såg de sin fars stuga. De rusade in och omfamnade fadern” (Jansson, 2018). Den trettioförsta och
sista funktionen är att hjälten gifter sig och får tronen (Propp 1971: 63). Inget sådant förekommer
i Hans och Greta per se, däremot står det hos Jansson: ”Hans och Greta hällde ut alla pärlor och
ädelstenar som de tagit med sig. Det var äntligen slut på sorger och bekymmer och de levde
lyckliga tillsammans i alla sina dagar” (Jansson, 2018). På det här sättet fyller Hans och Greta
den trettioförsta funktionen.

7.2 Pjäsens och teatermanusets narrativ
Här analyserar jag pjäsens och teatermanusets narrativ med hjälp av Propps funktioner. Jag har
de båda i samma kapitel, för att avhandlingen inte ska bli för lång. Jag försöker så utförligt som
möjligt skriva när jag analyserar manuset och när jag analyserar pjäsen.

50

Petra Bussman
Det som jag märkte efter att ha läst manuset och under mitt fältarbete att pjäsen var otroligt
barnvänlig. Ingenting skulle vara skrämmande, trots situationer som kunde uppfattas som
obehagliga, styvmoderns ondska, när barnen överges i skogen, eller när de är hos häxan. Nu vet
jag tyvärr inte hur Kirkwood, som är den ursprungliga dramaturgen, tänkt det eller vad som
teatergruppen diskuterade under sitt första möte, eftersom jag inte fick vara närvarande då. Jag
ansåg att styvmodern även skulle fungera som en något korkad skurk, då hon försökte lösa sitt
problem med att bli av med barnen på väldigt svåra sätt. Att överge barn i en skog som de säkert
kan på sina tio fingrar och som dessutom är nära deras hem verkar inte vara så värst smart. Till
och med häxan, trots sin onda plan, fick publiken att skratta till då och då. Även när hon sjöng
för publiken, efter pausen, att hon äter barn. Barnen i publiken verkade ta det med ro och till och
med dansade lite till musiken.
Publiken och den som läser manuset blir presenterade för Hans och Greta som karaktärer i Akt 1
scen 2 A. Då kommer Hans först in och letar efter katten Jennifer utan framgång. Sen kommer
Greta in och hon bär på en stor glasburk. Medan hon samlar stora vita stenar ropar hon på sin
bror. Hon undersöker stenarna noga och lägger dem i burken. Hans kommer tillbaka in och säger
att han sett något hemskt och ludet i skogen och Greta säger att de inte får gå in i skogen. De
talar med varandra tills de får höra gonggongen som betyder att nu är det mat. Senare i scen 2 B
blir publiken och läsaren ordentligt presenterade för familjen. Både i scen 2 A och 2 B
presenteras familjen samt hjältarna, det vill säga Hans och Greta. I scen 2 B innan de ska äta
maskarna får man veta att mamman är frånvarande. Greta säger: ”Vi bjöds aldrig på mask av
mamma!” (Kirkwood, 2018). Det här är även Propps första funktion, det vill säga en
familjemedlem är frånvarande (Propp 1968: 26). Den andra funktionen är förbudet som riktas
mot hjälten (ibid: 26). I pjäsens fall är det också att barnen inte ska få hitta hem efter att de har
blivit lämnade i skogen. Styvmodern Marta säger i scen 3: De äter för mycket, som hungriga
djur. Men kanske vi går ut i skogen med dem och sen ser vi till att de inte hittar hem. Till den del
av skogen där de aldrig varit och så kommer vi hem, som vanligt. Utom att det bara är vi två
istället för fyra (Kirkwood, 2018). I scen 7 som utspelar sig hemma hos Hans och Greta firar
Marta för att ha gjort sig av med barnen. Hon säger åt Johann: ”Nu är det fest och Schokolade!
Sluta gråta, gamla spade [sic]! Jag vill krama och kyssa dig skallig, idag är jag så härligt
sprallig!” Då kommer Hans och Greta fram ur skuggorna. Marta är chockerad över att se dem.
Sen ler hon äcklat, sträcker ut armarna och säger: ”Ja, kära barn! Vi har roat oss så! Oroat, alltså,
ja för er, stackars små (Kirkwood, 2018). Det här går in i Propps tredje funktion, förbudet kränks
(Propp 1971: 27). I samma scen när Johann går för att natta barnen och läsa en saga av bröderna
51

Petra Bussman
Grimm för dem, upptäcker Marta stenarna i korgen och säger: ”Den här gången vann de där
ungarna visst, men skrattar bäst som skrattar sist (Kirkwood, 2018). Det här är Propps femte
funktion som är att skurken skaffar information åt sig (Propp 1971: 28).
Propps sjätte funktion som är att skurken försöker lura offret kommer fram i scen 8 (Propp 1971:
29). Då väcker Marta Hans och Greta mitt i natten och säger: ”Hör på här, skitungar! Så här är
det, jag gillar inte er, ni gillar inte mig. Men frånsett det är vi en familj. Julen är på väg, och det
finns en läckerhet, som er pappa verkligen tycker om, och den måste plockas om natten. Så på
med stövlarna, vi ska ut och plocka snorbär! Er pappa är värd den bästa julen, och ni- ni sätter
käppar i hjulen! En present som vi plockar tillsammans skulle ju kröna alltsammans! Ni kanske
älskar honom mindre än jag, men det oaktat [sic], hör mitt förslag, ta nu er samman och ge mig
ert stöd. I så fall förtjänar ni, en limpa bröd”. Marta håller fram ett bröd som Hans och Greta inte
kan motstå och de tar emot det (Kirkwood, 2018). Den sjunde av Propps funktioner som är
delaktigheten att offret luras förekommer på tre ställen i pjäsen och i manuset (Propp 1971: 30).
Den första gången sker i slutet av scen 8. Greta säger efter att Marta gått ut från scenen: ”Hon
tror vi att vi föddes igår.” Och Hans svarar: ”Vi klarar det–vi gör som förr. Stenarna står ju vid
vår dörr.” Greta sträcker sig efter burken, men märker då att den är borta. Hon säger: ”De är
borta, varenda en! Hon är en räv, på mänskoben [sic]! Var är hennes hemliga ställe?” Varpå
Hans svarar: ”Greta, vi smular bröd istället.” (Kirkwood, 2018). Den andra gången är när Hans
och Greta följer efter den vita fågeln som ger ett tecken åt dem att följa efter i scen 11 fram till
scen 12 när Hans och Greta kommer till häxans hus och börjar äta av det. Det visar sig att fågeln
egentligen är fladdermusen Bo i förklädnad som tar sin vanliga skepnad efter att barnen har gått
in till häxan. Dessutom har Greta bett den vita fågeln tidigare att den skulle visa dem vägen ut ur
skogen. Tredje gången är när häxan säger att hon vill bjuda barnen på rabarberpaj, men den som
läser manuset och ser pjäsen samt känner till sagans handling vet om att häxan har egentligen
annat i kikaren (Kirkwood, 2018).
I Akt 2 scen 17 förekommer Propps åttonde funktion som är att skurken vållar en familjemedlem
skada (ibid: 30). I denna scen har häxan, som vid det här laget presenterat sig som Hedwig,
förvandlat Hans rum till en fängelsekammare. Det står i manuset att häxan installerar
fängelsegaller runt sängen. Hans vaknar upp av ljudet, rusar upp, skriker och ropar och skakar
galler (Kirkwood, 2018). Greta säger: ”Han är min bror, du låter honom vara! Häxan svarar: ”Jag
är lite förvånad, raring, men du har inte hört min spaning. Häxor måste ju också äta! Och ärligt
talat, Greta, jag är måttligt förtjust i smaken av flicka (Kirkwood, 2018). Propps funktion med
52

Petra Bussman
numret 8a förekommer före det här. Funktionen är att en familjemedlem saknar eller längtar efter
någonting (Propp 1971: 35). Det sker i Akt 2 scen 15 när Greta säger: ”Hon låste dörren, varför
det? Jag önskar nån [sic] att prata med.” Det sker före Greta sjunger sången Mamma och undrar
om den frånvarande modern lyssnar och att hon alltid kunde hjälpa dem (Kirkwood, 2018).
Propps tionde funktion är att hjälten bestämmer sig för att göra motstånd (Propp 1971: 38). Detta
sker i akt 2 scen 17, först lurar Greta häxan att hjälpa till, men när häxan går ut från scenen och
Greta fram till buren där Hans är och säger: ”Jag låtsades bara, allt är bra! Annars blir jag ju
inburad. Ledsen om du kände dig lurad.” Hans svarar: ”Alltså wow! Du luras bra så in i vassen.”
Greta svarar: ”Tack, men ät inte upp madrassen. Lyssna nu, hon vill ha kött, det du ska göra är
enkelt skött. Du ska helt enkelt fasta.” Hon märker att Hans inte kan sluta äta och då säger hon:
”Än sen om du blir smått bastant, hon är ju blind som en synskadad tant! Så varje gång hon vill
känna på ditt fläsk sticker du ut det här benet utan fjäsk (Kirkwood, 2018). Senare i akt 2 scen 20
förekommer både funktion 10 och funktion 12 där hjälten får en magisk medhjälpare (Propp
1971: 38–39). I detta fall är det den rysktalande spisen Rotislav och karaktären Fru Måne som
förekommer i Akt 1 och Akt 2. I Akt 2 scen 6 efter sången Nattdjur dyker Fru Måne upp och
lyser på Gretas kilstenar. Fru Måne: ”Åh, vilka vackra stenar jag ser! Nu tänder jag min
silverstrimma. Låt det lysa, låt det glimma!” I Akt 2 scen 15 är det Fru Måne som påpekar att
häxans svaga punkt är hennes dåliga syn (Kirkwood, 2018). Greta säger i Akt 2 scen 20: ”Snälla
ugn, jag har ett förslag.” Rotislav svarar: ”Tack, jag älskar ju sparkar och slag!” Greta säger: ”Vi
sitter ihop som kanderade nötter, men om vi båda rör våra fötter?” Rotislav: ”Om du och din
brorsa lyckas fly vill också jag se friheten gry.” Greta: ”Ja, det är inte mer än rätt. Håll dig intill
mig, väldigt tätt.” Rotislav: ”Nyckeln finns hos fladdermusen, vi måste komma åt den busen. Jag
har en idé som ingen annan, knocka Bo med stekpannan!” (Kirkwood, 2018). Detta kan även ses
som den trettonde funktionen som är att hjälten reagerar på givaren eller agenten (Propp 1971:
42). Det här är även den fjortonde funktionen som är att hjälten får bruk av agenten (Propp 1971:
43). Spisen Rotislav förekom på scenen som en stor maskin med skorstenar och rökånga,
reglage, och en het glödande mage dit häxan skyfflar in kolet. Två skådespelare fungerade som
en del av maskineriet och sa alla replikerna med rysk accent.
I akt 2 scen 20 förekommer den sextonde funktionen som är att hjälten och skurken är i direkt
strid med varandra (Propp 1971: 51). Detta sker genom att Greta har lyckats slå sönder häxans
glasögon tidigare, vilket gör att häxan ser nästan ingenting. Häxan har vid det här laget bestämt
sig för att äta Greta också. I denna scen strider Greta och Rotislav med Bo med en stekpanna för
att komma åt nyckeln. Häxan säger: ”Är ugnen klar och tillräckligt het?” Greta: ”Sånt [sic] kan
väl häxor kolla själva? Jag är inte längre din älva.” (Kirkwood, 2018). Då närmar sig häxan
53

Petra Bussman
Greta, mjukt och farligt och säger: ”Du har en besk tunga, min vän. Ska bli väldigt gott att äta
den.” Det står i manuset att häxan öppnar ugnsluckan. En tryckvåg av hetta möter henne när hon
tittar ner i ugnen. Häxan säger: ”Blås på elden, låt den växa sej [sic] stor och het för en
välstekt…” Greta:” … häxa!” Greta knuffar Häxan i ugnen och stänger luckan och säger åt
Rotislav: ”Jag du har plats i magen!” Allting rasar samman. Häxans hem och godiset försvinner
(Kirkwood, 2018). Det här kan även ses som att Propps sextonde funktion upprepar sig, då
Rotislav ser till att häxan brinner upp (ibid: 51). Efter att häxan har brunnit upp är det den
artonde funktionen som uppfylls, eftersom skurken är besegrad (Propp 1971: 53). Fram till scen
22 uppfylls den tjugonde funktionen som är hjältens återvändo (Propp 1971: 55). Då återvänder
Hans och Greta till sin fader Johann. Hans säger: ”Pappa, gråt inte!” Greta: ”Det är vi!” Johann:
”Åh, kära barn, vilken eufori!” (Kirkwood, 2018). I den här scenen förekommer den trettionde
funktionen som är, enligt Propp, skurken blir bestraffad (Propp 1971: 63). I denna scen kommer
Marta in och hon har en stor och buskig rävsvans där hon blev biten av räven i akt 1 scen 9 C. I
scen 22 har rävsvans vuxit ut och Johann säger: ”Marta. Du försöker väja. Har du ingenting att
säja?” Marta: ”Hans och Greta. Jag skäms som en räv. Er pappa har varit så orolig och skev. Jag
vet inte om det var hunger eller kyla. Som drev mig till allt… Nu vill jag bara yla…” Hans:
”Greta, titta, hon har en svans!” Johann: ”Hon sa att hon blev biten nånstans [sic].” Hans: ”En
räv som raska´rakt [sic] på hennes gump!” Johann: ”När hon kom hem växte det ut en stump.
Och snart så blev det den här bamsen…” Marta: ”Sluta, jag blir så skamsen!” (Kirkwood, 2018).
Däremot blir styvmodern förlåten av Hans, Greta och Johann, eftersom hon visar sig ångerköpt. I
scen 22 förekommer också Propps trettioförsta och sista funktion som är att hjälten gifter sig och
får tronen (ibid: 63). Det här förekommer inte i pjäsen, men återföreningen med familjen och
julfirandet samt slutet på familjens matbekymmer kan uppfattas som en belöning. Efter att
ädelstenarna fallit till marken förvandlas de till grönsaker. Johann: ”Vilket fantastiskt
fyrverkeri!? Här har ingenting vuxit på åratal!” Det står i manuset att Johann hugger ner en gran
och en jättegran uppenbarar sig på scenen. Marta tar fram tomteluvor och juldekorationer. Marta
säger: ”Och nu ska vi dekorera, ta fram pyntet och polera.” Johann: ”Tomteluvor,
julgranskulor…” Marta: ”Absolut! Nu är det jul!” Hon hänger upp julstjärnan. Marta: ”Gläns
över strand och sjö!” Sen börjar det snöa och de sjunger Det börjar snöa. (Kirkwood, 2018).
Detta är pjäsens första slut.

7.3 Folksagans, bilderbokens och pjäsens innehåll

54

Petra Bussman
Både bilderboken och pjäsen hade i botten samma motiv som förekommer i Antti Aarnes index,
både versionen med indexnumret 327 och 327 A. I versionen med indexnumret 327 framgår
barnen överges av sina fattiga föräldrar i skogen, men barnen hittar hem tack vare tygtrasor som
de lämnat efter sig, tredje gången äter fåglarna upp deras brödsmulor och barnen vandrar tills de
kommer till ett pepparkakshus som tillhör en häxa (Aarne 1981: 116). I sagan om Hans och
Greta händer samma sak, de blir övergivna av sina föräldrar, men de använder sig först av
kiselstenar. Den lilla hjälten blir över natten i huset med sina bröder hos trollet, eller så bär trollet
hem barnet i en säck. Barnet lägger en sten i säcken, men tas tillslut tillfånga. Senare blir trollet
lurat. Trollet luktar sig till människokött och håller barnen fångna och försöker få dem feta (ibid:
116). Hos bröderna Grimm och hos Jansson står det att häxan kan lukta sig till människor eller
människobarn. Hos bröderna Grimm står det: ”Häxor har röda ögon, och därför kan de inte se
särskilt långt, men de har lika fint väderkorn som djuren och kan lukta sig till när människor
närmar sig (Grimm & Grimm 1983: 92). Hos Jansson står det: ”Häxor har röda ögon och ser inte
så bra, men de kan lukta sig till människobarn” (Jansson, 2018). I pjäsen och i manuset förekom
häxans dåliga syn i de tokigheter som häxan gjorde. I pjäsen och i manuset förekommer det i Akt
2 scen 15, Greta: ”Jo… Hedwig verkar lite förryckt. Ge mig lite råd, ett tips, en liten
tanketråd…” Månen: ”Svaret står i skyn: Någon har dålig syn! Det är Hedwigs svaga punkt”
(Kirkwood, 2018).
När trollet ska undersöka hullet på det infångade barnet, sticker han ut ett ben eller en träbit,
sedan sker ett utbyte. Det är trollets fru eller barn som hamnar i ugnen eller så sjunger hjälten
som resulterar i att trollet befriar honom. Det händer också att hjälten spelar dum och ber trollet
visa honom hur han ska ta sig in i ugnen (ibid: 116). Hos bröderna Grimm står det: ”Stick ut
fingret, Hans, så får jag känna om du är tillräckligt fet. Men Hans stack istället ut en liten
benpipa, och gumman som hade dåliga ögon, kunde inte se vad det var utan trodde det var
pojkens finger, och hon förundrade sig över att han aldrig började bli fet (Grimm & Grimm
1983: 93). Hos Jansson står det: ”Eftersom häxan såg dåligt gick hon varje morgon fram till
buren och sa: Räck ut ett finger Hans, så får jag känna om du börjar bli fet! Då sträckte Hans ut
ett avgnagt kycklingben istället. Häxan kunde inte förstå varför Hans inte blev tjockare”
(Jansson, 2018). I pjäsen framkom det genom manuset där det stod att Häxan undervisar Greta i
hur man gör en smördeg, hon blandar ihop smör och mjöl i en skål. Detta förekommer i Akt 2
scen 18. Häxan: ”Knåda degen till en klump, släpp sen ner den med ett FUMP! Puckla på den,
knåda loss, Visa degen: ”who’s the boss!” Greta knådar degen. Häxan: ”Härligt, Greta! Just så
där! Hans får smaka på det här. Han ska gödas, tammetusan! Hansi-hans, här kommer husan!”
Häxan kommer med en paj till Hans. Hans äter och blir fetare för varje vers. Hans sjunger sången
55

Petra Bussman
Skinn Och Ben sen säger Häxan: ”Sju dagar i sträck har jag matat och gött den där grisen och nu
är jag trött. Han är mager som ett strå den gossen.” Då påpekar fladdermusen Bo på
fladdermusspråk att det är något lurt på gång. Häxan: ”Jaså minsann? Du anar ugglor i mossen?”
I scen 19 i samma akt 2 som sker i sovrummet, står det att Häxan kommer med en stor kanna.
Häxan: ”Hans, titta på vår julmeny, det är en kanna söt fondue, man sticker ner fingret och
dippar.” Häxan håller kannan utanför buren. Hans: ”Nja, jag tror jag skippar… Häxan: ”Oj, int
[sic] ska väl svälta, min glupska, lilla bälta.” Hans tvekar. Sedan sticker han ut benet ur buren.
Han doppar det i såsen. För det till munnen och slickar. Igen. Och igen. Fortare och fortare…
tills: Häxan grabbar plötsligt tag i benet och tag i benet och drar. Det halkar ur Hans grepp.
Häxan känner att benet inte sitter fast på Hans. Hon sticker hon [sic] in armen i buren och söker
efter Hans. Han retirerar till ett hörn av buren men hon får grepp om honom. En förfärlig, farlig
tystnad. Sedan: Häxan: ”Greta… Greta!” Greta kommer. Häxan: ”Du som har lite bättre synVad ser du, kära sockergryn?” Greta: ”Jag ser Hans. Min bror”. Häxan: ”Och hur ser han ut,
månntro?” Greta: ”Riktigt porträttlik”. Häxan: ”Kan du vara mera specifik? Är han fet? Eller
kanske…?” Greta: ”Mager.” Häxan: ”Har du fler lögner på lager? Sluta ljuga, för vad som än
händer, har Hedwig rätt så vassa tänder.” Greta: ”Snälla Hedwig, lugna dig. Det var ett skämt,
okej?” (Kirkwood, 2018).
Hos bröderna Grimm står det att Greta spelar dum och säger att hon inte riktigt vet hur hon ska
bära sig åt. Varpå häxan irriterat visar henne och när hon kravlat in i bakugnen knuffar Greta in
henne (Grimm & Grimm 1983: 94). Hos Jansson förekommer scenen när häxan luras på nästan
samma sätt: ”Kom hit, Greta! Ropade häxan en morgon. Nu ska vi baka bröd, känn efter om
ugnen är tillräckligt varm. Hur gör man, då? Frågade Greta” (Jansson, 2018).
Flykten från trollet sker, enligt Aarne, genom att barnen tar sig över vattnet med hjälp av ankor
eller änglar, de förvandlar sig, eller så försöker trollet dricka dammen tom och spricker (ibid:
116).
Hos bröderna Grimm och Jansson förekommer flykten på samma sätt. Hos bröderna Grimm står
det: ”När de vandrat några timmar, kom de till ett stort vattendrag. Här kan vi inte ta oss över, sa
Hans. Jag ser varken vadstenar eller bro. Här går inte heller några båtar, svarade Greta. Men där
simmar en vit and. Om jag ber henne, hjälper hon oss nog över. Och så ropade hon: Lilla and,
lilla and, där står Hans och här står jag. På din rygg oss båda tag, över till den andra strand! Den
lilla anden kom genast fram till dem” (Grimm & Grimm 1983: 95). Hos Jansson står det: ”När de
vandrat några timmar kom de till en bred flod. Här kan vi inte komma över, sa Hans. Det finns
56

Petra Bussman
varken bro eller båt. Men där simmar en and, sa Greta. Kom hit lilla vita and, kan du bära oss på
din rygg över floden? Och det kunde anden” (Jansson, 2018). I pjäsen förekommer det inte en
bred flod utan i Akt 2 scen 20, efter att spisen Rotislav sjungit Rotislavs Avsked, fyller Hans och
Greta fickorna med häxans skatt och springer iväg efter att ha sagt att de aldrig mer kommer
tillbaka (Kirkwood, 2018). Detta slut förekommer i Aarnes index där han beskriver Hans och
Greta versionen, som har indexnumret 327A (Aarne 1981: 117). Det står att häxan hamnar i
ugnen och barnen får hennes skatt. Men det står ingenting om en specifik flykt som den tidigare
versionen som förekommer i 327. Annars är början lika, barnen blir övergivna i skogen av sina
föräldrar, de kommer till pepparkakshuset och pojken ska bli fet (ibid: 117).
Propps 31 funktioner förekommer i båda versionerna av Hans och Greta. Både i Janssons
bilderbok och i teatermanuskriptet samt i pjäsen. Däremot förekommer de olika funktionerna
mycket mer i teatermanuskriptet och i pjäsen, i jämförelse med bilderboken. Det kan bero på att
bilderbokens handling är ganska kort. Pjäsen är längre, ungefär två timmar lång. Det här betyder
att det därför förekommer mer av funktionerna i pjäsens handling. Det samma gäller för
teatermanuskriptet som följer pjäsens gång.

8 De tidlösa sagorna
Det intressanta är att bilderboken om Hans och Greta höll sig ganska långt till bröderna Grimms
version. Med de mörka färgerna och bilderna och bildtexten kan man leva sig in i sagans dystra
handling. Jansson har tagit konstnärliga friheter och ritat dit olika skuggvarelser som observerar
handlingens karaktärer på långt håll. Möjligen för att få den spänning som bröderna Grimms
version innehåller. Dessutom följer Jansson handling av sagan Antti Aarnes index, den version
som har index numret 327A och som heter Hans och Greta (Aarne 1981: 117). Hos Aarne,
Jansson och bröderna Grimm är handlingen densamma, barnen blir övergivna i skogen, de
kommer till ett pepparkakshus, pojken ska bli fet, häxan hamnar själv i ugnen och barnen får
hennes skatt.
Pjäsen, däremot, var en familjepjäs, trots den obehagliga handlingen. Under mitt fältarbete
undrade jag ändå, eftersom pjäsen verkligen ville få fram det svåra med hungersnöd, om den i
pjäsen ville få barn att förstå vad svält innebär och att det här är någonting som verkligen
förekommer. Det går inte att undgå bland annat WHO:s reklamer som handlar om svältoffer i u-

57

Petra Bussman
länderna. Idag ska barn däremot inte bli rädda, något som jag märkte under övningarna och efter
att ha gått igenom manuset. Det obehagliga som styvmodern, häxan eller när barnen blev
övergivna ströks över med humor eller med sång. Enligt Zipes har synpunkter på barnuppfostran
ändrats efter det andra världskriget och det har också påverkat den klassiska folksagan, att den
blivit mer bakåtsträvande för progressiva kritiker och nyskapande författare (Zipes 1984: 201).
Sagorna uppfattas inte enbart som sexistiska, rasistiska och auktoritära, innehållet återspeglar
dessutom ett halvt feodalt, patriarkaliskt samhälle. Det som en gång i tiden gav hopp om bättre
levnadsvillkor har mer blivit som ett hinder för dagens barn i västvärlden, anser Zipes. Moralen i
den klassiska sagan och dess slutpoäng kan inte längre anses vara underlättande och frigörande
ansikte mot ansikte med kärnvapenkrig, ekologisk förstörelse, ökande styrning av regeringar och
industrier samt svåra ekonomiska kriser (ibid: 201). Hungersnöd är också en del av vår
ekologiska förstörning, något som barn har svårt att undvika.
Det som var mycket återkommande under arbetet med pjäsen var att barnen skulle inte bli rädda
eller förlöjligas. Under mitt första fältarbete vid Svenska Teatern som skedde den 21.9 satt
Höglund med skådespelarna och diskuterade praktiska detaljer. Hur skulle de ta emot publiken
som hade barn med sig? Höglund föreslog att de skulle bjuda på godis, men då började några av
skådespelarna protestera och sa att de finska barnen är bland de fetaste i världen. Och en annan
påpekade att det inte är rättvist för barnen heller om några sen sitter och äter godis, medan de
andra barnen inte får något om de har sin godisdag enbart på lördagar. Då tog de istället upp ett
klistermärke som skulle ha häxans bild på sig, som skulle delas ut tillsammans med programmet
åt de som kom till föreställningen med barn. Häxan skulle alltså vara en central gestalt under
föreställningen, något som hon är i sagans handling, men det verkade som att de redan under
denna övning försökte få henne att verka mindre skrämmande genom att hennes bild skulle
uppenbara sig på ett klistermärke. När jag fältarbetade under deras generalrepetition, den
nittonde oktober märkte jag att Höglund och skådespelarna ännu satt och funderade på hur
pjäsens handling skulle fungera som barnvänlig visuellt. De ville inte heller förlöjliga barnen, så
de tog bort sådant som syftade på toaletthumor. Under premiären, i scenen där Hans och Greta
återförenas med sin far, hade skådespelaren som spelade fadern skjortan öppen. När hon sa sin
replik: ”Henne glömde jag nästan” knäppte hon den igen. Detta kan uppfattas som något sexuellt,
då jag märkte att det var bara de vuxna som skrattade åt denna intrig. Nu vet jag inte om det här
var något som var in regisserat med tanke på premiären, eller om det var något som de behöll i
föreställningarna överlag.

58

Petra Bussman
Att hålla barn rädda fick dem även att lyda, något som sagorna återspeglar med sina ickebarnvänliga teman. Idag ska sagorna mer roa och underhålla barn, skrämsel ingår inte i
uppfostran, om man jämför med hur det var under bondesamhället. Barn behöver inte tolka de
vuxnas kroppsspråk och det förekommer inte någon form av straffredskap i hemmen. Det som
även användes som non-verbala varningar var bland annat grymtningar (Aukia 2010: 200).
Övrigt som också användes som uppfostringsmetoder i hemmet var att slå på fingrarna, knäppa
med fingrarna eller stå i skamvrån (ibid: 200). Enligt Zipes hade de klassiska sagorna ett
uppfostrande syfte (Zipes 1984: 212). Idag görs sagor till teaterpjäser och teater ska vara
underhållande. Men ändå, förutom svåra och obehagliga teman som hungersnöd, förekom även
en styvmamma som var ond, men hon blev snäll på slutet. Hos bröderna Grimm förekommer det
att hon har dött vid sagans slut (Grimm & Grimm 1983: 96). Även hos Jansson står det att
styvmamman har dött medan barnen var borta (Jansson, 2018). Johnsen skriver att myten om den
onda styvmodern grunder sig på medförda kulturella föreställningar om moderskapet (Johnsen
1982: 147). I pjäsen, precis som hos bröderna Grimm och Jansson, förekommer det att den
biologiska modern är död och att Hans och Greta ser sin stymoder som en ond människa som
kommit in i deras liv.
Zipes håller delvis med Bettelheim när det gäller att lyssna till eller läsa sagor (Zipes 1984: 206).
Då uppstår det ett förfrämligande eller en separation från en bekant värld som medför en känsla
av kuslighet som är både främmande och tröstande (ibid: 206). Enligt Ernst Bloch är det, det
goda i drömmarna som ofta beskrivs som fantasi och handling i sagor med framåtsträvande och
befriande drag: mänskliga varelser med en rakryggad hållning som strävar efter en självständig
existens och icke-alienerande miljö, som tillåter demokratiskt samarbete och human omtanke
(Zipes 1984: 207). Bloch intresserar sig inte bara för de traditionella sagornas tidlöshet utan även
för hur de moderniseras för att vädja till alla klasser och åldersgrupper i samhället (Zipes 1984:
208).
Berättarrösten prövar och försöker avslöja de störande undertryckta socialpsykologiska
konflikterna, då den unga läsaren ska lättare föreställa sig vilka krafter som i det verkliga livet
arbetar för att begränsa handlingsfriheten (Zipes 1984: 212). Zipes går även in på den klassiska
sagans förvandling (ibid: 212). Förvandlingen går ut på att författaren utgår ifrån att den unge
läsaren är redan bekant med den klassiska sagan och beskriver det bekanta på ett sätt som för
främlingar, som betyder att läsaren tvingas tänka på de negativa aspekterna i anakroniska former
och kanske överträda dem (Zipes 1984: 212–213). Poängen är att bryta, skifta, avslöja och göra
om de traditionella motiven för att befria läsaren från det slitna och inlärda sättet att uppfatta
59

Petra Bussman
litteraturen (Zipes 1984: 213). Förvandlingen raderar inte den klassiska sagans välkända drag
eller värderingar, däremot upplöser dess negativitet, genom att visa en annan estetisk och social
miljö som gör alla värden relativa (ibid: 213).
Enligt Bettelheim gestaltar sagan om Hans och Greta den ångest och lärdom som barnet möter i
den viktiga uppgiften att komma över och förandliga primitiva och destruktiva drifter
(Bettelheim 1982: 192). Barnet ska lära sig att om det inte själv befriar sig från dessa drifter,
kommer samhället och föräldrarna att ta till tvångsåtgärder. Symboliskt ger sagan uttryck för de
psykiska erfarenheter som är direkt knutna till modern och det är därför som fadern enbart blir en
overksam skuggestalt (ibid: 192). Detta är något som förekommer i både bilderboken och i
pjäsen och i teatermanuskriptet, då fadern har ingenting att säga till om när det gäller barnen.
Bettelheim anser att Hans och Greta blir besvikna över att de inte hittar en lösning på sitt
problem i verkligheten, när de inte längre tror på födan som ett medel till räddning, i det här
fallet är det brödsmulorna, och därför ger de nya tyglar åt sin orala regression (Bettelheim 1982:
192). Pepparkakshuset i sagan representerar den mest primitiva behovstillfredsställelsen och
barnen rycks med av sitt okontrollerade begär och börjar förstöra det som skulle ge dem skydd
och trygghet. Däremot borde Hans och Greta lärt sig av fåglarna som åt brödsmulorna att inte äta
upp saker och ting (ibid: 192). Det här förekommer både i bilderboken och i folksagan, men i
pjäsen och teatermanuskriptet är det först Hans som faller för frestelsen. Det sker i Akt 1 scen 12
när Hans och Greta kommer till Häxans hus. Det är helt och hållet gjort av socker, godis och
underbara ting. De stannar upp i förundran. Greta: ”Titta, Hans! Det där huset är gjort av…
ätbara saker.” Hans: ”Jag tror inte mina ögon, minst tretusen saker… tror du att man får…?”
Greta: ”Smaka du, så ser vi hur det går.” Hans slickar försiktigt på huset. Hans ögon vidgas. Han
strålar: Hans: ”Mmmmm!” Greta: ”Är det gott?” Hans slickar här och där på huset. Hans: ”Som
en dröm i socker och flott.” Greta: ”Undrar vem som håller i kaveln? Tänk om vi drömmer? Hur
smakar gaveln?” Hans: ”Som varm tjinuskisås, som man kan hälla… ” Greta: ”Tänk om det är en
fälla! Hans, det för bra för att vara sant…” Hans: ”Greta, du pratar om som en gammal tant.”
Greta: ”Men ett hus av godis, med nöttryffel-spont? Har du nånsin [sic] sett ett sånt?” Hans:
”Minns int [sic]” Greta: ”För såna finns int [sic] För det första, hur ska det tåla regn och rusk?”
Hans: ”Det må vara lögn och fusk. Men om vi drömmer nu Så drömmer jag bättre än du!” Hans
bryter loss en bit av huset och räcker det till Greta. Hans: ”Sluta fråga. Bara testa! Det är dags att
börja festa!” Greta tar emot biten. Slickar försiktigt på den. Hennes ansikte lyser upp. Barnen
kastar sig över huset. Hans och Greta äter upp huset medan de sjunger. De tänker inte på något
annat än sin hunger och njutningen i att äta (Kirkwood, 2018). Bettelheim skriver att alla barn
60

Petra Bussman
inser att de, precis som Hans och Greta, skulle vilja sätta sig i pepparkakshuset hur farligt det än
är (Bettelheim 1983: 193). Huset är en bild av oral lust och lockelsen att ge efter för den (ibid:
193). Jag förstår att man scenmässigt har försökt få fram Bettelheims teorier om det orala i sagan
genom att skådespelarna ska visa njutningen av att äta. Men det var inget som jag specifikt
tänkte på, varken under övningarna, premiären, eller när jag läste igenom de olika
sagoversionerna. Dessutom tror jag att barnen uppfattade häxan som en skurk och inte som
någon form av bestraffning för att Hans och Greta ger efter för en frestelse.
Hans och Greta som förmodligen mången annan saga kommer alltid att berättas, så länge som
det finns människor. Det intressanta är att en bilderbok följer bröderna Grimms version, men när
sagan läggs upp som en familjepjäs har det satsats mycket på just barnen som åskådare. De ska
inte bli rädda utan njuta av pjäsen tillsammans med de vuxna i teatersalongen. Pjäsen och
teatermanuskriptet som baserar sig på folksagan innehåller dessutom konstnärliga friheter, som
t.ex. karaktärer som Fru Måne, fladdermusen Bo och den talande spisen Rotislav, men ändå
innehåller den sagors typiska teman, som den elaka styvmodern och häxan. Däremot ska det
onda förlöjligas något som syns i styvmoderns och häxans karaktär, de är klumpiga och säger
lustiga saker. Tanken är att idag ska barn inte skrämmas, utan de ska underhållas och det sker
bäst genom att gå och se på en familjepjäs. Ändå följer pjäsen det som också förekommer i
sagan, styvmodern är ond och fadern är passiv och lyder henne blint, trots att hon skadar hans
barn.
Det andra som jag märkte var att även om psykoanalys och strukturalism är två skilda
inriktningar, i det här fallet syftar jag på Bettelheim och Propp, står de inte i ett
motsatsförhållande.
Psykoanalysen analyserar sagans djupare mening, som i Hans och Greta är det orala, medan
Propps funktioner går in i handlingens början, mitten och slut. Bettelheims psykoanalytiska
teorier syns också att åtminstone barnen som ser pjäsen utgår ifrån att det ska gå bra för
huvudkaraktärerna i pjäsen. Det narrativa i både bilderboken och i teatermanuskriptet och i
pjäsen följer Propps 31 funktioner. Pjäsen och teatermanuskriptet innehåller största delen av
funktionerna, eftersom deras handling är till sin form längre, men dessa och bilderboken har
samma början och mitt, men slutet skiljer dem åt.

Till sitt innehåll följer både bilderboken, teatermanuskriptet och pjäsen Aarnes index, men pjäsen
har i sitt innehåll mycket som är eget. Hos Aarne, i bilderboken samt hos bröderna Grimm är
innehållet från början till mitten detsamma, då barnen blir övergivna, de kommer till
61

Petra Bussman
pepparkakshuset, Hans ska gödas, men det är häxan som blir lurad och hamnar själv i ugnen. Det
är slutet som återigen skiljer deras innehåll åt. Hos Aarne, bröderna Grimm och i bilderboken
förekommer det djur eller andra figurer som hjälper barnen under deras flykt. I pjäsen, efter att
barnen har fyllt fickorna med häxans skatt, säger de att de aldrig mer kommer tillbaka och
springer därifrån. I slutet av pjäsen förvandlas dessutom skatterna till grönsaker, något som den
fattiga familjen anser att de har mer nytta av än ädelstenar. Bilderboken och teaterpjäsen är ett
ändå, trots sina olikheter, ett bevis på att Zipes teori stämmer; sagor är tidlösa

9 Källor
Adams, Kinsey Linda (1990): Folk Narrative. The Emergence of Folklore in Everyday Life. A
Filedguide and Sourcebook (red.) George H. Shoemaker, Bloomington, Indiana, Trickster Press
Aarne, Antti (1981): The Types Of The Folktale. Suomalainen Tiedeakatemia. Helsinki,
Academia Scientiarum Fennica.
Aukia, Markku (2010): Lapset Olkoot Ihmisiksi. Suomen talonpoikaiskotien hiljainen kasvatus
Kansantieteellinen tutkimus, Åbo, Turun Yliopisto
Basile, Giambattista (2007): The Tale of Tales, or Entertatinment for Little Ones. Pentamerone.
Detroit, Wayne State University Press
Bettelheim, Bruno (1982): Sagans Förtrollade Värld. Folksagornas innebörd och betydelse.
Stockholm, Nordstedt
Boccaccio, Dante (1977): Decamerone, Stockholm, Forum
Bottigheimer, Ruth B. (2014): Magic Taled and Fairy Tale Magic. From Ancient Egypt to the
Italian Renaissance.New York, Palgrave Macmillan,
Bäck-Wiklund, Margareta, & Bergsten, Birgitta (1997): Det moderna föräldraskapet. En studie
av familj och kön i förändring. Falun, AiT Scandbook
Denk, Thomas (2002): Komparativ metod: förståelse genom jämförelse, Lund, Studentlitteratur

62

Petra Bussman

Granholm, Kenneth & Svanberg, Jan (2004): Deltagande observation i teori och praktik.
Metodkompassen-kulturvetarens metodbok (red. Lena Marander-Eklund, Ruth Illman, Blanka
Henriksson), Åbo, Åbo Akademi
Grimm, Jacob & Grimm, Wilhelm (1983): Bröderna Grimms sagor. LäsaBra, Sverige
Hagström, Charlotte & Sjöholm, Carina (2017): Nya frågor till gamla svar. Frågelistor som
historisk källa. Kulturhistoria. En etnologisk metodbok. (Red.) Jönsson, Lars-Erik & Fredrik,
Nilsson, Lund, Lunds Universitet
Henriksson, Blanka (2007): ”Var trogen i allt”: den goda kvinnan som konstruktion i svenska
och finlandssvenska minnesböcker 1800-1980. Åbo, Åbo Akademis Förlag
Henriksson, Blanka (2012): Trollen och vi. Folkliga föreställningar i Svenskfinland, Arkmedia,
Vasa
Jansson, Alexander (2018): Hans och Greta. Stockholm, Brombergs Bokförlag
Johnsen, Birgit Hertzberg (1982): Myten om den onde stemor: fra folktetradisjon til
masselitteratur, Oslo, Universitetsforlaget
Kaijser, Lars (1999): Fältarbete. Etnologiskt fältarbete (red. Lars Kaijser & Magnus Öhlander),
Lund, Studentlitteratur
Kirkwood, Lucy (2018): Hans och Greta. Devisning: Katie Mitchell och Lucy Kirkwood,
Översättning till finlandssvenska: Annina Enckell, Bearbetning: Jakob Höglund och Annina
Enckell, Slutlig version 5.05.2018
Leino, Pentti (1989): The Interpretation of Tales in Folkloristics, Studies in Oral Narrative,
Helsingfors, SKS
Löfgren, Jakob (2018): …And Death proclaimed ”Happy Hogswatch To All, And To All A Good
Night”* Intertext and Folklore in Discworld-fandom. Åbo, Åbo Akademi
63

Petra Bussman

Maguire, Moira & Delahunt, Brid (2017): Doing Thematic Analysis: A practical, step by step
guide for learning and teaching scholars. All Ireland Journal of Higher Education, s. 3353, 3358,
33511
Marander-Eklund, Lena (2014): Att vara hemma och fru. En studie av kvinnligt liv i 1950-talets
Finland, Helsingfors, Svenska Litteratursällskapet i Finland
Perrault, Charles (2009): The complete fairy tales, Oxford, Oxford U.P
Peterson, Per (1990): Sagans Teorier. Uppsala, Uppsala Universitet
Pripp, Oscar (1999): Reflektion och etik. Etnologiskt fältarbete (red. Lars Kaiser & Magnus
Öhlander) Lund, Studentlitteratur
Propp, Vladimir (1971): Morphology of the Folktale. (red. Alan Dundes & Louis A Wagner)
Austin, The University Of Texas Press
Quaife, Geoffrey Robert (2011): Godley zeal and furious rage: the which in early modern
Europe, London; New York, Routledge
Schechner, Richard (1992): Folklore, cultural performances and popular entertainments: a
communications-centered handbook. (Red. Richard Bauman) Oxford U.P
Swahn, Öjvind-Jan (1992): Det var en gång… Svenska folksagor. I urval, och med inledning och
kommentarer av Jan-Öjvind Swahn. Stockholm, Carlssons
Thompson, Sith (1981): Inledningen till The Types Of The Folktale, Helsingfors, Suomalainen
Tiedeakatemia, Academia Scientiarum Fennica
Vulovic, Jimmy (2013): Narrativanalys, Lund, Studentlitteratur
Wilson, Michael (2006): Storytelling and theatre. New York, Palgrave Macmillan

64

Petra Bussman
Zipes, Jack (1984): Saga och Samhälle. Den klassiska genren för barn och
civilisationsprocessen. Bromma, Mannerheim & Mannerheim
Öhlander, Magnus (1999): Utgångspunkter. Etnologiskt fältarbete (red. Lars Kaijser & Magnus
Öhlander), Lund, Studentlitteraur
Öhlander, Magnus (1999): Deltagande observation. Etnologiskt fältarbete (red. Lars Kaijser &
Magnus Öhlander), Lund, Studentlitteratur
Östling, Per-Anders (2002): Blåkulla, magi och trolldomsprocesser: en folkloristisk studie av
folkliga trostföreställningar och av trolldomsprocesserna inom Svea Hovrätts jurisdiktion 1597–
1720, Uppsala, Uppsala Universitet
Fältarbete vid Svenska Teatern i Helsingfors, 21.9.2018, 24.9.2018, 5.10.2018, 19.10.2018

65

Petra Bussman

9.1 Internetkällor
www.britannica.com (19.2.2020)
www.theatredatabase.com (19.2.2020)
www.isof.se/sprak/sprakradgivning/engelska-ord-pa-svenska/engelska-ord-pa-svenska-a-o.
(7.7.2020)

66

