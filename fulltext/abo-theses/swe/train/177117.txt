Att som finskspråkig förälder
välja svenskspråkigt daghem
på en språkö

Ellen Engdal-Dannbäck
Avhandling pro gradu i pedagogik
Utbildningslinjen för lärare inom
småbarnspedagogik
Åbo Akademi
Vasa 2020

Handledare: Ann-Katrin Svensson

Ellen Engdal-Dannbäck

Abstrakt
Författare

Årtal

Ellen Engdal-Dannbäck

2020

Arbetets titel

Att som finskspråkig förälder välja svenskspråkigt daghem på en språkö
Opublicerad avhandling i pedagogik för pedagogie magisterexamen

Utbildningslinjen för lärare inom småbarnspedagogik
Åbo Akademi, Vasa
Fakulteten för pedagogik och välfärdsstudier

Sidantal (tot.)

61 (65)

Avhandlingen utfördes inom projektet Föräldrasamarbete
Referat

Studiens syfte är att undersöka varför finskspråkiga föräldrar till barn inom den
svenskspråkiga småbarnspedagogiken valt ett svenskt daghem i en finskspråkig
miljö och hur de ser sin egen och daghemmets roll i barnens utvecklande av det
svenska språket.
Studien har för avsikt att öka kommunikationen mellan föräldrar och lärare vilket
leder till ett hållbart samarbete mellan barnens hem och småbarnspedagogiken. Ett
hållbart samarbete gagnar verksamhetens utveckling och barnens tillägnande av det
svenska språket. Studien undersöker vilka möjligheter föräldrarna uppfattar att de
har för att stödja barnens svenska språkutveckling och vilka synpunkter föräldrarna
har på hur verksamheten kan utvecklas.
Det sociokulturella perspektivet används som teoretisk referensram och den
empiriska delen består av intervjuer med åtta finskspråkiga föräldrar vilka alla har
barn i svensk småbarnspedagogik på en språkö.
Resultaten påvisar att det främsta motivet bakom daghemsvalet är föräldrarnas
positiva inställning till det svenska språket och deras intresse för språkkunskaper.
Föräldrarna uppfattar att svenska språkkunskaper ger bättre framtidsmöjligheter för
barnen. Föräldrarna försöker i mån av möjlighet stödja barnens svenska
språkutveckling men efterlyser stöd för det. Flera föräldrar är också intresserade av
att själva få lära sig svenska och många har uppfattningen om att personalen vid
daghemmet bör tala mera svenska med barnen.
Sökord

Föräldrar, samarbete, småbarnspedagogik, språkpolicy, språkö, tvåspråkighet

Ellen Engdal-Dannbäck

Innehållsförteckning
Abstrakt
1. Inledning .................................................................................................................................... 1
1.1 Syfte och frågeställningar ............................................................................................................. 2
1.2 Definition av centrala begrepp...................................................................................................... 2
2. Bakgrund ................................................................................................................................... 5
2.1 Det svenska språket i Finland ....................................................................................................... 5
2.2 Samarbete, delaktighet och språk i styrdokumentet...................................................................... 6
2.3 Språk, skola och identitet bland tvåspråkiga i Finland ................................................................. 8
2.4 Språkön Björneborg.................................................................................................................... 11
2.5 Björneborgs svenska barnträdgård och Björneborgs svenska samskola ..................................... 13
3. Tidigare forskning ................................................................................................................... 15
3.1 Tvåspråkighet ............................................................................................................................. 15
3.2 Undervisning på ett nytt språk .................................................................................................... 16
4. Teoretisk utgångspunkt ........................................................................................................... 18
4.1 Sociokulturell syn på lärandet .................................................................................................... 18
4.2 Språkpolicy ................................................................................................................................. 22
4.3 Familjespråkpolicy ..................................................................................................................... 23
5. Metod och genomförande ........................................................................................................ 25
5.1 Ansats och metod ....................................................................................................................... 25
5.2 Intervju som datainsamlingsmetod ............................................................................................. 26
5.3 Urval ........................................................................................................................................... 27
5.4 Genomförande av intervjuerna ................................................................................................... 28
5.5 Transkribering av intervjuerna ................................................................................................... 28
5.6 Kvalitativ analys ......................................................................................................................... 29
5.7 Validitet och reliabilitet .............................................................................................................. 30
5.8 Etiska aspekter ............................................................................................................................ 30
6. Resultat .................................................................................................................................... 32
6.1 Föräldrarnas motiv till daghemsvalet ......................................................................................... 32
6.2 Föräldrarnas stöd till barnens svenska språkutveckling .............................................................. 35
6.3 Föräldrarnas tankar om hur daghemmet kan utvecklas............................................................... 37
6.4 Resultatanalys ............................................................................................................................. 39
7. Diskussion ................................................................................................................................ 43
7.1 Föräldrarnas motiv till daghemsvalet ......................................................................................... 43
7.2 Föräldrarnas stöd till barnens svenska språkutveckling .............................................................. 45
7.3 Föräldrarnas tankar om hur daghemmet kan utvecklas............................................................... 46
7.4 Metoddiskussion ......................................................................................................................... 48
7.5 Förslag på fortsatt forskning ....................................................................................................... 50
Referenser.................................................................................................................................... 52
Tack ............................................................................................................................................. 57
Bilagor ......................................................................................................................................... 58

Ellen Engdal-Dannbäck
Bilaga 1 - Informationsbrev till föräldrarna vid Björneborgs svenska barnträdgård ........................ 58
Bilaga 2 - Samtyckesblankett ........................................................................................................... 59
Bilaga 3 - Intervjuguide .................................................................................................................... 60
Bilaga 4 - Lista på tips hur föräldrarna kan utveckla barnens svenska språkutveckling ................... 61

Ellen Engdal-Dannbäck

1. Inledning
Angående Finlands två nationalspråk och har det under en tid pågått en språkdebatt
gällande det svenska språkets ställning (Kovero 2011). Enligt Kovero (2011) har
språkklimatet i Finland blivit besvärligare sedan år 2009. Mediedebatten om det
svenska språkets ställning som nationalspråk har fått stor uppmärksamhet och en
minskad förståelse för den svenskspråkiga befolkningens integration har uppstått. Den
svenska skolans självständiga ställning har på vissa områden ifrågasatts,
nedskärningar av obligatorisk undervisning i svenska, i finska skolor, har framställts
som krav och avskaffande av tjänstemannasvenskan har föreslagits i en del politiska
ställningstaganden. Denna språkdebatt har haft en positiv verkan eftersom den
synliggjort att det svenska språket trots allt har ett stöd bland majoriteten av
finländarna. (Kovero, 2011.)

Den här undersökningen har för avsikt att få information om varför finskspråkiga
föräldrar valt ett svenskspråkigt daghem till sina barn. Informanter till undersökningen
var föräldrar vid Björneborgs svenska samskola på språkön i Björneborg. Studien
undersöker varför föräldrar, bosatta i en helt finsk miljö, valt ett svenskspråkigt
daghem till sina barn och hur de ser på sin egen roll och daghemmets roll i
sammanhanget. Studien är utförd i en finländsk kontext där två nationalspråk råder.
Den samhälleliga relevansen för studien är given eftersom en språkdebatt pågår i
Finland.
Studien är genomförd inom projektet Föräldrasamarbete vid Åbo Akademi som fått
understöd av Svensk-Österbottniska Samfundet r.f. För projektet gjordes mera
omfattande intervjuer med föräldrarna vid Björneborgs svenska barnträdgård och
denna studie baserar sig på delar av de intervjuernas information.
Mitt forskningsområde är starkt påverkat av min yrkesbakgrund som tidigare
företagare och ägare av ett språkbadsdaghem i Helsingfors. Därmed är jag genuint
intresserad av och nyfiken på varför finskspråkiga föräldrar väljer ett svenskspråkigt
daghem till sina barn.

1

Ellen Engdal-Dannbäck

Studien belyser föräldrarnas motiv till val av svenskspråkigt daghem, deras egen roll i
stödjandet av barnens svenska språkutveckling samt vilka synpunkter föräldrarna har
på hur daghemmet kan utvecklas.
Tanken med avhandlingen är att på sikt öka kommunikationen mellan föräldrar och
personalen på daghemmet och därmed få till stånd ett hållbart samarbete mellan
barnens hem och småbarnspedagogiken vilket gagnar verksamhetens utveckling och
barnens tillägnande av det svenska språket.

1.1 Syfte och frågeställningar
Studiens syfte är att undersöka varför finskspråkiga föräldrar till barn inom den
svenskspråkiga småbarnspedagogiken valt ett svenskt daghem i en finskspråkig miljö
och hur de ser sin egen och daghemmets roll i barnens utvecklande av det svenska
språket.
Frågeställningar som ligger till grund för studien:
-

Vilka motiv har föräldrarna till att välja ett svenskspråkigt daghem för sina
barn?

-

Vilka möjligheter anser föräldrarna att de har att stödja barnens svenska
språkutveckling?

-

Vilka synpunkter har föräldrarna på hur daghemmet kan utvecklas?

1.2 Definition av centrala begrepp
Språkö
Det finns grupper av svenskspråkiga finländare som bor på enspråkigt finska orter. Till
de här orterna hör Tammerfors, Björneborg, Kotka och Uleåborg. De svenskspråkiga
i dessa orter är så få att orterna inte kan kallas tvåspråkiga. På alla dessa orter finns
dock svenskspråkig verksamhet, bland annat skolor och svenskspråkiga föreningar,
därför kallas de för språköar (Svenska Finlands folkting & Magma, 2010). Henricson

2

Ellen Engdal-Dannbäck

(2015) skriver att med svenska språköar i Finland avses små svenska gemenskaper
inom större enspråkigt finska lokalsamhällen.
De svenska gemenskaperna innebär svenska grupper som lever på orter utanför
svensk- och tvåspråkiga områden i Finland. På dessa orter har det ända sedan städerna
grundades funnits en svenskspråkig befolkningsgrupp som upprätthållit samhälleliga
strukturer.

Nuförtiden

upprätthålls

svenskan

genom

till

exempel

skolor.

Språkkontaktsituationer, det vill säga situationer där individer kommer i kontakt med
språk, är starkt finskdominerad på dessa orter. (Henricson, 2015.)
Henricson (2013, s. 9) citerar Oker-Blom m.fl. (2001, s. 27) för att beskriva den
allmänna uppfattningen om svenska språköar i Finland:
”Med ”svenska språköar” förstås i finlandssvenskt språkbruk de
små svenskspråkiga enklaver på några helt finskspråkiga orter som
uppkom på 1700- och 1800-talet med bl.a. svenskspråkiga
tjänstemän i den växande bruks- och cellulosaindustrin. På dessa
orter grundades tidigt privata svenskspråkiga folkskolor och
läroverk”
Henricson (2013) anser dock att det är en förenklad version att de svenska språköarna
har sitt ursprung i 1700- och 1800-talet och de tjänstemän och industrifolk som flyttat
till orterna under den tiden. Snarare ligger ett ursprung i det svenska förvaltningsarvet.
Vilka orter som anses vara språköar varierar, menar Henricson (2013). I dagens läge
flyttar svensktalande finländare till finskspråkiga orter och nya språköar sägs uppstå.
Till exempel Lahtis och Jyväskylä är nya språköar. På dessa språköar upprätthålls
svenskan genom daghem och svenskspråkiga undervisningsgrupper i finska skolor
(Svenska Finlands folkting & Magma, 2010). Även orterna Kauttua, Varkaus,
Kuusankoski och Hyvinge kan kallas språköar enligt Henricson (2013).

Simultan och successiv tvåspråkighet
Begreppet tvåspråkighet kan delas in i simultan och successiv tvåspråkighet.
Skillnaden mellan begreppen ligger i inlärningsprocessen. Om ett barn lär sig två språk
parallellt från födseln kallas det simultan tvåspråkighet. Om barnet däremot först lärt
sig ett språk och senare ett till språk kallas det successiv tvåspråkighet. (Sundman,
1999; Håkansson, 2003; Bhatia & Ritchie, 2004.)
3

Ellen Engdal-Dannbäck

Språkbad
Språkbad innebär att tillägna sig ett nytt språk genom att delta i småbarnspedagogisk
verksamhet och utbildning som utövas på det nya språket (Harju-Luukkainen, 2007;
Bergroth, 2007; Bergroth, 2015).

Språkpolicy
Begreppet språkpolicy används för att synliggöra både explicita och implicita regler
som styr användningen av ett eller flera språk i en viss kontext (Puskás, 2018).

Familjespråkpolicy
Familjespråkpolicy handlar om hur språk används och fördelas inom en familj (King,
Fogle & Logan-Terry, 2008).

4

Ellen Engdal-Dannbäck

2. Bakgrund
I detta kapitel fokuserar jag på bakgrundsfrågor till studien. Jag diskuterar det svenska
språket i Finland, presenterar delar ur styrdokumentet som är väsentliga för
undersökningen och behandlar språk, skola och identitet bland tvåspråkiga i Finland
Avslutningsvis presenterar jag Björneborg som språkö, daghemmet Björneborgs
svenska barnträdgård och Björneborgs svenska samskola.

2.1 Det svenska språket i Finland
Nationalspråken och därmed de officiella språken i Finland är finska och svenska. De
som talar svenska bor främst i landskapen längs kusten, det finns dock även en
svenskspråkig minoritet som bor i orter i inlandet. Både finska och svenska finns som
minoritetsspråk i kommuner i Finland. Finlands grundlag (1999/731) påpekar att det
allmänna ska tillgodose både landets finskspråkiga och svenskspråkiga kulturella och
samhälleliga behov på lika grunder och faktisk likabehandling. Därtill kompletteras
dessa språkliga rättigheter av andra bestämmelser i Finlands grundlag (1999/731). För
att andra rättigheter, liksom rätten till rättsskydd och inflytande samt kulturella och
sociala rättigheter ska kunna förverkligas måste de språkliga rättigheterna tillgodoses
(Oikeusministeriö, 2019; Språklag, (6.6.2003/423).
Tabellen nedan visar hur språk är fördelade i Finland och antal personer med
registrerat modersmål den 31.12.2018.
Tabell 1. Språkstatistik i Finland (Statistikcentralen, 2019)
Antal personer med registrerat modersmål i Finland
Finska

4 835 778

Svenska

288 400

Samiska

1 995

Främmande språk

391 746

5

Ellen Engdal-Dannbäck

De svenskspråkiga i Finland utgör 5,5 procent av befolkningen. Finlandssvenskarna
upplever en oro över svenskans ställning i Finland enligt en webbenkät som är gjord
av tankesmedjan Agenda (Herberts, 2019). Rapporten visar att finlandssvenskarna
upplever en gemensam sorg över ett dåligt språkklimat. Trots det, är många nöjda med
den svenska grundskolan och dagvården. De flesta av informanterna som deltog i
enkäten anser att det är viktigt att värna om svenskans ställning i Finland och den
finlandssvenska kulturen (Herberts, 2019).
De nuvarande kommunala språkförhållandena har fastställts av Statsrådet (Statsrådets
förordning om kommunernas språkliga status 2013–2022, 2013). Utgående från den
officiella befolkningsstatistiken fastställer Statsrådet kommunens språkliga status.
Kommuner kan vara enspråkigt svenska, enspråkigt finska eller tvåspråkiga (Språklag,
6.6.2003/423).
För att en kommun ska benämnas tvåspråkig krävs att minst åtta procent av invånarna
eller att åtminstone 3000 invånare har minoritetsspråket som modersmål. Modersmålet
upptecknas i befolkningsregistret som det språk som har angivits då ett barns namn
har meddelats till befolkningsregistret. Genom en skriftlig anmälan kan man ändra sitt
modersmål till magistraten. En tvåspråkig kommun blir enspråkig först då endast sex
procent eller färre än 3000 invånare har minoritetsspråket som registrerat modersmål.
En kommun kan dock ansöka om status som frivilligt tvåspråkig, på förslag av
kommunfullmäktige, trots att kommunen inte fyller minimikraven för att vara
tvåspråkig. (Kommunförbundet, 2016.)

2.2 Samarbete, delaktighet och språk i styrdokumentet
Grunderna för planen för småbarnspedagogik (Utbildningsstyrelsen, 2018) betonar
samarbete, delaktighet och rätten till det egna språket.
Verksamhetskulturen inom småbarnspedagogiken handlar om personalens interna
samarbete och personalens kommunikation med vårdnadshavare och närmiljön.
Verksamhetskulturen ska främja delaktighet, likabehandling och jämställdhet. Inom
den

småbarnspedagogiska

verksamheten

ska

barnens,

personalens

och

vårdnadshavarnas initiativ, åsikter och synpunkter värderas högt. En förutsättning för
6

Ellen Engdal-Dannbäck

detta är att utveckla arbetssätt och strukturer som bejakar delaktigheten. Genom att
vårdnadshavare och barn får delta i planering, genomföring och utvärdering av
verksamheten stärkts delaktigheten. I utvecklandet av verksamhetskulturen är det av
relevans att attityder till jämställdhet och likabehandling diskuteras. Det är även av
relevans att diskutera hur attityder till, bland annat, språk överförs till barn. Alla har
rätt till sitt eget språk och i språkmedveten småbarnspedagogik förstår man att språken
konstant är närvarande. För kommunikation, samarbete, identitetsskapande och
delaktighet är det viktigt att personalen förstår språkets betydelse. Det är viktigt för
barnens utveckling att synliggöra flerspråkigheten. Alla i personalen bör vara
medvetna om vilka språkliga modeller de är, tänka över sitt personliga språkbruk och
samtidigt uppmuntra barnen att mångsidigt använda språk. (Utbildningsstyrelsen,
2018.)
Inom småbarnspedagogiken är samarbetet mellan personal och vårdnadshavare
viktigt. Tillsammans ska vårdnadshavare och personal främja barnens tillväxt och
utveckling samtidigt som barnen ska lära sig på ett tryggt och sunt sätt. Samarbetet ska
bygga på förtroende, jämlik kommunikation och respekt för varandra. Värderingar,
mål och ansvarsfrågor ska diskuteras inom personalen och med vårdnadshavarna.
Initiativtagande och aktivitet krävs av personalen och familjernas mångfald ska
beaktas. (Utbildningsstyrelsen, 2018.)
Att stödja barnens utveckling av språkliga kunskaper och färdigheter samt deras
språkliga identiteter är viktigt inom småbarnspedagogiken. I samband med
språkutvecklingen utvecklas även andra färdigheter. Språket är för barnen ett verktyg
för lärandet och i en mångsidig språkmiljö stödjs barnens språkliga utveckling. Det är
viktigt att barnen på regelbunden basis får uppmuntrande respons på sina språkiga
uttrycksförmågor. (Utbildningsstyrelsen, 2018.)
Grunderna för planen för småbarnspedagogiken (Utbildningsstyrelsen, 2018) tar även
fasta på att barn kan lära sig flera språk samtidigt och verksamheten ska ta hänsyn till
att barn kan leva i olika språkmiljöer. Språklig och kulturell mångfald ska synliggöras
för att stödja utvecklingen av barnens språkliga identiteter. Dessa identiteter utvecklas
genom stöd och handledning inom de centrala delområdena för språkliga kunskaper
och färdigheter. Viktigt är att barnen blir hörda, att deras initiativ blir bemötta och att
personalen även reagerar på non-verbal kommunikation. Även kulturen är en viktig
7

Ellen Engdal-Dannbäck

del av barnens identitet och småbarnspedagogiken ska ge möjlighet till olika
kulturupplevelser samtidigt som den ska stärka barnens förmåga att förstå mångfalden
i närmiljön. (Utbildningsstyrelsen, 2018.)
För de tvåspråkiga barnens språkliga utveckling och identiteter är det viktigt att båda
språken får stöd och att barnen uppmuntras till att använda dem (Utbildningsstyrelsen,
2018).

2.3 Språk, skola och identitet bland tvåspråkiga i Finland
Det finns en tendens att registrera sitt barns modersmål som svenskt i tvåspråkiga
familjer om ena föräldern är svensk. Dessutom visar statistiken att ju högre utbildning
föräldrarna har, framför allt den svenska föräldern, desto högre är andelen
svenskregistrerade barn. (Finnäs, 2013.)
Språkstatistiken i Finland bygger på uppgifter om individers modersmål och som
modersmål kan bara ett språk uppges. En tvåspråkig person i Finland kan därför inte
ange både svenska och finska som modersmål. Språkstatistiken uppger heller inte fakta
om personen med det registrerade språket verkligen kan språket i fråga. En tvåspråkig
familj kan uppge barnens modersmål som svenskt trots att barnet de facto senare i livet
varken behärskar eller ens använder svenska. (Finnäs, 2015.)
Enligt Finnäs (2013) har intresset för de svenska skolorna ökat kraftigt. Sedan mitten
av 1980-talet har de svenska skolorna i Finland ett betydande antal elever som inte har
svenska som registrerat modersmål. Det innebär att det har skett en elevströmning av
finskspråkiga elever till de svenska skolorna. Även Tandefelt (2003) påstår att antalet
finskspråkiga och tvåspråkiga barn i svenska skolor i Finland ökar. Föräldrar i Finland
behöver inte välja skola utgående från sina barns registrerade modersmål, utan valet
av skola kan ske utgående från intresse och barnens förutsättningar (Finnäs, 2013; Lag
om grundläggande utbildning, 1998/628).
Under 1990-talet inskrevs under ett flertal år över 4100 förstaklassare i de svenska
grundskolorna trots att de svenska årskullarnas storlek enligt språkstatistiken under
dessa år var runt 3700. De svenska elevkullarna i skolorna var därav ungefär tio
procent större än antalet svenskregistrerade barn. Under början av 2000-talet sjönk
8

Ellen Engdal-Dannbäck

storleken på de elevkullar som inledde sin skolgång. Under de senaste åren har dock
kurvan pekat uppåt och antalet elever förväntas öka igen. Nämnvärt är att under
perioder då en allt större mängd barn blev registrerade som svenskspråkiga skedde
ändå denna överinskrivning till de svenska skolorna på en oförändrad nivå. Det tyder
på att de svenska skolornas dragningskraft inte minskar. (Finnäs, 2013.)
Baker (2000) diskuterar att det är viktigt att pedagogerna ger bra språklig stimulans
till barnen för att barnen ska kunna ta till sig minoritetsspråket tillräckligt bra.
Gripenberg (2001) skriver att hemmet troligtvis har mest inflytande på barnets
språkliga utveckling, den allmänna inlärningsförmågan och motivationen.
Bergroth och Palviainen (2016b) konstaterar, utgående från sin undersökning, att det
finns kulturella likheter mellan svensk- och finskspråkiga i Finland och att det överlag
råder en positiv attityd gentemot tvåspråkighet i Finland. Trots detta verkade inte
föräldrar eller pedagoger som deltog i Bergroths och Palviainens undersökning lägga
lika mycket vikt vid båda språken när de skulle samarbeta för de tvåspråkiga barnens
bästa. I samarbetet tycktes jämlikhet i språkstatusen varken vara relevant eller
eftersträvansvärt.
Edgren-Henrichson (2019) intervjuar Sjöberg som forskar om familjer där
finskspråkiga föräldrar valt svensk språkbadsundervisning till sina barn. Utgående från
Edgren-Henrichsons (2019) intervju, konstaterar Sjöberg, att föräldrarnas val av
språkbadsundervisning beror på att föräldrarna inte själva kan lära barnen två språk.
Genom valet av språkbadsundervisning, vill föräldrarna att barnen ska få fler
möjligheter att välja utbildning och jobb i framtiden. Föräldrarna ansåg dessutom att
skolan och hemmet delar på ansvaret för barnens språkutveckling, men att de har olika
ansvarsområden. Skolans uppgift är att lära ut svenska och föräldrarnas uppgift är att
stödja modersmålet men också att uppmuntra till och vara positivt inställda till
svenskan.
Gripenberg (2001) har i en undersökning studerat hur tvåspråkiga elever klarat sig i
den svenskspråkiga skolan. Undersökningen visar att elever som kom från tvåspråkiga
familjer var mera språkligt medvetna och hade en starkare skolmotivation än elever
som kom från helt svenskspråkiga hem, trots att några av de tvåspråkiga eleverna
under sin skolgång hade skolspråkssvårigheter och allmänt svag skolframgång. Det
fanns inget som tydde på att de hade klarat sig bättre i en finskspråkig skola. Samtliga
9

Ellen Engdal-Dannbäck

elever och deras föräldrar ansåg att det var en rikedom att kunna fungera på mer än ett
språk.
Gripenberg (2001) konstaterar även att flertalet av de tvåspråkiga eleverna som gått i
svenskspråkig skola anser att deras språkliga identitet skiljer sig från de
finskspråkigas. Skillnaderna är deras färdigheter i det svenska språket och den
annorlunda traditionen de fått i de svenskspråkiga skolorna.
Angående tvåspråkighet och identitet menar Gripenberg (2001) att det finns en
liknande språklig identitetsgräns mellan elever från svenskspråkiga hem och elever
från tvåspråkiga hem medan denna identitetsgräns är skarpare mellan elever från
finskspråkiga hem och elever från tvåspråkiga hem. Gripenberg (2001) konstaterar att
en konsekvens av detta är att kampanjer för den svenskspråkiga skolan bör beakta
föräldrarnas intresse för svenskan oberoende av deras språkliga ursprung. Det skulle
vara viktigare att betona svenskan som en naturlig port till den västeuropeiska
kultursfären än att betona rätten att få bli delaktig av förälderns språk.
Henricson (2015) skriver att de viktigaste svenska rummen på språköarna är skolorna.
De som möts i skolan har dock inte en identisk språklig bakgrund. De kan vara
tvåspråkiga med antingen finska eller svenska som modersmål, de kan behärska både
finska och svenska som modersmål eller alternativt vara helt svenskspråkiga eller helt
finskspråkiga.
Kovero (2011) har undersökt hur den språkliga identiteten uppfattas av elever i
svenskspråkiga skolor på språköar i Finland. Undersökningens syfte var att synliggöra
hur den svenskspråkiga skolan, i en enspråkigt finsk omgivning, inverkar på den
språkliga tillhörigheten hos elever från tvåspråkiga och enspråkigt finska hem. Bland
eleverna i Björneborgs svenska samskola var det ingen som betraktade sig som
finskspråkig (trots att över hälften av eleverna kom från enspråkigt finska hem). 40
procent av eleverna betraktade sig som tvåspråkiga, 34 procent som finlandssvenska,
13 procent som svenskspråkiga, 8 procent valde att inte svara på frågan och 17 procent
valde alternativet finländare och tog därmed inte ställning till sitt språkbruk.
Överraskande med undersökningen var det stora antalet elever som identifierade sig
som finlandssvenskar. Kovero (2011) skriver dock, att enligt en tidigare gjord
undersökning, är en allmän uppfattning bland ungdomar att benämningen
finlandssvensk hänvisar till en person som talar både svenska och finska. Resultatet
10

Ellen Engdal-Dannbäck

från undersökningen angående den språkliga identiteten visade att den svenskspråkiga
skolan har en stor betydelse för hur elever i tvåspråkiga och enspråkigt finska familjer
på språköar uppfattar sin språkliga identitet. Dessutom upplevs samhörigheten med
skolans språkliga och kulturella miljö starkare ju längre tidsperiod eleverna deltar i
den svenskspråkiga undervisningen.

2.4 Språkön Björneborg
Staden Björneborg grundades år 1558. Orten hade länge tidigare varit en viktig
handelsplats och Björneborg grundades som ett nytt centrum för den. Den
svenskspråkiga befolkningen fanns redan på orten och på grund av Björneborgs
centrala roll som handelsplats och viktig hamnstad fortsatte svenskspråkig inflyttning
både från Stockholm och från Österbotten. Björneborg hör till den svenska kustbygden
där den svenska bosättningen troligen uppkom på 1200-talet. När staden grundades
var området tvåspråkigt och har troligtvis från början haft en finsk majoritet.
Överklassen som hade offentliga tjänster var redan då tvungna att behärska både
svenska och finska. Under 1600-talet kom nya invånare från finskspråkiga orter som
Satakunta och Tavastland. Under 1600- och 1700-talet kom nya invånare från
svenskspråkiga orter som Österbotten, Åbo, Nystad och Borgå men också från
Sverige. Efter 1850-talet drog industrialiseringen i Björneborg till sig svenskspråkiga
tjänstemän och yrkesarbetare. Industrin har bidragit till att svenskan har bevarats.
Administrationen och affärsverksamheten förvaltades till största delen av rika svenska
familjer. (Henricson, 2013.)
Enligt Henricson (2013) blir den svenska befolkningen i Björneborg allt mindre medan
den finskspråkiga befolkningen ökar. Trots att de finskspråkiga alltid utgjort
majoriteten av befolkningen har de svenskspråkiga haft viktiga positioner inom
handeln och industrin. I slutet av 1800-talet blev finskan ett viktigare språk i städernas
politiska och samhälleliga verksamhet vilket gjorde att svenskans ställning blev
svagare. Det finska språkets ställning förstärktes genom bland annat att finskan blev
ett officiellt förvaltnings- och rättegångsspråk. Trots det var det svenska språket det
viktigaste i till exempel förvaltningen och undervisningen.

11

Ellen Engdal-Dannbäck

Inom kommunalpolitiken dominerade de svenskspråkiga i Björneborg ända till slutet
av 1900-talet. Kommunallagen från år 1917 slog fast allmän och lika rösträtt. Tidigare
hade röststyrkan varit beroende av förmögenhet. Det innebar, ända till år 1917, att de
svenskspråkiga alltid vann trots att de utgjorde en minoritet av befolkningen. Genom
den nya kommunallagen förlorade de svenskspråkiga sin maktposition i statspolitiken.
(Henricson, 2013.)
När staden Björneborg grundades, grundades även svenskspråkig skola och daghem.
Henricson (2013) skriver att det alltid har varit en utmaning att en del av eleverna är
finskspråkiga i skolan. Skolan i Björneborg anhöll år 1738 om mer lärarresurser med
motiveringen att många elever aldrig hört svenska innan de började i skolan och att
eleverna inte kunde öva sin svenska utanför skolan på grund av att stadens befolkning
endast använde finska.
Det mest centrala och enda officiella domän för det svenska samhället i Björneborg är
den svenskspråkiga utbildningen som gäller från småbarnspedagogiken till gymnasiet
(Henricson, 2013). Även Stiftelsen Svenska Kulturfonden i Björneborg har som
uppgift att befrämja svenskan i staden. Därtill finns Svenska Klubben i Björneborg,
med 270 medlemmar, vars verksamhet är att ordna program och aktiviteter på svenska.
I november 2019 ordnade Folktinget evenemang i Björneborg under svenska veckan.
Under evenemanget värnade de om det svenska språket och den svenska kulturen.
Folktinget ordnade program av olika slag och elever från finska skolor i Björneborg
bjöds in för att komma med för att se på teater på svenska. En annan storsatsning av
Folktinget är Luciafirandet i Björneborg. (Svenska veckan, 2019.)

12

Ellen Engdal-Dannbäck

Tabellen nedan visar hur språk är fördelade i Björneborg och antal personer med
registrerat modersmål den 31.12.2018.

Tabell 2. Språkstatistik i Björneborg (Statistikcentralen, 2019)
Antal personer med registrerat modersmål i Björneborg
Finska

81 101

Svenska

464

Samiska

0

Främmande språk

2 837

2.5 Björneborgs svenska barnträdgård och Björneborgs svenska
samskola
Den svenska barnträdgården i Björneborg är den äldsta svenska barnträdgården i
Finland (Svenska veckan, 2019). Från att ha varit en fristående enhet tillhör
daghemmet från och med 1.8.2018 Björneborgs svenska samskola. I Björneborgs
svenska barnträdgård har 92 barn dagvårdsplats och daghemmet har ca. 20 personer
anställda.
Björneborgs svenska samskola är en privat skola som grundades år 1892. Skolan har
350 elever och ca. 60 personer i personalen. Skolan erbjuder undervisning inom den
grundläggande undervisningen (årskurs 0–9) och gymnasieutbildning. (Björneborgs
svenska samskola, 2019.)
Enligt Björneborgs svenska samskolas nätsida (Björneborgs svenska samskola, 2019)
har den svenska skolan en central roll inom den svenska kulturtraditionen i
Björneborg. Skolans huvudsakliga ansvar är det svenska språket. Det svenska språket
ska framhävas på alla sätt både för den svenska och den finska språkgruppen. Skolan
strävar efter att utnyttja tvåspråkigheten i stimulerandet av språkglädjen. Skolan

13

Ellen Engdal-Dannbäck

påpekar också att hemmens positiva attityd till skolans språk spelar en avgörande roll
i barnens språkutveckling. (Björneborgs svenska samskola, 2019.)
Gymnasiet vid Björneborgs svenska samskola har mottot: ”Gymnasiet i tiden med
sikte mot framtiden” och kännetecknas av god gemenskap, en öppen atmosfär och
flexibilitet. De tre t:na; trivsel, trygghet och tradition förefaller vara nyckelord i
gymnasiets verksamhet. (Björneborgs svenska samskola, 2019.)

14

Ellen Engdal-Dannbäck

3. Tidigare forskning
I detta kapitel presenterar jag tidigare forskning angående tvåspråkighet och jag
nämner olika metoder för att befrämja tvåspråkighet inom utbildningen.

3.1 Tvåspråkighet
Vem som är tvåspråkig definieras genom beskrivning av olika perspektiv enligt
Skutnabb-Kangas (1981, i Sundman, 1999). Sundman (1999) skriver att tvåspråkighet
kan beskrivas ur åtminstone fyra olika perspektiv, ursprung, identitet, språkfärdighet
och språkanvändning. Även Tandefelt (2001) tar upp denna definition av
tvåspråkighet.
Med ursprung avses att en person är tvåspråkig på grund av sin bakgrund, det vill säga
att personen haft båda språken i sin hemmiljö eller i sin nära omgivning och att språken
kommit in i individens liv i ett tidigt skede. (Sundman, 1999.)
Begreppet identitet innebär att en person upplever sig som medlem i en grupp. En
person kan betraktas som tvåspråkig om hen identifierar sig med två olika
språkgrupper. Grupptillhörighet är dock alltid en subjektiv upplevelse. En persons
ursprung har ofta en stor betydelse för identiteten. Trots det är det möjligt att byta
identitet. Dessutom behöver inte identiteten sammanhänga med språkfärdighet. Det är
fullt möjligt att tala flytande finska men inte identifiera sig som finsk. (Sundman
1999.)
Språkfärdighet är ett mera avancerat begrepp. Denna kompetens består av flera
delfärdigheter; att förstå tal, att tala, att läsa och förstå skriven text samt att skriva. I
dessa delfärdigheter särskiljs perceptiv språkkompetens (passiv, att förstå språket) och
produktiv språkkompetens (aktiv, att använd använda språket). För att kunna tala ett
språk måste man först förstå det, de produktiva kompetenserna förutsätter därmed de
perceptiva

kompetenserna.

Även

muntlig

språkkompetens

och

skriftlig

språkkompetens skiljs åt, dessa är dock helt oberoende av varandra eftersom det är
fullt möjligt att läsa ett språk trots att man inte kan tala det. Dessa ovan nämnda
delfärdigheter kan utvecklas på olika sätt både för en enspråkig person och för en
15

Ellen Engdal-Dannbäck

tvåspråkig person. För att en person ska kallas tvåspråkig krävs att en viss
kompetensnivå nås i de båda språken. (Sundman, 1999.)
Perspektivet språkanvändning syftar på funktionell tvåspråkighet, en person är
tvåspråkig om hen använder två språk. Sundman (1999) menar att detta kriterium
utesluter personer som behärskar flera språk men endast använder ett av dem.
Tandefelt (2001) reflekterar över obalans mellan färdigheterna i två språk och
konstaterar att det är den vanligaste formen av tvåspråkighet. Det är en omöjlighet att
en person använder sina båda språk lika mycket. Obalansen innebär ett en person kan
förstå, tala, läsa och skriva det ena språket utan problem men gör fel i till exempel
skrift på det andra språket.
Sundman (1999) skriver att en person kan använda ett språk i en viss social kontext
och ett annat språk i andra kontexter, tvåspråkigheten består därmed av diglossi. I
diglossiska samhällen råder ett språk som används i offentliga sammanhang och ett
annat som råder i mera privata sammanhang. Trots att Finland inte egentligen är ett
diglossiskt samhälle (båda nationella språken ska kunna användas i offentliga
sammanhang) fungerar till exempel svensktalande finländare som bor på finskspråkiga
orter diglossiskt, de talar svenska i privata sammanhang och finska i andra
sammanhang. (Sundman, 1999.)

3.2 Undervisning på ett nytt språk
Konceptet språkbad anlände till Vasa i Finland år 1987 och har sedan dess uppnått stor
popularitet och spritt sig till en stor del av Finland. Idén med språkbad är att barnen
ska tillägna sig ett nytt språk. Barnen har alla språkligt samma utgångspunkt och de
behärskar inte språkbadsspråket från tidigare. En grundregel är att en person talar ett
språk, pedagogerna talar således endast språkbadsspråket med barnen men förstår
barnens modersmål. Föräldrarna gör ett val att placera barnen i språkbadsdaghem och
deras uppgift är att stödja barnens modersmål. (Bergroth, 2007; Bergroth, 2015; HarjuLuukkainen, 2007.)
Svenskt språkbad erbjuds för dem som har finska som modersmål eller hemspråk.
Språkbadet börjar på daghemmet och kan fortsätta ända till grundskolans slut. Under
16

Ellen Engdal-Dannbäck

de tidigare åren talas endast svenska med barnen men finska tillsätts successivt in i
undervisningen i grundskolan. (Palojärvi, Palviainen & Mård-Miettinen, 2016.)
Ett mål med språkbadet i Finland är att ge barnet som deltar möjlighet att tillägna sig
det nya språket men också att få möjlighet att lära känna en ny kultur och dess
traditioner, utan att barnets modersmål lider eller att barnets möjlighet till det egna
modersmålets kulturidentitet lider. Språkbadets avsikt i Finland är inte att göra barnen
till finlandssvenska individer, utan det handlar om en berikande språkinlärning för
barnet. (Bergroth, 2015.)
Språkdusch är en form av mindre omfattande undervisning på ett nytt språk, än vad
konceptet språkbad är. Barnen övar på ett eller flera främmande språk genom att
komma i kontakt med språket eller språken i vardagliga situationer men också under
mera ledda verksamheter. Avsikten med språkduschen är att barnen kommer i kontakt
med det nya språket utan att de egentligen reflekterar över det. Språkduschen kan ledas
av vem som helst som behärskar språket. (Bergroth, 2015; Bärlund, Nyman &
Kajander, 2015.)
Under 1990-talet blev det allt vanligare med undervisning på främmande språk i
Finland. Ofta benämner man denna undervisning med förkortningen CLIL, som står
för Content and Language Integrated Learning. Det handlar om integrerad
undervisning i språk och innehåll. Undervisningen har likheter med språkbad, men de
två metoderna ska ändå särskiljas. Språkbad har rätt hårda metodologiska principer
men CLIL-program kan se ut på olika sätt. Medan man inom språkbad kräver att en
person använder ett språk, och helst inte avviker från detta, är CLIL-program inte lika
noga med den regeln. (Bergroth, 2015.)

17

Ellen Engdal-Dannbäck

4. Teoretisk utgångspunkt
I detta kapitel presenterar jag den teoretiska referensramen som ligger till grund för
hela undersökningen. Jag redogör för det sociokulturella perspektivet och förklarar
begreppen språkpolicy och familjespråkpolicy.

4.1 Sociokulturell syn på lärandet
Den sociokulturella traditionen har sitt ursprung i Vygotskijs teorier. Hans teorier
handlade om frågor kring utveckling, lärande och språk. Vygotskij var intresserad av
människors utveckling ur både ett biologiskt och ett sociokulturellt perspektiv och han
forskade i hur dessa dimensioner av människan samverkade. Dessutom var Vygotskij
intresserad och engagerad i skolutvecklingen. (Säljö, 2014a.)
Tandefelt (2015, s.16) skriver att språket studeras inom en social kontext:
”Språkbrukarens eget tal och syn på språk påverkar och påverkas
av det som sker runtomkring henne eller honom. Variationen i tal
och tankar, och i den språkliga kompetens som språkbrukaren
uppnår, hör oupplösligt samman med vårt samhälle och vår tid.”

Lärandet av ett främmande språk placerar sig väl, enligt Nikula och Järvinen (2013),
inom en sociokulturell referensram. Enligt Vygotskij (1987, i Nikula & Järvinen,
2013) utvecklas språket genom social interaktion. Lärandet är deltagande och aktivt
och språket lär man sig genom att använda det.
Enligt Säljö (2015) var Vygotskijs utgångspunkt att människan är en biologisk, social,
kulturell och historisk varelse. För att kunna förstå lärande och utveckling handlar det
om att förstå vilken roll dessa aspekter spelar och hur de samverkar.
En grundtanke inom sociokulturellt perspektiv (Säljö, 2014b) är att det genom
kommunikation skapas sociokulturella resurser och genom kommunikation förs de
vidare. Dessa resurser ter sig i form av verktyg, resurserna är både intellektuella
(språkliga) och fysiska. Enligt Säljö (2014a) är ett grundbegrepp inom sociokulturellt
perspektiv mediering och med det avses att människan använder dessa ovanstående
18

Ellen Engdal-Dannbäck

verktyg när vi förstår vår omvärld och agerar i den. Enligt Säljö (2014b) har vi tillgång
till dem och vi använder dem när vi förstår vår omvärld och agerar i den. Med
sociokulturell utgångspunkt är inlärningen en fråga om hur vi använder de resurser vi
har för att tänka och utföra praktiska projekt som är delar av vår kultur och vår
omgivning.
För att förtydliga begreppet mediering handlar det om att människor hanterar och
tolkar sin omvärld med hjälp av olika intellektuella och fysiska redskap som utgör
delar av deras sociala praktiker. För att förstå lärandet som en del av sociala praktiker
måste vi se och förstå hur tänkandet utövas av människor som agerar i sociala praktiker
med hjälp av artefakter (fysiska redskap). Hur vi tänker och föreställer oss saker är
påverkade av vår kultur och våra intellektuella och fysiska redskap i den. (Säljö,
2014b.)
Ett annat begrepp inom det sociokulturella perspektivet är appropriering. Begreppet
används för att beskriva och förstå lärandet (Säljö 2014a). Människor befinner sig
ständigt i utveckling och förändring. Appropriering betyder att vi i varje situation har
möjlighet att ta till oss kunskaper från våra medmänniskor i situationer där samspel
råder. Människor ses inte som en bärare av ett förråd av kunskaper utan snarare som
ständigt på väg mot att appropriera nya former av redskap med stöd av vad de tidigare
vet och kan. Människorna blir bekanta med nya praktiker och inser hur de är
uppbyggda och använder sina hittillsvarande erfarenheter och kunskaper som resurser
för att agera. (Säljö, 2014b.)
Ett tredje centralt begrepp i Vygotskijs arbeten är den proximala utvecklingszonen
(Säljö 2014a; Säljö 2015). Vygotskij menar att människor är i ständig utveckling och
människor förändrar sig genom att ta till sig nya erfarenheter. Lärande och utveckling
är ständigt pågående processer. Det människor kan, pekar framåt mot nya kunskaper
och färdigheter som finns inom räckhåll (Säljö, 2015).
I den proximala utvecklingszonen finns de uppnådda färdigheterna men också
kompetenser som ligger inom räckhåll men som människan behöver stöd utifrån för
att nå. Den proximala utvecklingszonen består således av: uppnådd kompetens,
utvecklingszon och framtida kompetens. Begreppet scaffolding, som utvecklades av
Wood, Burner och Ross (1976, i Säljö, 2014b), innebär att man får hjälp av en mer
kunnig för att nå den framtida kompetensen. Den mera kompetenta ger den lärande
19

Ellen Engdal-Dannbäck

antingen fysiskt eller intellektuellt stöd (eller båda samtidigt) under tiden
appropriering av en viss färdighet pågår. (Säljö, 2014a, 2014b.)
Säljö (2014b) skriver att skola och bildning är viktiga delar i hur kunskap i samhället
återskapas generellt men att lärandet inte är begränsat till skola och bildning. I familjer,
bland vänner, i föreningar och på arbetsplatser får vi (människan) de mest
grundläggande insikter och färdigheter vi behöver. I dessa sammanhang sker lärandet
genom interaktion mellan människor.
”... lärandet är en aspekt av all mänsklig verksamhet.”
(Säljö, 2014b s.13)

Lärandet kan inte endast kopplas till skola och undervisning utan är ett möjligt resultat
av all mänsklig verksamhet. Även formell undervisning är viktig för lärandet men det
finns många andra miljöer där människor lär sig i. I samhället återskapas och förnyas
ständigt kunskaper och dessa förlopp är viktiga delar av samhällets utveckling.
Lärandet handlar om vad individer och kollektiv tar med sig från sociala situationer
och använder sig av i framtiden. (Säljö, 2014b.)
Lärandet sker både individuellt och kollektivt. Det handlar inte bara om vad eller hur
mycket vi lär oss, det handlar också om de sätt på vilka vi lär oss och hur vi tar del av
kunskaper som är beroende av de kulturella omständigheter vi lever i. (Säljö, 2014b.)
En grundtanke i Piagets teori angående den kognitiva utvecklingen är att alla
människor strävar efter mental jämnvikt. Vi har alla har en strävan efter att förstå och
begripa världen och det som händer i den. Människan anpassar sitt tänkande till ny
information och nya erfarenheter för att nå jämnvikt. Detta sker, enligt Piaget, på två
sätt; genom assimilering där nya erfarenheter läggs till de tidigare utan att det gamla
tänkandet behöver ändras och genom ackommodation där man förändrar det gamla
tänkandet genom ny information och nya erfarenheter. Det kan ske en obalans när nya
erfarenheter tillkommer i tänkandet, en obalans som kan upplevas både störande och
spännande. Människan utmanas när nya erfarenheter tillkommer och enligt Piaget är
aktiv nyfikenhet kärnan i intelligensen. (Hwang & Frisén, 2005.)
Den språkliga utvecklingen är grunden för kommunikationen. Enligt Piaget använder
barnet språket som funktion redan från födseln genom att det ger ifrån sig ljud för att
20

Ellen Engdal-Dannbäck

kommunicera. Nutida forskning inriktar sig på samspel mellan vuxna och barn, istället
för på barnet som den lärande och den vuxna som lärare. Under barnets första tid är
den språkliga kommunikationen rätt ensidig men blir med tiden mer som ett vanligt
samtal med regler och turtagning. Under utvecklingen förstår barnet mer än det ger
uttryck för. Barnet har dock en klar vilja att förstå sin omvärld och sina erfarenheter,
trots att samspelet inte behöver ha några yttre mål. Det centrala i barnets
språkutveckling är det verbala samspelet mellan vuxna och barn. (Hwang & Frisén,
2005.)
Säljö (2015) menar att Piaget inte såg själva lärandet som en särskilt central aspekt.
Lärandet sågs som en process som sker när människor utvidgar och befäster sina
erfarenheter och när man förbereder sig för ackommodationer. Piaget uttryckte dock
också en viss skepticism till den traditionella skolundervisningen. Han ansåg att man
inte kan ta till sig kunskaper genom andras framställningar, då sker det varken
assimilation eller ackommodation. Individen måste själv engagera sig kognitivt.
Människor bildar således kunskap genom aktivitet som leder till att man upptäcker hur
världen fungerar för att sedan kunna förändra sitt tänkande. Piaget menade att man ska
stödja ungas självständiga kunskapsutveckling och det mest grundläggande för
kunskapsbildning är att förstå och få insikt. Att förstå och få insikt får man genom
aktiviteter där man upptäcker hur världen fungerar. Självständigt arbete,
experimenterade och projektverksamhet blir idealet för undervisningen i denna
mognadsteori Piaget lade grunderna för. (Säljö, 2015.)
Vygotskij (2001) menar att lärare har en central roll i barnens utveckling. Barnet löser
problem med hjälp av assistans från läraren. Genom att lärare ställer frågor som leder
till reflektion, eller ger ledtrådar för hur en uppgift ska lösas, underlättar de för barnet
att förstå. Barnet kan ta till sig kunskapen och senare lösa problemet själv eller
tillsammans med andra barn. Den proximala utvecklingszonen karakteriseras av den
mentala utvecklingens framtidsutsikter medan det i den egentliga utvecklingsnivån
finns det som hittills har uppnåtts.

Det som en dag finns i den proximala

utvecklingszonen kan följande dag finnas i den egentliga utvecklingsnivån.
Vygotskij menade att, enligt Imsen (2000), utveckling måste förstås som ett resultat
av flera olika utvecklingsprinciper och att olika principer kan gälla med olika styrka
under livets olika perioder. Imsen (2000) menar att vårt viktigaste redskap i
21

Ellen Engdal-Dannbäck

socialisationsprocessen är språket. Inlärningen är en social process vilket leder till att
barnet blir delaktigt i den gemensamma kulturen och kulturen blir därmed social.
Genom dialog mellan barn och vuxna speglar barnet den vuxnes erfarenheter och
tänkande eftersom den vuxnes språk inte är identiskt med barnets. Barnets proximala
utvecklingszon utmanas eftersom barnet, genom den vuxne, lär sig (Vygotskij, 2001).

4.2 Språkpolicy
I enlighet med Spolsky (2004), utgår Bergroth och Palviainen (2016a) ifrån att
begreppet språkpolicy omfattar officiella lagar och olika riktlinjer samt mer inbegripna
uppfattningar och praktiker. Enligt Bergroth och Palviainen (2016a) delar Spolsky
(2004) in språkpolicy i tre olika dimensioner, management – den officiella styrningen
av vad som bör göras, ideologi – vad man tänker att man borde göra med språk och
praxis – vad man verkligen gör med de språk som finns tillhands. De olika
dimensionerna inverkar på varandra. Dessa tre olika dimensioner kan man även kalla
för uttalad språkpolicy, utövad språkpolicy och uppfattad språkpolicy, enligt
Bonacina-Pugh (2012).
Bergroth och Palviainen (2016a) undersökte hur den utövade språkpolicyn i
svenskspråkig småbarnspedagogisk verksamhet tog form genom att analysera
tvåspråkiga barns handlingar och agerande. Den uttalade språkpolicyn styrs av
Finlands grundlag (1999/731) som bestämmer att ett daghem antingen ska vara svenskt
eller finskt och således enspråkigt. Dock, i enlighet med Finlands nationella
utbildningspolicy, ska ett barns försök att kommunicera, oberoende på vilket språk,
alltid uppmuntras. Den utövade policyn är socialt konstruerad, ett barn kan välja att
tala antingen svenska, finska eller båda språken. Bergroth och Palviainen (2016a)
menar att det är osannolikt att barnen skulle kunna skapa en enspråkigt finsk
språkpolicy eftersom personalen inom den svenskspråkiga småbarnspedagogiken
förväntas använda svenska med dem.
Bergroth och Palviainen (2016a) sammanfattar, utgående från sin undersökning, att
användandet av finska inom den enspråkigt svenska policyn återfinns mest inom de
enspråkigt finska områdena. Det är i dessa fall upp till pedagogerna att följa den
uttalade språkpolicyn i sina talturer med barnen. Barnen kan både som grupp och som
22

Ellen Engdal-Dannbäck

individer sedan välja att tala finska med tolerans för pedagogens användning av
svenska. Trots att det kan tänkas att barnen genom sitt agerande motsätter sig en
enspråkigt svensk policy betyder det inte att de motsätter sig användningen av det
svenska språket eller att de skulle må bättre i ett finskspråkigt daghem. Orsaken till att
barnen använder finska handlar enligt Bergroth och Palviainen (2016a) om att för få
barn har svenska som förstaspråk. Skulle flera barn dela svenska som förstaspråk
skulle det innebära att fler barn skulle tala svenska. Det var ingen i undersökningen,
varken barn eller pedagoger, som krävde en ensidigt svensk språkpolicy. Orsaker till
detta, bland personalen, kan vara den uttalade utbildningspolicyn där pedagogerna ska
respektera barnens språkval och språkliga bakgrund.

4.3 Familjespråkpolicy
Familjespråkpolicy kommer från och bidrar till två distinkta forskningsområden,
språkpolicy och barns språktillägnande. Forskning om familjespråkpolicy sätter ramen
för interaktionen mellan barnet och vårdaren och för barnets språkutveckling. (King,
Fogle & Logan-Terry, 2008.)
Enligt Palviainen, Lehtonen och Valli (2012) fungerar undersökningar om
familjespråkpolicy som en länk mellan tvåspråkighetsforskningen och språkpolicyoch språkplaneringsforskningen. Forskning om familjespråkpolicy bidrar till en
förståelse för hur språkideologier på samhällsnivå återkommer på familjenivå och hur
de kan kopplas samman med språkbruket i familjen och språkutvecklingen hos barnet.
King, Fogle och Logan-Terry (2008, s. 907) definierar familjespråkpolicy som;
” …explicit (Shohamy 2006) and overt (Shiffman 1996) planning
in relation to language use within the home among family
members.”

Enligt Palviainen, Lehtonen och Valli (2012) är alla familjemedlemmar delaktiga i
formulerandet av språkpolicyn inom hemmet. Barnets medvetenhet och handlingskraft
lyfts upp inom forskningen om familjespråkpolicy. Schwartz och Verschik (2013)
skriver att formulerandet av familjespråkpolicyn i en familj är en dynamisk och
föränderlig livslång process, och att det inte finns någon regel för hur
23

Ellen Engdal-Dannbäck

familjespråkpolicyn ska se ut eller vad den ska ha för regler. Det finns många olika
faktorer som inverkar på hur familjespråkpolicyn lyckas. Språkpolicyn påverkas till
exempel av attityder gentemot språk, föräldrars uppfattningar om tillägnande av språk
och deras tankar om flerspråkighet. Dessutom påverkas språkpolicyn av stabiliteten i
språken och om det finns tid att använda språken kreativt.
Hur språk används och hur familjemedlemmarna fördelar språken inom familjen
påverkar

barnets

kognitiva

utveckling

och

barnets

skolprestationer.

Familjespråkpolicyn påverkar också hur språken upprätthålls hos medlemmarna i
familjen. (King, Fogle & Logan-Terry, 2008.)
Kings och Fogles (2006) undersökning visar att flera föräldrar anser att tvåspråkighet
är både familjens gemensamma mål men också ett personligt mål. Föräldrarna var
måna om att erbjuda barnen möjlighet att lära sig ett till språk från tidig ålder.
Föräldrarna motiverade sina språkliga val med erfarenheter från andra tvåspråkiga
familjer och information från litteratur och media.
De Houwer (1999) menar att föräldrars föreställningar om språket påverkar deras
attityder gentemot språket vilket i sin tur påverkar barnets språkutveckling. För att
barn ska kunna bli tvåspråkiga måste föräldrarna ha en positiv attityd till språken och
till tvåspråkigheten och de ska vara medvetna om vilka konsekvenserna är av att tala,
och låta bli att tala, de båda språken.

24

Ellen Engdal-Dannbäck

5. Metod och genomförande
I detta stycke presenterar jag ansatsen och metoden samt hur jag har gjort
studien. Metoden är vald utifrån studiens syfte, att undersöka varför finskspråkiga
föräldrar till barn inom den svenskspråkiga småbarnspedagogiken valt ett svenskt
daghem i en finskspråkig miljö och hur de ser sin egen och daghemmets roll i barnens
utvecklande av det svenska språket.
Det preliminära syftet föräldrarna vid Björneborgs svenska barnträdgård fick före
intervjutillfället var att det handlade om hur de ser på utbildning, språk och sin egen
roll i sammanhanget.

5.1 Ansats och metod
Studien är kvalitativ och jag valde fenomenografi som empirisk forskningsansats.
Alvesson och Sköldberg (2008) skriver att människans subjektiva uppfattning är
utgångspunkten i fenomenografiska studier. Enligt Uljens (1989) intresserar man sig
inom den fenomenografiska forskningsansatsen för människors uppfattningar av olika
aspekter på omvärlden, man beskriver, analyserar, tolkar och försöker förstå
människors uppfattningar av en företeelse. Inom fenomenografi är man inte intresserad
av vad som är sant och vad som är falskt utan forskaren försöker beskriva hur någon
uppfattar något. Det handlar om att få en förståelse för människors grundläggande
uppfattning av ett fenomen. För att jag i min studie och i analysen av resultaten ska
förstå mina informanter och deras utsagor krävs det lyhördhet och en kravlös öppenhet.
För att konstituera forskningens objekt inom en fenomenografisk studie ska forskaren
från början avgränsa ett fenomen som är av intresse. Forskaren ska urskilja fenomenets
struktur mot en bakgrund av vilka situationer det kan upplevas i. Forskaren har ett
ansvar för att betrakta fenomenet, att särskilja dess framträdande drag. Forskaren
måste vara medveten om vilka möjliga utgångspunkter informanterna har, i vilka
situationer de har stött på fenomenet, för att kunna möta informanterna och ta del av
deras oreflekterade erfarenhet (Marton & Booth, 2000). Fenomenet min studie baserar
sig på handlar direkt om mina informanters aktiva val och deras erfarenheter av valet
25

Ellen Engdal-Dannbäck

och fenomenet i fråga. Jag närmar mig fenomenet genom att visa hänsyn till
informanternas personliga uppfattningar och ställer relevanta frågor till dem.
Enligt Trost (2010) ska val av metod ske på basen av valet av det teoretiska
perspektivet och till den aktuella frågeställningen. Enligt Alvesson och Sköldberg
(2008) utgår kvalitativa metoder från studiesubjektets perspektiv medan kvantitativa
studier typiskt utgår från vilka dimensioner och kategorier forskarens idéer baserar sig
på. Skillnader mellan kvalitativa och kvantitativa metoder är enligt Larsson (1986) att
kvalitativa metoder försöker finna kategorier, beskrivningar eller modeller som bäst
beskriver ett fenomen medan kvantitativa metoder arbetar med på förhand givna
kategorier och försöker beskriva omvärlden genom mätning eller testning. Genom min
studie vill jag få en förståelse för hur föräldrar uppfattar ett fenomen och därför har jag
valt kvalitativ metod.

5.2 Intervju som datainsamlingsmetod
Kvale och Brinkmann (2017) skriver att den kvalitativa forskningsintervjun försöker
skapa mening och avslöja den levda världen ur informanternas synvinkel. Det är svårt
att göra en bra intervju. Forskningsintervjun är ett samtal som har en struktur, ett syfte
och är av professionell karaktär. (Kvale & Brinkman, 2017.)
Jag hade på förhand gjort mina intervjufrågor, utgående från projektet
Föräldrasamarbete, och ställde samma frågor i likadan ordning till alla mina
informanter. Detta kallas standardisering enligt Trost (2010). Standardisering innebär
att en avsaknad av variation, det är likadant för alla. Jag använde mig av strukturerad
intervju med öppna svarsalternativ och möjlighet att ställa följdfrågor för att få mina
informanter att delge så mycket som möjligt av sina erfarenheter. Trost (2010)
diskuterar användningen av termen halvstrukturerade intervjuer och påstår att det kan
innebära att intervjun i hög grad är strukturerad medan själva frågorna är öppna, det
vill säga i låg grad strukturerade. Trost (2010) rekommenderar i dessa fall att man
säger att intervjun är strukturerad och att frågorna är utan svarsalternativ, det vill säga
öppna.

26

Ellen Engdal-Dannbäck

5.3 Urval
Den fenomenografiska undersökningen handlar enligt Alexandersson (1994) om att
identifiera uppfattningar och beskriva variationer av dessa. När urvalet görs bör
förutsättningar skapas för att få en variation i hur informanterna uppfattar samma
företeelse.

Strategiska

överväganden

bör

göras

vid

urvalsförfarandet.

Fenomenografiskt forskningsintresse handlar om att identifiera kvalitativt olika
uppfattningar som kan täcka en större del av variationen i uppfattningar i populationen.
Alexandersson (1994) menar också att fenomenografiska studier har utgått ifrån att
intervjupersonerna ska ha olika erfarenheter av företeelsen som står i fokus.
Intervjupersonerna kan ha olika attityder och värderingar, skillnader i kön och ålder
och till exempel ha olika utbildningsbakgrunder och sociala bakgrunder. Dock menar
Alexandersson (1994) att för att öka kvaliteten i informationsinnehållet ska ämnet som
behandlas verkligen vara relevant för informanten. Informanterna i min studie har gjort
ett aktivt val att placera sina barn i ett svenskspråkigt daghem, informationen jag
försöker få av informanterna är således relevant för dem.
Jag intervjuade totalt tolv informanter. I föreliggande studie presenterar jag endast åtta
informanters utsagor eftersom de resterande fyra talar svenska hemma och denna
studie handlar om finskspråkiga föräldrars val av svenskspråkigt daghem.
Informanterna är både män och kvinnor. De har olika utbildningsbakgrund och arbetar
inom olika områden. Gemensamt för informanterna i denna studie är de alla talar
finska, att hemspråket är finska och att de har valt ett svenskspråkigt daghem för sina
barn. Bland dessa informanter finns det inom några familjer en förälder som har gått i
svensk utbildning men eftersom informanterna inte använder det svenska språket inom
familjen förefaller de som kvalificerade informanter för min undersökning.
För att nå ut till föräldrarna i daghemmet i Björneborg kontaktade jag
daghemsföreståndaren i maj 2019 och bad henne dela ut ett informationsbrev angående
min undersökning. I brevet bad jag även föräldrarna reservera tid för en intervju.
Eftersom ingen förälder inom en vecka hade bokat en tid eller kontaktat mig, reste jag
till Björneborg och besökte daghemmet. Jag avsatte en hel dag för att diskutera med
personalen och för att under eftermiddagen presentera mig och min studie för
föräldrarna. Det var gynnsamt eftersom flera föräldrar bokade tid för en intervju under
den dagen. Intervjuerna skedde under tre dagar i maj. Under dessa tre dagar meddelade
27

Ellen Engdal-Dannbäck

några föräldrar att de var tvungna att avboka vår överenskomna tid men jag fick nya
bokningar av andra föräldrar istället.

5.4 Genomförande av intervjuerna
Jag intervjuade mina informanter individuellt och avsatte lång tid för alla intervjuer.
Jag var mån om att få tillfälle att tala en stund med föräldrarna innan själva intervjun
började. Intervjuerna skedde i daghemmets utrymmen och var således ett bekant ställe
för informanterna. Lantz (2007) skriver att för att informanten ska känna sig fri från
eftertanke och ha möjlighet att stanna upp under intervjun bör tillräckligt med tid vara
avsatt för den. Det bör också finnas tid för diskussion innan intervjun börjar för att
skapa en relation mellan intervjuaren och informanten. Lantz (2007) skriver också att
det kan underlätta kommunikationen om rummet, i vilket intervjun hålls, är
inbjudande.
Dalen (2015) skriver att under ett intervjutillfälle bör forskarens egna uppfattningar
och synpunkter hållas utanför. Det viktigaste är att ha en förmåga att lyssna till och
visa genuint intresse för det som informanten berättar. Intervjuaren måste också vara
bekräftande gentemot informanten, för att få information måste den intervjuade
uppleva att det hen berättar verkligen är intressant för intervjuaren. Denna bekräftelse
fås genom ögonkontakt, non-verbal och annan kommunikation. (Dalen, 2015.)
Intervjuerna inspelades med en ljudbandspelare och överfördes direkt till min dator.

5.5 Transkribering av intervjuerna
Följande steg i min forskningsprocess var transkribering av intervjuerna. Kvale och
Brinkman (2017) skriver att transkribera innebär att transformera. Jag förvandlade
således det muntliga, inspelade, språket till skriven text. Jag skrev ut intervjuerna och
strukturerade intervjusamtalet till en form som passar närmare analys.
I transkriberingen skrev jag ut samtliga intervjuer i sina helheter. Dock valde jag att
avlägsna alla hummanden och upprepningar.
28

Ellen Engdal-Dannbäck

Transkriberingen var tidskrävande och tog totalt över 80 timmar. Intervjuerna skedde
på finska och min transkribering av dem är på finska.

5.6 Kvalitativ analys
Dataanalysen i en kvalitativ forskning är en process under vilken forskaren
systematiskt undersöker och arrangerar det uppsamlade datamaterialet. I analysen
arbetar forskaren aktivt med materialet genom att organisera, bryta ner, koda, göra
synteser och söka efter mönster i materialet (Fejes & Thornberg, 2019).
Vid bearbetning av intervjuerna använde jag mig av kvalitativ analys. Larsson (1986)
skriver att den kvalitativa analysen är ett kännetecken för fenomenografi. Analysen
går ut på att beskriva variationer i uppfattningar. För att gestalta variationen i
uppfattningarna krävs läsning och reflektion samt att kritiskt granska de kategorier
man formulerat. Det handlar om en process där man låter sin förståelse av materialet
fördjupas. Verktyget i analysen är att jämföra olika svar för att hitta likheter och
skillnader. Beskrivningen av materialet ska vara troget informanterna (Larsson, 1986).
Kvale (1997, i Fejes och Thornberg, 2019) presenterar fem huvudmetoder för
kvalitativ analys; koncentrering, kategorisering, berättelse, tolkning och ad hoc. Fejes
och Thornberg tillägger dock en sjätte analysmetod som de kallar modellering till
Kvales lista. I min kvalitativa analys av materialet har jag främst använt mig av
metoden kategorisering och kodat datamaterialet utifrån likheter och skillnader.
Alexandersson (1994) diskuterar analys av intervjuer inom den fenomenografiska
ansatsen. Alexandersson delar in analys- och tolkningsarbetet i fyra faser. I den första
fasen gäller det att bekanta sig med materialet för att skapa ett helhetsintryck. I den
andra fasen uppmärksammas likheter och skillnader. I den tredje fasen kategoriseras
uppfattningarna i beskrivningskategorier. I den sista och fjärde fasen studeras den
underliggande strukturen i kategorisystemet.
Min analys av materialet har även utgått från Alexanderssons (1994) fyra faser. Jag
inledde analysen med att både lyssna igenom det inspelade materialet och läsa den
utskrivna texten flera gånger. Därefter drog jag paralleller från informanternas utsagor
till mina frågeställningar, för att sedan hitta likheter och skillnader. Jag kunde
29

Ellen Engdal-Dannbäck

kategorisera de utsagor som var relevanta för min forskning. Slutligen prövade jag om
kategoriseringen fungerade och att rangordningen var valid.

5.7 Validitet och reliabilitet
Validitet betyder giltighet eller trovärdighet och innebär ett mått på om en viss fråga
mäter eller beskriver det forskaren har för avsikt att mäta eller beskriva. Reliabilitet
eller tillförlitlighet är ett mått som mäter huruvida ett tillvägagångssätt ger samma
resultat från en forskning vid ett annat tillfälle. (Bell, 2011.)
Angående trovärdigheten tror jag att föräldrarna har svarat ärligt på mina
intervjufrågor. Tillförlitligheten i min studie ökar eftersom jag läst igenom
intervjuerna flera gånger för att söka svar på mina frågor. Om en annan forskare skulle
analysera intervjusvaren skulle hen sannolikt komma fram till samma resultat som jag.
Jag har försökt beskriva genomförande av studien så tydligt och klart som möjligt för
att den ska få ett trovärdigt och tillförlitligt intryck.

5.8 Etiska aspekter
Kvale och Brinkman (2017) nämner fyra etiska osäkerhetsområden inom
intervjuforskning. Det första är informerat samtycke vilket betyder att deltagarna i
undersökningen har fått information om syftet och procedurerna i forskningsprojektet.
Det andra är konfidentialitet vilket innebär ett samtycke mellan intervjuaren och
informanterna om vad som kan göras med data som frambringas i undersökningen.
Oftast handlar det om att privat, igenkännbar, data om informanten inte får avslöjas i
undersökningen. Det tredje är konsekvenser. I en kvalitativ studie är forskaren skyldig
att bedöma vilka konsekvenser forskningen kan få både för informanten och för den
större grupp som informanten representerar. Det fjärde osäkerhetsområde är
forskarens roll. Forskaren bör uppnå hög vetenskaplig kvalitet och inte hota
forskningens oberoende. Kvale och Brinkman (2017) anser att dessa ovan nämnda

30

Ellen Engdal-Dannbäck

osäkerhetsområden kan användas som ram när man förbereder ett etiskt protokoll för
en kvalitativ studie och som etiska påminnelser.
Dalen (2015) behandlar etiska reflektioner i samband med kvalitativ intervju. I likhet
med Kvale och Brinkman (2017) nämner Dalen områdena krav på samtycke, krav på
att bli informerad och krav på konfidentialitet. Dessutom tillägger Dalen krav på skydd
för barn och hänsyn till socialt svaga grupper.
När min forskning inleddes informerade jag föräldrarna vid Björneborgs svenska
barnträdgård vad det ursprungliga syftet med undersökning var och att
intervjumaterialet kommer att bandas in och transkriberas. Samtidigt lovade jag att
materialet behandlas konfidentiellt och att informanterna inte kommer att igenkännas
vid publiceringen av forskningen. Före intervjutillfället undertecknade informanterna
en samtyckesblankett där de godkände att delta i undersökningen och samtidigt
bekräftade de att de via ett informationsbrev fått information om undersökningen och
dess syfte.
För att säkerställa informanternas konfidentialitet har jag ändrat samtliga informanters
namn till pseudonymer och alla framstår som kvinnor i mitt resultat, trots att
informanterna bestod av både män och kvinnor. Informanterna hade även olika antal
barn men jag hänvisar till alla som om de hade endast ett barn.

31

Ellen Engdal-Dannbäck

6. Resultat
I detta kapitel presenterar jag resultaten och analyserar dem inom den teoretiska
referensramen för min undersökning.

Studiens syfte är att undersöka varför

finskspråkiga föräldrar till barn inom den svenskspråkiga småbarnspedagogiken valt
ett svenskt daghem i en finskspråkig miljö och hur de ser sin egen och daghemmets
roll i barnens utvecklande av det svenska språket.
Jag har valt att dela in resultaten i tre delar, utgående från mina tre frågeställningar.

6.1 Föräldrarnas motiv till daghemsvalet
Med tanke på min första frågeställning angående vilka motiv, föräldrarna hade, till att
välja ett svenskspråkigt daghem för sina barn är det värt att nämna att samtliga
informanter uppger att de tänkt att deras barn ska gå hela sin utbildning vid
Björneborgs svenska barnträdgård och Björneborgs svenska samskola. Två
informanter menar dock att det förstås beror på hur barnets svenska språk utvecklas.
Majoriteten av föräldrarna var mycket nöjda över den övergripande verksamheten vid
Björneborgs svenska barnträdgård, de anser att daghemmet gör många utflykter och
har olika teman. De flesta kommenterar positivt att daghemmet har få barn i grupperna.
En informant jämför detta med de finska daghemmen och deras gruppstorlekar och
anser att de inte har något att klaga på. En informant berättar att i jämförelse med
finska skolor delas det ut mycket fler stipendier till elever vid Björneborgs svenska
samskola.
Kajsa berättar att valet av daghem till barnet var naturligt eftersom ena föräldern själv
har gått vid Björneborgs svenska barnträdgård och Björneborgs svenska samskola.
”Jag tycker att det alltid är en rikedom att kunna språk… När man
är liten och lär sig svenska hjälper det i andra språk…” Kajsa

32

Ellen Engdal-Dannbäck

Katja har bekanta som arbetar vid Björneborgs svenska samskola och berättar att hon
alltid tyckt mycket om att studera språk. Det svenska språket har varit största orsaken
till valet av daghem.
”…svenska har varit ganska lätt och fint… jag tror att det är en
rikedom att vi har två språk i Finland och jag förstår inte att … det
finns ganska många människor som tänker att det inte är så. Jag
tänker att i arbetslivet, det är en stor fördel där. Jag tror också att
det är lättare att lära sig andra språk om du har två. … Finland är
ett tvåspråkigt land. Alla glömmer det.” Katja

Kirsti berättar att de länge önskat få en dagvårdsplats vid Björneborgs svenska
barnträdgård. Ena föräldern i familjen har gått vid Björneborgs svenska samskola.
Kirsti berättar att familjen har ett positivt förhållande till det svenska språket.
”Man behöver säkert svenska språkkunskaper till ganska många
yrken. Det är säkert till nytta. Att i framtiden och när det annars
också hjälper i tillägnandet av andra språk, att det underlättar
också engelskan och tyskan, i alla fall” Kirsti

Kaisla berättar att de har fått information om daghemmet från släktingar vars barn gått
vid Björneborgs svenska barnträdgård. Dessutom har hon via sitt arbete blivit
rekommenderad daghemmet.
”Vi tycker båda föräldrar att språkinlärning är otroligt viktigt och
jag tycker... det kan handla om vilket språk som helst bara man lär
sig idén. … jag tror att det är nyttigt i livet, när man lär sig de här
andra språken lättare. Och sen å andra sidan liksom svenska i
jämförelse med engelska och du hör den hela tiden på alla ställen…
jag har iallafall själv haft svårare med svenskan.” Kaisla

Kaija berättar att de via bekanta fått höra om daghemmet och att de har berömt
Björneborgs svenska barnträdgård. Familjen bestämde sig för att daghemmet var ett
bra alternativ eftersom det i Björneborg inte erbjuds så mycket dagvård och att
grupperna är stora. Kaija berättar att de har haft svenska i släkten men att den inte
fördes vidare och dog ut till slut. Hon tycker att det är tråkigt.
”Det är roligt när språket kommer, att barnet växer med språket
att det inte är så att man lär sig ord och övar mycket, det motiverar
inte. ... Att egentligen lättare att sedan lära sig andra språk. ... Jag
33

Ellen Engdal-Dannbäck

skulle kanske inte säga att de växer till tvåspråkiga men de får
sedan en stark teknisk språkkunskap... som är nyttig i framtidens
arbetsliv.” Kaija

Krista berättar att de har hört mycket gott om daghemmet och hon beklagar sig över
att de i ett sent skede valde det. Familjen har hört om daghemmet både via bekanta
som har gått vid Björneborgs svenska samskola och via bekanta som har haft sina barn
i dagvården.
”Nog är det en styrka sen. Och förstås att som ung lära sig det
svenska språket och sen särskilt när man någon gång fortsätter till
arbetslivet, med tanke på det också.” Krista

Karin har släktingar som har haft sina barn i Björneborgs svenska barnträdgård. Hon
berättar att de hade bra information om daghemmet och när det blev aktuellt med ett
daghemsbyte valde de att ansöka om dagvårdsplats vid Björneborgs svenska
barnträdgård och fick en.
”Vi tänkte att det [förf. anm. svenska språket] i det här bli ett bra
plus. ... Jag har själv varit tvungen att kämpa med det språket [förf.
anm. svenska] så då ger jag gärna till barnet det att hen lär sig
lättare” ” Min partner... var också på den här sidan därför att sen
blir det starkare det svenska språket också... ” Karin

Kerttu berättar att de har bekanta vars barn har gått vid Björneborgs svenska daghem.
De har valt daghemmet på grund av språkkunskaper.
”Därför att språkkunskaper alltid är bra. Jag tror att man lättare
har möjlighet att studera när man är äldre. Och sen när man är
färdigt tvåspråkig så är det egentligen ingen nackdel.” Kerttu

Sammanfattningsvis var motivet till att föräldrarna valt att placera sina barn vid
Björneborgs svenska barnträdgård, språkkunskaper och det svenska språket. Endast i
två fall hade ena föräldern i familjen gått vid Björneborgs svenska barnträdgård. Tre
informanter uttryckte att det svenska språket ger bättre framtidsmöjligheter med tanke
på yrkesval. En informant nämner att språkkunskaper innebär flera studiemöjligheter.
Dessutom uppfattar tre informanter uttryckligen att det svenska språket, eller att kunna
34

Ellen Engdal-Dannbäck

två språk överlag, hjälper inlärningen av ett tredje språk. Det är uppenbart att fem
informanter upplever att de har hört gott om Björneborgs svenska barnträdgård och
många uppfattar de små barngrupperna positiva.

6.2 Föräldrarnas stöd till barnens svenska språkutveckling
Nedan följer resultat angående vilka möjligheter föräldrarna anser att de har för att
stödja barnets svenska språkutveckling.
Kajsa nämner att de har fått en lista från daghemmet med tips på vad man som förälder
kan göra för att stödja barnets svenska språkutveckling. Kajsa försöker tala svenska
hemma, hon menar att eftersom barnet går i svensk dagvård är det viktigt för henne att
lära sig svenska. I lekparken talar hon ibland svenska med barnet. Hon uttrycker dock
att hon borde utvidga sitt svenska ordförråd.
”Sen förstås funderar jag att när jag inte själv kan så bra [förf.
anm. svenska], att om jag talar fel, hur mycket fastnar det på
barnet. Jag har nog ändå talat.” Kajsa

Katja försöker tala svenska hemma och berättar att hon, när hon leker med barnet,
bland talar svenska. Hon har fått tipset att tala svenska under någon viss aktivitet med
barnet och också blivit förmanad att alltid tala svenska med barnet men uttrycker:
”... jag kan inte tala hela tiden, så därför har jag gjort enligt min
stil. Jag bara säger någonting och tar ingen stress över det.” Katja

Katja nämner att de tittar på BUU-klubben, läser svenska böcker och tittar på till
exempel Brandman Sam på tv för att stödja barnets svenska. Hon nämner också att de
har fått en lista från daghemmet med tips på hur man kan stödja barnets svenska
utveckling.
Kirsti menar att de stödjer barnets svenska språkutveckling genom att låna böcker från
biblioteket och från daghemmet. Kirsti nämner listan de fått från daghemmet med tips
på hur de kan stödja barnets svenska språkutveckling. BUU-klubben tittar de på ibland.
Enligt Kirsti talar båda föräldrarna ibland svenska till barnet, men hon har aningen
35

Ellen Engdal-Dannbäck

dåligt samvete för att hon inte talar så mycket svenska, hon känner sig dessutom osäker
på sin svenska. Kirsti uttrycker att hennes barn förstår enkla saker på svenska och att
barnet tydligt förstår de svenska frågorna hon ställer eftersom barnet ger ett korrekt
svar på finska, därmed anser hon att barnet förstår innehållet i den frågan.
Kaisla nämner listan de fått från daghemmet och berättar att de ibland talar svenska
när de umgås med andra som talar svenska. Hon nämner också att de läser svenska
böcker och ibland tittar på svenska tv-program. Kaisla nämner att de övar svenska när
barnet vill leka daghem hemma.
Kaija berättar att de har möjlighet att stödja barnets svenska språkutveckling genom
böcker, ljudböcker och genom positiv attityd. De går ofta till biblioteket.
”Jag tror att det tar sitt språng utgående från en positiv attityd...
det är fortfarande [förf. anm. språket och orden] så lätt att vi
fortfarande kan med tjänstemannasvenska hjälpa om det blir en
situation.” Kaija

Både Krista och Kerttu nämner att de har möjlighet att stödja barnets svenska
språkutveckling genom att titta på tv.
”...BUU-klubben och sen ibland har det varit lite annat att vi har
ibland så att nu får ni titta på något svenskspråkigt. Från
biblioteket hämtar vi böcker... i alla fall ett par svenskspråkiga
böcker.” Krista

Karin berättar att de rätt ofta går till biblioteket och lånar böcker både på svenska och
på finska. Dessutom menar hon att det kommer rätt bra svenskspråkiga tv-program,
som de brukar titta på. Karin berättar också att de lyssnar på svensk musik. Ibland
känner hon dock att hon inte riktigt har koll på allt angående hur hon ska stödja barnets
svenska språkutveckling. Karin talar svenska hemma ibland.
”Jag har märkt att om jag frågar på svenska, svarar [förf. anm.
barnet] på svenska.” Karin

För att sammanfatta resultaten kan jag konstatera att fyra informanter nämner att de
fått en lista från daghemmet med tips på hur de kan stödja barnens svenska
36

Ellen Engdal-Dannbäck

språkutveckling. Flera föräldrar försöker tala svenska med barnet hemma, några
uttrycker en oro för att tala ”fel”. Föräldrarna har en positiv attityd till det svenska
språket. Många föräldrar besöker biblioteket regelbundet. De flesta läser böcker på
svenska och tittar på svenskspråkiga barnprogram. Fyra informanter nämner
barnprogrammet BUU-klubben.

6.3 Föräldrarnas tankar om hur daghemmet kan utvecklas
Utgående från min tredje frågeställning, om föräldrarna har synpunkter på hur
daghemmet kan utvecklas, anser flera informanter att föräldrarna borde bli mera
bekanta med varandra. De önskar en större öppenhet på daghemmet och de skulle
uppskatta till exempel öppna dörrars-dagar. En informant tycker att det skulle vara bra
med samarbete med Mikaelsgårdens servicehus, att barnen och de äldre kunde göra
något tillsammans. En informant önskar att gården skulle kunna göras om men
konstaterar att det ju är ett stadsdaghem, hon önskar utflykter till skogen. En annan
informant önskar mera verksamhet inom konst med barnen. En förälder önskar besök
till biosalonger för att se på svenska filmer. Ytterligare en informant önskar att
daghemmet skulle gå på t.ex. svenskspråkiga teatrar för att barnen ska få höra mera
svenska.
En informant uttrycker en önskan om att det för de finskspråkiga föräldrarna skulle
ordnas någon aktivitet eller undervisning på svenska. Även Kajsa säger att hon gärna
vill det, men att det i Björneborg inte ordnas språkkurser i svenska. Hon har också
föreslagit för de övriga föräldrarna att de skulle träffas och tala svenska sinsemellan.
Hon menar att de kommer att vara tvungna att stödja barnets svenska ännu mera i
framtiden. Hon önskar att personalen på daghemmet skulle tala så mycket svenska
som möjligt med barnen.
”Jag önskar att man skulle tala så mycket som möjligt svenska,
både här [förf. anm. på daghemmet] och på alla ställen och att vi
skulle hjälpa också hemma.”

37

Ellen Engdal-Dannbäck

Katja önskar flera tips från daghemmet på hur de kan stödja barnets svenska
språkutveckling. Hon önskar sig tips på lekar att leka tillsammans med barnet.
Dessutom uttrycker hon:
”... de skulle tala mera svenska här [förf. anm. på daghemmet]. De
byter till finska ganska lätt. Och jag tycker inte om det. Jag förstår
att det är för att alla inte är så modiga att tala svenska men jo, mera
svenska. ... Jag önskar att de skulle ”mata” det. ...Mera lekar och
saker att göra tillsammans. ... Lekar att de kan söka och hitta saker
och att leka på svenska. Jag vet att de leker på finska hela tiden,
talar finska där på gården sinsemellan med barnen.” Katja

Katja nämner också att hon skulle vilja att daghemmet organiserade språkkurser eller
någonting liknande för föräldrarna. Hon menar att föräldrarna kunde betala för det.
Hon uttrycker att det borde vara lättare att studera och prata tillsammans för att bli
bekanta med varandra.
Kirsti och Kaisla menar att de gärna tar emot förslag (utöver listan de fått från
daghemmet) på hur de kan stödja barnets svenska språkutveckling. Kirsti nämner att
även föräldrarnas språkkunskap kunde stödjas. Hon känner sig aningen osäker på sitt
barns svenska språkutveckling.
”Jag skulle förstås vilja ha mera feedback härifrån [förf. anm.
daghemmet] ... Är [förf. anm. barnet] i normal rytm angående
språkutvecklingen eller så, det är helt omöjligt för mig att veta att
men...” Kirsti

Kaija och Karin önskar få hjälp med att stödja det svenska språket.
”Det skulle vara roligt om det kom från skolan... en nätsida till
exempel... Eller skolorna har ju en hemsida, att där skulle vara en
länk. Eller på samma sätt från daghemmet att här skulle vara
åldersenlig aktivitet för att nätet är säkert överfullt av sånt. Förstås
vet vi mycket själv eller har hittat själva och sen att det finns
säkert... spel eller liknande. ” Kaija

”... förra hösten när daghemmet började så var det en
sammankomst så där gick vi igenom sånt. De var faktiskt jättebra
[förf. anm. tipsen]. Där kom kanske mera sånt att det lönar sig att

38

Ellen Engdal-Dannbäck

söka på nätet nånting, nu minns jag inte... liksom sånger... därifrån
kom också en video. Det var ganska roligt.” Karin

Krista är osäker på hur verksamheten kunde utvecklas, hon anser att de har fått bra
hjälp från daghemmet för att stödja barnets svenska språkutveckling och att barnets
svenska språkutveckling har utvecklats.
Kerttu önskar få förslag på appar att ladda ner till telefonen. Kerttu har också andra
förslag på hur barnets svenska språkutveckling skulle kunna utvecklas.
”Jag har ett sådant utvecklingsförslag att ingen längre skulle tala
finska [förf. anm. på daghemmet]. Jag är inte helt säker på om de
lär sig, de här barnen, fullständigt om... De litar på att [förf. anm.
personalen] alltid... säger på finska, om [förf. anm. barnet] inte
förstår svenska. ... Om barn bor utomlands så lär de ju sig språket
eftersom ingen kan förklara vad det betyder. ... Kanske mera
svenskspråkiga saker att de skulle kunna gå på svenskspråkig
teater, allt sånt. Liksom mer skulle vara bra.” Kerttu

Sammanfattningsvis kan konstateras att majoriteten av föräldrarna är mycket nöjda
med verksamheten vid Björneborgs svenska barnträdgård. Många önskar dock få flera
konkreta tips från daghemmet på hur de som föräldrar kan stödja barnens
språkutveckling, tips på till exempel appar och spel. Tre föräldrar är intresserade av
att få lära sig svenska. Tre föräldrar uttryckte starkt att de önskar att personalen talar
mera svenska med barnen.

6.4 Resultatanalys
Resultaten som framkommit i studien ska ses i kontexten Finland och Björneborg som
språkö. Finland är ett tvåspråkigt land men endast 5,5 procent av Finlands befolkning
har svenska som modersmål (Statistikcentralen, 2019). Enligt Statistikcentralen (2019)
fanns det 464 personer med registrerat svenska som modersmål i Björneborg den
31.12.2018. Det utgör en mindre del är 0,5 procent av stadens befolkning på 81 566
personer. Björneborg är en språkö vilket betyder att en grupp svenskspråkiga
finländare bor där och upprätthåller svenskspråkig verksamhet (Svenska Finlands
Folkting & Magma, 2010). Informanterna i min studie är alla finskspråkiga och
39

Ellen Engdal-Dannbäck

familjerna har finska som hemspråk, trots det har de valt ett svenskspråkigt daghem
till sina barn. Kovero (2011) diskuterar att språkklimatet har blivit besvärligare i
Finland men lyfter också fram att språkdebatten som pågår har haft en positiv verkan
eftersom det svenska språket trots allt har ett stöd bland majoriteten av finländare.
Finnäs (2013) menar att intresset för de svenska skolorna i Finland har ökat kraftigt.
Tandefelt (2003) påstår att antalet finskspråkiga barn i svenskspråkiga skolor har ökat.
Enligt Lagen om grundläggande utbildning (1998/628) behöver valet av skola inte ske
utgående från barnets registrerade modersmål utan valet kan ske utgående från barnets
intresse och förutsättningar. Eftersom det enligt Statistikcentralen (2019) den
31.12.2018 fanns 464 personer med svenska som registrerat modersmål i Björneborg
och i jämförelse med att antalet barn i Björneborgs svenska barnträdgård och elever i
Björneborgs svenska samskola totalt uppnår antalet 442, kan slutsatsen dras att rätt
många barn och elever i daghemmet och skolan har finska som registrerat modersmål.
Björneborg som stad kan i praktiken, trots att Finland har två nationalspråk, betraktas
som ett diglossiskt samhälle, vilket enligt Sundman (1999) betyder att ena språket
används i offentliga sammanhang och det andra i privata sammanhang. Privata
sammanhang kan i denna studie betraktas vara daghem och skola. De finskspråkiga
barnen som deltar i den svenskspråkiga småbarnspedagogiken och undervisningen lär
sig svenska successivt.
Daghemmet Björneborgs svenska barnträdgård och Björneborgs svenska samskola
kan liknas vid språkbadsdaghem och språkbadsskola. Enligt språkbadstraditionen i
Finland gör föräldrar ett medvetet val att placera sina barn i språkbad där barnet ska få
möjlighet att lära känna en ny kultur och dess traditioner samtidigt som de tillägnar sig
ett nytt språk (Harju-Luukkainen, 2007; Bergroth, 2007; Bergroth, 2015). Det som
dock skiljer sig åt är den språkliga utgångspunkten hos barnen som deltar i
verksamheten. Inom språkbad har alla barn samma språkliga utgångspunkt och de
behärskar inte språkbadsspråket från tidigare (Harju-Luukkainen, 2007; Bergroth,
2007; Bergroth, 2015). Alla barn som deltar i svensk småbarnspedagogik och svensk
undervisning i Björneborg har inte samma språkliga bakgrund (Henricson, 2015), de
kan vara tvåspråkiga, med antingen finska eller svenska som modersmål eller
alternativt helt svenskspråkiga eller helt finskspråkiga.

40

Ellen Engdal-Dannbäck

Eftersom den uttalade språkpolicyn på ett daghem styrs av Finlands grundlags
1999/731) 17:e paragraf, är ett daghem enspråkigt och i Björneborgs svenska
barnträdgårds fall svenskt. Dock ska ett barns försök till att uttrycka sig alltid
uppmuntras, oavsett på vilket språk det är eller om det är non-verbalt. Bergroth och
Palviainen (2016a) menar att eftersom personalen inom den svenskspråkiga
småbarnspedagogiken förväntas använda svenska med barnen kan det inte skapas en
enspråkigt finsk språkpolicy. Bergroth och Palvinen (2016a) skriver att användandet
av finska inom den enspråkigt svenska policyn mest finns på de enspråkigt finska
orterna. Det är då upp till pedagogerna att följa den uttalade språkpolicyn i sina talturer
med barnen. Barnen kan välja att endast tala finska men de ska acceptera att personalen
talar svenska. Orsaken till att barnen talar finska är att de flesta barn har finska som
förstaspråk. Personalen ska dock enligt den uttalade utbildningspolicyn respektera
barnens språkval och språkliga bakgrund vilket kan vara en förklaring till att
personalen inte håller fast vid den svenska språkpolicyn. I språkbadsdaghem råder en
grundregel att en person talar ett språk, pedagogerna talar språkbadsspråket men
förstår barnens modersmål (Harju-Luukkainen, 2007; Bergroth, 2007; Bergroth,
2015). Denna metodologiska princip kan trots allt inte appliceras på Björneborgs
svenska barnträdgård eftersom daghemmet inte är ett uttalat språkbadsdaghem.
Pedagogerna har dock en skyldighet att tala svenska med barnen, samtidigt som de ska
respektera barnens val att tala finska.
Barnen på Björneborgs svenska barnträdgård är i ständig utveckling och förändrar sig
genom att ta till sig ny kunskap. Den proximala utvecklingszonen (Säljö, 2015) hos
barnen kan ses som att lärande och utveckling är ständigt pågående processer. Det
barnen kan, pekar mot nya kunskaper och färdigheter som finns inom räckhåll. För att
nå de nya kompetenserna behöver de stöd (Säljö, 2015). Pedagogerna på daghemmet
kan vara detta stöd, genom scaffoldning (Säljö, 2014b), eftersom de är mer kompetenta
och kan hjälpa barnen att utvecklas. Pedagogerna stöder barnen medan appropriering
av inlärning av svenskan pågår.
Med tanke på Piagets teori om mental jämvikt, kunde det också ses som viktigt att
pedagogerna i Björneborgs svenska barnträdgård skulle hålla en gemensam linje om
hur de ska använda det svenska språket. Den mentala jämvikten handlar om en strävan
efter att förstå och begripa världen och det som händer i den (Hwang & Frisén,
2005). Genom assimilering läggs nya erfarenheter till de tidigare utan att det gamla
41

Ellen Engdal-Dannbäck

tänkandet behöver ändras och genom ackommodation förändras det gamla tänkandet
genom ny information och nya erfarenheter. Obalans uppstår när nya erfarenheter
tillkommer i tänkandet och barnet utmanas. Enligt Piaget är aktiv nyfikenhet kärnan i
intelligensen. (Hwang & Frisén, 2005.)
Samspelet mellan den vuxna och barnet är viktigt och under utvecklingen av språket
förstår barn mer än de ger uttryck för. Barn har en klar vilja att förstå sin omgivning
och sina erfarenheter och det centrala i barnens språkutveckling är det verbala
samspelet mellan vuxna och barn. (Hwang & Frisén, 2005.)
För att dra paralleller från det sociokulturella perspektivet till verksamheten på
Björneborgs svenska barnträdgård kan barnen, utgående från sina föräldrars utsagor,
utmanas mera med tanke på tillägnande av det svenska språket. Barn strävar efter att
förstå sin omgivning men det sker dock ingen utveckling om de inte blir utmanade
eller ställs inför mental obalans. Lärandet sker som en process (Säljö, 2015) där
människor utvidgar och befäster sina erfarenheter och förbereder sig för
ackommodationer. För att det ska ske krävs kognitivt engagemang, genom att aktivt
upptäcka och förändra sitt tänkande (Säljö, 2015). I tillägnandet och utvecklandet av
det svenska språket vid Björneborgs svenska barnträdgård har pedagogerna en central
roll. Föräldrarna har en positiv attityd till det svenska språket vilket leder till att barnet
lär sig det lättare. Det är, trots allt, pedagogerna vid Björneborgs svenska barnträdgård
som har det största ansvaret för utvecklandet av det svenska språket. Vygotskij (2001)
menar att pedagogerna kan, genom att ställa frågor som leder till reflektion eller genom
att ge ledtrådar för hur en uppgift ska lösas, hjälpa barnet att ta till sig kunskap och att
senare lösa problemet själv. Barnen behöver assistans av pedagogen. Det som en dag
finns i den proximala utvecklingszonen kan följande dag finnas i den egentliga
utvecklingsnivån.

42

Ellen Engdal-Dannbäck

7. Diskussion
I detta kapitel diskuterar jag undersökningens resultat. Jag har valt att diskutera
resultatet utgående från de tre resultatdelarna, det vill säga föräldrarnas motiv till
daghemsval, föräldrarnas stöd till barnens svenska språkutveckling och föräldrarnas
tankar om hur daghemmet kan utvecklas. Dessutom diskuterar jag metoden jag valt
för själva undersökningen och jag avslutar kapitlet med förslag på fortsatt forskning
inom området.

7.1 Föräldrarnas motiv till daghemsvalet
Vad gäller motiv till att välja daghem uppgav föräldrarna att de valt ett svenskspråkigt
daghem till sina barn på grund av det svenska språket och språkkunskaper överlag.
Det svenska språket och språkkunskaper sågs som positiva färdigheter för barnens
framtid. Paralleller från resultatet i min studie kan dras till Sjöbergs resultat (EdgrenHenrichson, 2019) där föräldrarna till barn i språkbad uppgav att motivet till valet av
språkbadsdaghem var att barnen ska ha lättare och få fler möjligheter att välja
utbildning och i framtiden få bättre jobb.
Föräldrarna i min undersökning hade en positiv inställning till det svenska språket. De
Houwer (1999) menar att för att barn ska kunna bli tvåspråkiga måste föräldrarna ha
en positiv inställning till språken och en positiv attityd till tvåspråkighet. Eftersom
föräldrarna uttryckte en positiv attityd till det svenska språket har barnen större
förutsättningar för att lära sig det.
Informanterna i denna studie kan ses som bevis på att språkdebatten, enligt Kovero
(2011), har haft en positiv verkan och att svenskan trots allt har ett stöd bland
majoriteten av finländare. Många barn med finska som registrerat modersmål deltar i
småbarnspedagogiken vid Björneborgs svenska barnträdgård och i undervisningen vid
Björneborgs svenska samskola. Jag drar slutsatsen att föräldrarna är måna om att deras
barn får två språk och att de värnar om svenskan eftersom den ger barnen fler
arbetsmöjligheter.
Endast en informant uttrycker tydligt att det svenska språket ger fler studiemöjligheter.
Många uttrycker dock att det svenska språket ger möjligheter till framtida yrken för
43

Ellen Engdal-Dannbäck

barnen vilket kan tolkas som att föräldrarna anser att det svenska språket också ger fler
studiemöjligheter för barnen. En informant uttrycker tydligt att det är positivt att barnet
”växer med språket”. Den sociokulturella synen på lärandet betonar deltagande och
aktivitet, språket lär man sig genom att använda det (Nikula & Järvinen, 2013).
Föräldrarnas utsagor kan tolkas som att de anser att barnen lär sig språket lättare genom
att från tidig ålder bli utsatt för det dagligen än genom traditionell undervisning först i
skolåldern.
Finnäs (2013) och Tandefelt (2003) påstår att ett intresse för de svenska skolorna i
Finland har ökat och att antalet barn med finska som modersmål i de svenska skolorna
har blivit högre. Gripenberg (2001) konstaterar att den svenskspråkiga skolan bör
beakta föräldrars intresse för den svenskspråkiga skolan, oberoende av föräldrarnas
språkiga bakgrund. Jag har inte undersökt om intresset för svenskspråkig utbildning
har ökat eller inte, men min studie visar att det finns ett intresse. Ett intresse jag tycker
ska tas tillvara på och uppmärksammas.
Endast en liten procent i Björneborg har svenska som registrerat modersmål och
Björneborgs svenska barnträdgård och Björneborgs svenska samskola är beroende av
att finskspråkiga barn och elever deltar i verksamheterna. Daghemmet och skolan kan
inte upprätthålla sina verksamheter om inte de finskspråkiga barnen deltar i dem. Det
finns en stor risk för att den svenska språkön försvinner om inte daghemmet och skolan
upprätthåller sina svenska verksamheter. För att kunna upprätthålla de svenska
verksamheterna bör intresset som de finskspråkiga riktar mot den svenskspråkiga
småbarnspedagogiken och utbildningen tillvaratas. Dessutom bör förutsättningar
skapas för att de finskspråkiga barnen lär sig svenska.
Trots att de flesta informanter berättar att de valt daghemmet på grund av
språkkunskaper och framtidsmöjligheter för barnet uppfattade många det som positivt
att grupperna på daghemmet var små och de var mycket nöjda med den övergripande
verksamheten på daghemmet. Det handlar om en resursfråga. Om grupperna varit
större och om daghemmet hade haft mindre resurser till sitt förfogande kanske
språkkunskaper och framtidsmöjligheter för barnen varit mindre viktiga för
föräldrarna och de hade eventuellt valt ett annat daghem.

44

Ellen Engdal-Dannbäck

7.2 Föräldrarnas stöd till barnens svenska språkutveckling
Angående vad föräldrarna kan göra för att stödja barnens svenska språkutveckling
nämnde de en lista (bilaga 4) med konkreta tips på hur de som föräldrar kan stödja
barnens svenska språkutveckling. Bland annat nämns på listan BUU-klubben, läsning
av svenska böcker, svenska tv-program och att föräldrarna ska i vissa situationer tala
svenska med barnet. Listan är diger och innehåller att flertal tips på hur föräldrarna på
ett enkelt och kravlöst sätt kan stödja barnets svenska språkutveckling. Föräldrarna har
hänvisat till listan och verkar använda sig av den eftersom många försöker stödja
barnets svenska språkutveckling med hjälp av svenska böcker och tv-program, bland
annat BUU-klubben som fyra informanter nämner. De flesta föräldrar uppger att
åtminstone en förälder i familjen försöker tala svenska med barnet.
Det visade sig att familjespråkpolicyn är komplicerad eftersom föräldrarna har svårt
att veta hur de ska tala svenska med sina barn. I utsagorna kunde jag inte se att någon
förälder medvetet utvecklat handlingsförfarande för hur de ska använda sig av det
svenska språket i hemmet. Några föräldrar nämner att de använder det svenska språket
sporadiskt med barnen, i vissa situationer. Eventuellt saknar föräldrarna kunskaper om
hur de ska använda det svenska språket för att stödja barnens svenska språkutveckling.
Föräldrarna är de facto finskspråkiga och det kan vara svårt att använda sig av ett nytt
språk i hemmet utan att fullständigt behärska det. Palviainen, Lehtonen och Valli
(2012) diskuterar språkpolicy och konstaterar att alla familjemedlemmar är delaktiga
i formulerandet av språkpolicyn inom hemmet. Familjespråkpolicyn i en familj är en
dynamisk och en föränderlig livslång process och det finns inga regler för hur den ska
se ut eller vilka regler som ska råda för att lyckas med den (Schwartz & Verchik, 2013).
Eventuellt behöver föräldrarna vid Björneborgs svenska barnträdgård stöd för att
uppnå en fungerande familjespråkpolicy.
Eftersom föräldrarna i min studie hade en positiv attityd till det svenska språket och
försökte använda det sporadiskt kan det underlätta barnets inlärning. Flera föräldrar
berättade att de försöker tala svenska i vissa situationer, till exempel i lekparker eller
daghemslek i hemmet. Det kan liknas vid språkduschverksamhet. I språkdusch övar
barnen på ett eller flera främmande språk genom att de kommer i kontakt med dem i
45

Ellen Engdal-Dannbäck

vardagliga situationer men också under mera ledda verksamheter (Bergroth, 2015;
Bärlund, Nyman & Kajander, 2015).
Föräldrarnas inställning till det svenska språket spelar roll i barnens tillägnande av det.
Föräldrarna hade en positiv inställning till det svenska språket men några föräldrar var
bekymrade över sina egna kunskaper i svenska.

7.3 Föräldrarnas tankar om hur daghemmet kan utvecklas
Det mest utmärkande resultatet i min studie är föräldrarnas tankar om hur daghemmet
kan utvecklas. Det handlar om föräldrarnas önskan om att få förslag på hur de kan
stödja barnens svenska språkutveckling och föräldrarnas önskan om att
daghemspersonalen skulle tala mera svenska med barnen. Dessutom var det märkbart
att flera föräldrar ville lära sig svenska.
Några föräldrar uttryckte en osäkerhet kring sina egna kunskaper i svenska och
efterfrågar hjälp för att få kunskaper i det. Som en förlängning av barnens utvecklande
av det svenska språket kan föräldrarna behöva hjälp i utvecklande av sin egen svenska.
Föräldrarna kommer troligtvis att vara tvungna att stödja barnens svenska ännu mera
när de börjar vid Björneborgs svenska samskola. För att barnen framgångsrikt ska
klara av att gå hela sin skolgång vid Björneborgs svenska samskola kan det vara värt
att lägga insatser på att föräldrarna får stöd i sitt eget utvecklande av det svenska
språket.
Samarbete, delaktighet och språk poängteras i Grunderna för planen för
småbarnspedagogik (Utbildningsstyrelsen, 2018). Verksamhetskulturen ska präglas
av personalens samarbete och kommunikation med vårdnadshavarna och den ska
främja delaktighet. Barnens, personalens och vårdnadshavarnas initiativ, åsikter och
synpunkter ska värderas högt. Det är viktigt att diskutera hur attityder till språk
överförs till barn. Alla har rätt till sitt eget språk och det är viktigt att synliggöra
flerspråkighet samtidigt som det är viktigt att personalen är medvetna om vilka
språkliga modeller de är. Barnen ska dessutom få uppmuntrande respons på sin
språkiga uttrycksförmåga och tvåspråkiga barn ska få stöd för båda språken.
(Utbildningsstyrelsen, 2018.)
46

Ellen Engdal-Dannbäck

I svenskt språkbad är det viktigt att föräldrarna ansvarar för det finska modersmålet.
En grundregel i språkbad är enligt Harju-Luukkainen (2007), Bergroth (2007) och
Bergroth (2015) att en person talar ett språk. Undervisningen på främmande språk
(Bergroth, 2015) är dock inte lika noggrann med den regeln. Enligt grunderna för
planen för småbarnspedagogik (Utbildningsstyrelsen, 2018) ska personalen ge positiv
feedback på barnens alla försök att uttrycka sig. Därmed kan det vara svårt för
personalen att hålla sig till endast svenska när de talar med barnen, eventuellt känner
personalen att de inte visar hänsyn till barnens försök till att uttrycka sig om de byter
språk. Personalen kunde eventuellt se över de metodologiska principerna för hur de
ska utveckla och stödja barnets svenska språkutveckling för att få en gemensam
princip för hur de ska agera. Eventuellt råder det en osäkerhet bland personalen om
daghemmets rådande språkpolicy. Finns det en gemensamt uttalad språkpolicy? Det
kan vara svårt för personalen att veta hur de ska agera utan direktiv eller förmaningar.
Björneborgs svenska barnträdgård är trots allt inte ett språkbadsdaghem och
föräldrarna kan inte förvänta sig att det är det.
Barnen vid Björneborgs svenska barnträdgård måste bli utmanade till att tala svenska,
om ingen utmanar dem kommer de inte att lära sig språket. Om barnen hela tiden får
tala finska, blir förstådda på finska och blir tilltalade på finska kommer motivationen
till att lära sig svenska att försvagas.
Enligt Cummins (2017) är orsaken till elevers underprestation inte att hemspråket är
ett annat språk än undervisningsspråket. Att använda sitt modersmål hemma innebär
endast en pedagogisk nackdel om skolan misslyckas med att ge eleverna lämpligt stöd
för att utveckla akademiska färdigheter i undervisningsspråket. Skolorna behöver
utmana de samhälleliga maktstrukturerna för att bekräfta en grupps identitet, i detta
fall är det Björneborgs svenska barnträdgård som måste utmana det omgivande
samhället och tydligt stödja barnens identitet. (Cummins, 2017).
Föräldrar som har barn inom språkbad, har som uppgift att stödja barnets modersmål
(Harju-Luukkainen, 2007; Bergroth, 2007; Bergroth, 2015). Även Cummins (2017)
menar att familjer ska använda sitt modersmål hemma och att skolan ska ansvara för
undervisningsspråket.
Föräldrarna vid Björneborgs svenska barnträdgård känner att de har en stor roll i
understödjandet av barnens svenska språkutveckling, vilket står i kontrast till
47

Ellen Engdal-Dannbäck

ovanstående hänvisningar som påstår att det ligger på föräldrarnas ansvar att stödja
barnens modersmål. Min studie är dock gjord i Björneborg, där det svenska språket
inte används utanför daghemmet eller skolan, vilket eventuellt ökar föräldrarnas
ansvar för den svenska språkutvecklingen.
En annan faktor som bör tas i beaktande, angående personalens möjligheter till att
utveckla och stödja barnens svenska språkutveckling, är hur daghemsföreståndaren
ska få svensktalande personal till daghemmet som är beläget på en språkö. Det kan
vara en stor utmaning.

7.4 Metoddiskussion
I metoddiskussionen diskuterar jag mitt val av forskningsansats och metod. Studien
baserar sig på information från intervjuer med åtta finskspråkiga föräldrar som har sina
barn i Björneborgs svenska barnträdgård.
Studien är kvalitativ och jag valde fenomenografi som empirisk forskningsansats.
Valet av forskningsansats togs eftersom min avsikt var att få information om och
förståelse för hur föräldrarna uppfattar ett visst fenomen. Därför valde jag inte en
kvantitativ metod vars syfte är att beskriva någonting genom mätning eller testning
(Larsson, 1986). Den fenomenografiska forskningsansatsens utgångspunkt är
människans subjektiva uppfattning och man intresserar sig för att beskriva, analysera,
tolka och förstå människors uppfattningar av en företeelse (Alvesson & Sköldberg,
2008; Uljens, 1989). Jag är intresserad av föräldrarnas subjektiva uppfattningar om
varför de valt ett svenskt daghem i en finskspråkig miljö och hur de ser sin egen och
daghemmets roll i barnens utvecklande av det svenska språket.
Jag valde intervju som datainsamlingsmetod eftersom jag ville få information om hur
föräldrar uppfattar ett fenomen. Den kvalitativa forskningsintervjun försöker skapa
mening och avslöja informanternas livsvärld (Kvale & Brinkmann, 2017). Jag använde
mig av strukturerad intervju med öppna svarsalternativ och jag hade möjlighet att ställa
följdfrågor till föräldrarna. Vid transkriberingen av intervjuerna insåg jag att jag vid
vissa tillfällen borde ha ställt fler följdfrågor för att få en bättre insyn i hur föräldrarna
uppfattar fenomenet.
48

Ellen Engdal-Dannbäck

Föräldrarna hade på förhand fått information om undersökningen (bilaga 1) men de
kunde också ha fått mina intervjufrågor på förhand för att hinna reflektera över sina
uppfattningar innan intervjutillfället. Denna undersökning baserar sig på åtta föräldrars
utsagor och fler hade varit bra. Informanterna är både män och kvinnor som talar
finska. Eftersom de valt ett svenskspråkigt daghem till sina barn är mina intervjufrågor
av intresse för dem vilket ökar kvaliteten i informationsinnehållet enligt
Alexandersson (1994).
Det bör tas i beaktande att samtliga informanter hade en generellt positiv inställning
till verksamheten vid Björneborgs svenska barnträdgård. Det kan ses som att de som
eventuellt är missnöjda inte har valt att ställa upp. Informationen från intervjuerna
baserar sig på en föräldrarepresentant per familj, eventuellt hade informationen sett
annorlunda ut om båda föräldrarna ställt upp på en intervju.
Det insamlade materialet analyserades utgående från Alexanderssons (1994) fyra
analysfaser inom den fenomenografiska forskningsansatsen. Jag lyssnade på det
inspelade materialet, läste de utskrivna texterna, drog paralleller till mina
frågeställningar och kategoriserade utsagorna som var relevanta för min forskning.
Studien är inte generaliserbar men trovärdig och tillförlitlig. Min studie går inte att
applicera på andra som inte deltagit i den. Flera likadana studier hade krävts på andra
språköar och bland fler finskspråkiga föräldrar till barn inom svenskspråkig
småbarnspedagogik och utbildning för att kunna uppnå generaliserbarhet (Fejes &
Thornberg, 2019).
För att öka trovärdigheten har jag försökt beskriva studiens sammanhang och
genomförandeprocess så klart och tydligt som möjligt. Detta för att läsaren ska förstå
hur urvalet av informanter skett, hur intervjuerna gått till och hur bearbetningen av
materialet har skett. För att visa hur tolkningen av materialet har skett har jag valt att
ta med många citat från informanterna. Dessutom har jag analyserat och presenterat
resultaten från denna studie i jämförelse med tidigare forskning för att kontextualisera
mina resultat.
Intervjufrågornas karaktär gör det osannolikt att föräldrarna skulle ha svarat oärligt för
att vara mig eller daghemmet till lags. Jag kan inte veta någonting om de informanter
som ställde upp på intervjuerna och jag kan inte veta någonting om de som inte ställde
49

Ellen Engdal-Dannbäck

upp. Jag har de informanter jag har och det kan finnas föräldrar som valt att inte delta
i intervjun på grund av olika orsaker. Det är viktigt att påpeka att jag inte har någon
personlig vinning på att få ett visst resultat, studiens resultat är oberoende av mig och
mitt perspektiv.
I min studie har jag beaktat etiska aspekter. Föräldrarna har fått information om syftet
med min undersökning, de har blivit försäkrade om att materialet behandlas
konfidentiellt (Dalen, 2015). Alla informanter har undertecknat en samtyckesblankett
där de har bekräftat att de fått information om studien och godkänt att delta i
undersökningen. För att garantera informanternas konfidentialitet har jag valt att
benämna samtliga som kvinnor och hänvisar till dem som om alla har ett barn.

7.5 Förslag på fortsatt forskning
Undersökningens syfte var att undersöka varför finskspråkiga föräldrar till barn inom
den svenskspråkiga småbarnspedagogiken valt ett svenskt daghem i en finskspråkig
miljö och hur de ser sin egen och daghemmets roll i barnens utvecklande av det
svenska språket.
Resultaten av undersökningen synliggör att föräldrarna har valt att placera sina barn i
svenskspråkig småbarnspedagogik på grund av det svenska språket, språkkunskaper
och de möjligheter språket kan ge barnen i framtiden. Samtidigt har daghemmet ett
väldigt bra rykte vilket också har påverkat informanternas val av daghem. Föräldrarna
har en stor motivation till att lära sig det svenska språket och efterlyser tips på hur de
kan stödja barnens svenska språkutveckling. Flera föräldrar har synpunkter på hur
daghemsverksamheten och samarbetet kan utvecklas.
För att spinna vidare på min inledning där jag förklarar att tanken med denna studie är
att på sikt öka kommunikationen mellan föräldrar och personal för att få till stånd ett
hållbart samarbete mellan barnens hem och småbarnspedagogiken skulle det vara av
stor vikt att intervjua personalen vid Björneborgs svenska barnträdgård för att få
information om hur de uppfattar sin roll i barnens språkutveckling. Detta för att öka
förståelsen för hur pedagogerna och föräldrarna uppfattar fenomenet som undersökts

50

Ellen Engdal-Dannbäck

och för att på sikt kunna utveckla en verksamhetskultur som gagnar de finskspråkiga
barnens svenska språkutveckling.
Intressant skulle också vara att göra en likadan studie på ett annat svenskt daghem på
en annan språkö för att kunna jämföra skillnader och likheter.

51

Ellen Engdal-Dannbäck

Referenser
Alexandersson, M. (1994). Den fenomenografiska forskningsansatsen i fokus. I:
M. Starrin, B. & Svensson, P-G. (Red.). Kvalitativ metod och vetenskapsteori
(s.111–136). Lund: Studentlitteratur.
Alvesson, M. & Sköldberg, K. (2008). Tolkning och reflektion. Vetenskapsfilosofi och
kvalitativ metod. Lund: Studentlitteratur.
Baker, C. (2000). A Parents´and Teachers´ Guide to Bilingualism. Multilingual
Matters Ltd.
Bell, J. (2011). Introduktion till forskningsmetodik. Lund: Studentlitteratur.
Bergroth, M. (2007). Kielikylpyperheet valokeilassa. Taustat ja odotukset. Selvityksiä
ja raportteja 145. Vaasan Yliopisto.
Bergroth, M. (2015). Kotimaisten kielten kielikylpy. Selvityksiä ja raportteja 202.
Vaasan Yliopisto.
Bergroth, M., & Palviainen, Å. (2016a). Språkpolicy vid svenskspråkiga daghem i
Finland: tvåspråkiga barns handlingar och agens. Folkmålsstudier, 54, (s. 9-35).
Bergroth, M. & Palviainen, Å. (2016b). The early childhood education and care
partnership for bilingualism in minority language schooling: collaboration
between bilingual families and pedagogical practitioners. International Journal of
Bilingual Education and Bilingualism, 19 (6), (s. 649-667).
Bhatia, T. & Ritchie, W. (2004). The Handbook of Bilingualism. Oxford: Blackwell.
Björneborgs svenska samskola. (2019). Välkommen till Björneborgs svenska
samskola.
Hämtad
31
oktober
2019,
från
http://www.bjss.fi/?p=/framsidan_1%20Hämtad%2031.10.2019
Bonacina-Pugh, F. (2012). Researching” practiced language policies”: Insights from
conversation analysis. Language Policy, 11, (s. 213-234).
Bärlund, P., Nyman, T. & Kajander, K. (2015). ”Ai niin, unohdin pyyhkeen ja
uikkarin kielisuihkutteluun tänään.” Vieraiden kielten aineenopettajiksi
opiskelevien kokemuksia kielisuihkutuksesta. I: M. Kauppinen, M., Rautiainen,
M. & Tarnanen, M. (red.). Elävä ainepedagogiikka 9. Jyväskylä: Suomen
ainedidaktinen tutkimusseura ry. (s. 76-96). Hämtad 1 november 2019, från
https://helda.helsinki.fi/bitstream/handle/10138/154156/ad_tutkimuksia9final.pd
f?sequence=4&isAllowed=y

52

Ellen Engdal-Dannbäck

Cummins, J. (2017). Multilingualism, identity, and school achievement: Separating
evidence from ideology. I: M. Yildiz, C,, Topaj, N., Thomas, R., & Gülzow, I.
(Ed.), Die Zuknuft der Mersprachigkeit im deutchen Bildungsystem: Russisch und
Türkisch im Fokus (s. 61-80). Frankfurt am Main: Peter Lang.
Dalen, M. (2015). Intervju som metod. Malmö: Gleerups Utbildning AB.
De Houwer, A. (1999). Environmental factors in early bilingual development: The
role of parental beliefs and attitudes. I: M. Extra, G., & Verhoeven, L. (Ed.),
Bilingualism and Migration. (s. 75–96). Berlin/New York: Mouton de Gruyter.
Edgren-Henrichson, N. (2019). Ska barnet gå i språkbad? Om föräldrarnas val och
familjens roll. Svenska litteratursällskapet i Finland. Hämtad 5 januari 2020, från
https://www.sls.fi/sv/blogg/ska-barnet-ga-i-sprakbad-om-foraldrarnas-val-ochfamiljens-roll
Finlands grundlag (1999/731). Hämtad 23 december 2019, från
https://www.finlex.fi/sv/laki/ajantasa/1999/19990731
Fejes, A. & Thornberg, R. (2019). Handbok i kvalitativ analys. Stockholm: Liber.
Finnäs, F. (2013). Finlandssvenskarna 2012. En statistisk rapport. Finlandssvensk
rapport nr. 45. Helsingfors: Svenska Finlands Folkting.
Finnäs, F. (2015). Tvåspråkiga familjer och deras betydelse för demografin. I:M
Tandefelt, M. (Red.). Gruppspråk, samspråk och två språk. Helsingfors: Svenska
litteratursällskapet i Finland.
Gripenberg, M. (2001). För två modersmål. en bok om tvåspråkiga elever. Är det
mödan värt att gå i svensk skola när hemspråket oftare är finska än svenska?
Svenska Folkskolans vänner. Volym 163.
Harju-Luukkainen, H. (2007). Kielikylpydidaktiikkaa kehittämässä. 3–6-vuotiaiden
kielikylpylasten kielellinen kehitys ja kielikylpydidaktiikan kehittäminen
päiväkodissa. Åbo Akademi University press.
Herberts, K. (1997). Språkplanering i tvåspråkiga familjer. I: M. Herberts, K. m.fl.
(Red.). Flerspråkighetens dimensioner. Individ, familj och samhälle. Vaasan
yliopiston julkaisuja. Selvityksiä ja raportteja 26. Vasa: Vasa universitet.
Henricson, S. (2013). Svenska i finsk miljö. Interaktion, grammatik och flerspråkighet
i samtal på svenska språköar i Finland. Helsingfors: Helsingfors universitet.
Henricson, S. (2015). Svenska och finska i samma samtal. I:M Tandefelt, M. (Red.)
Gruppspråk, samspråk och två språk. Helsingfors: Svenska litteratursällskapet i
Finland.
53

Ellen Engdal-Dannbäck

Herberts, K. (2019). Om språkklimatet i Finland: Som att åka rulltrappa åt fel håll.
Tankesmedjan Agenda.
Håkansson, G. (2003). Tvåspråkighet hos barn i Sverige. Lund: Studentlitteratur.
Hwang, P. & Frisén, A. (2005). Utvecklingspsykologi. I: M. Hwang, P., Lundberg, I.,
Rönnberg, J., & Smedler, A-C. Vår tids psykologi. Natur och Kultur.
Imsen, G. (2000). Elevens värld. Introduktion till pedagogisk psykologi. Lund:
Studentlitteratur.
King, K. & Fogles, L. (2006). Bilingual Parenting as Good Parenting: Parents´
Perspectives on family Language Policy for Additive Bilingualism. I:
M. International journal of Bilingual Education and Bilingualism. 9:6. (s. 695–
712).
King, K., Fogle, L. & Logan-Terry, A. (2008). Family language policy. Language
and Linguistics Compass, 2 (5) (s. 907–922).
Kommunförbundet (2016). Svensk- och tvåspråkiga kommuner. Var tredje finländare
bor i en tvåspråkig kommun. Hämtad 30 oktober 2019, från
https://www.kommunforbundet.fi/svensk-service/var-tredje-finlandare-bor-i-entvasprakig-kommun
Kovero, C. (2011). Språk, identitet och skola II. Barn och ungdomar i svenska skolor
i olika språkliga miljöer. Rapporter och utredningar 2011:6.
Utbildningsstyrelsen.
Kvale, S. & Brinkman, S. (2017). Den kvalitativa forskningsintervjun. Lund:
Studentlitteratur.
Lag om grundläggande utbildning (1998/628). Hämtad 15 december 2019, från
https://www.finlex.fi/sv/laki/ajantasa/1998/19980628
Lantz, A. (2007). Intervjumetodik. Lund: Studentlitteratur.
Larsson, S. (1986). Kvalitativ analys – exemplet fenomenografi. Lund:
Studentlitteratur.
Marton, F. & Booth, S. (2000). Om lärande. Lund: Studentlitteratur.
Nikula, T. & Järvinen, H-M. (2013). Vieraskielinen opetus Suomessa. I: M. Tainio,
L. & Harju-Luukkainen, H. Kaksikielinen koulu – tulevaisuuden monikielinen
Suomi. Tvåspråkig skola – ett flerspråkigt Finland i framtiden. Jyväskylä:
Suomen kasvatustieteellinen seura.
Oikeusministeriö, 2019. Svenska och finska språket. Hämtad 25 oktober 2019, från
https://oikeusministerio.fi/sv/finska-och-svenska-spraket

54

Ellen Engdal-Dannbäck

Oker-Blom, G., Geber, E., & Backman, H. (2001). Språklig mångfald i skolan.
Språkbakgrund och muntlig språkkompetens i de svenska lågstadieskolorna i
Finland. Helsingfors: Utbildningsstyrelsen.
Palojärvi, A., Palviainen, Å. & Mård-Miettinen, K. (Red.). (2016). På finska och
svenska. Tvåspråkig pedagogik i daghem och förskola. Jyväskylä universitet.
Palviainen, Å., Lehtonen, J. & Valli, T. (2012). Formulerande av familjespråkpolicy
– en gemensam, komplex och ständigt pågående process. Finsk Tidskrift, 5–6 (s.
71–86).
Puskás, T. (2018). Språkpolicy på samhällsnivå och i praktiken. I: M. Björk-Willén,
P. (Red.). Svenska som andraspråk i förskolan. Stockholm: Natur och Kultur.
Shiffman, H. (1996). Linguistic culture and language policy. New York,
NY: Routledge.
Shohamy, E. (2006). Language policy: hidden agendas and new approaches. New
York, NY: Routledge.
Spolsky, B. (2004). Language policy. Cambridge: Cambridge University Press.
Statistikcentralen, (2019). PX-Web-databaser, Befolkning, befolkningsstruktur.
Tabell: 11rm – Språk efter kön kommunvis 1990–2018. Hämtad 30 oktober
2019, från
https://pxnet2.stat.fi/PXWeb/pxweb/sv/StatFin/StatFin__vrm__vaerak/statfin_va
erak_pxt_11rm.px/
Sundman, M. (1999). Barnet, skolan och tvåspråkigheten. Helsingfors:
Yliopistopaino.
Svenska Finlands folkting & Magma, (2010). Svenskt i Finland. Helsingfors.
Svenska
veckan.
(2019)
Hämtad
https://svenskaveckan.fi/orter/bjorneborg

31

oktober

2019,

från

Schwartz, M. & Verschik, A. (2013). Achieving Success in Family Language Policy:
Parents, Children and Educators in Interaction. I: M. Schwartz, M. & Verschik,
A. (red). Successful Family Language Policy: Parents, Children and Educators
in Interaction. (s. 223–248) Dordrecht: Springer.
Språklag (6.6.2003/423). Hämtad 12 december 2019, från
https://www.finlex.fi/sv/laki/ajantasa/2003/20030423?search%5Btype%5D=pika
&search%5Bpika%5D=språklag
Statsrådets förordning om kommunernas språkliga status 2013–2022
(13.12.2012/53 år 2013). Hämtad 31 oktober 2019, från
https://www.finlex.fi/sv/laki/ajantasa/2013/20130053
55

Ellen Engdal-Dannbäck

Säljö, R. (2014a). Den lärande människan. I: M. Lundgren, U., Säljö, R., & Lidberg,
C. (Red.) Lärande skola bildning. Grundbok för lärare. Stockholm: Natur och
Kultur.
Säljö, R. (2014b). Lärande i praktiken. Ett sociokulturellt perspektiv. Lund:
Studentlitteratur.
Säljö, R. (2015). Lärande. En introduktion till perspektiv och metaforer. Malmö:
Gleerups.
Tandefelt, M. (2001).
handelshögskolan.

Finländsk

tvåspråkighet.

Helsingfors:

Svenska

Tandefelt, M. (Red.). (2015). På mer än ett språk. I: M. Tandefelt, M (Red.)
Gruppspråk, samspråk och två språk. Helsingfors: Svenska litteratursällskapet i
Finland.
Tandefelt, M. (2003). Tänk om… Svenska språknämndens förslag till
handlingsprogram för svenskan i Finland. Helsingfors: Forskningscentralen för
de inhemska språken.
Trost, J. (2010). Kvalitativa intervjuer. Lund: Studentlitteratur.
Uljens, M. (1989). Fenomenografi – forskning om uppfattningar. Lund:
Studentlitteratur.
Utbildningsstyrelsen (2018). Grunderna för planen för småbarnspedagogik.
Helsingfors: Utbildningsstyrelsen.
Vygotskij, L. (2001). Tänkande och språk. Göteborg: Daidalos.

56

Ellen Engdal-Dannbäck

Tack
Jag vill rikta ett stort tack till Svensk-Österbottniska Samfundet r.f. som gett finansiellt
understöd till Åbo Akademi för projektet Föräldrasamarbete. Understödet har
möjliggjort denna studie och jag är tacksam för det!
Jag vill också tacka alla föräldrar som deltog i min studie. Tack för att ni ställde upp!
Utan er medverkan hade denna studie inte blivit av.
Avslutningsvis vill jag tacka min handledare Ann-Katrin Svensson som med
inspirerande kommentarer och konstruktiv kritik handlett mig genom hela
skrivprocessen. Tack!

57

!

8113)!8).2619:6));0<*!

!

U(16.%,!!
U(16.6! N! 9! W)'%,&6#(%)$;,34! #(11! '/,012,6,)6! 4(2! U5/,)3;%,.$!
$43)$*6!;6,)#,02.-,2!

!

AKOKABN]!

! !

!

!

!
",4%($6#!46)73&&6#!U5/,)3;%,.$!$43)$*6!$6&$*%16$$6w!
!
b(&3)(!%)!8113)!8).261P!%+($*313)!46,76($*6$46#=*$3)!&6($#3,(*$(!E6$46#=$#(3#3(23)!56!7R4()4%())()!
#(323*=))6$$6P!R1(%+($#%!?;%!"*623&($$6!@66$6$$6K!E(,5%(#6)!+,%!.,62=!#=#*(31&6)(!$=%&36!+=7=4(3)!
46)73&+(3)! &%#((4($#6! 461(#6! ,=%#$()*(31($#0! 46,76($*6$46#=$#6! 56! *%=1=6! 16+$(1133)K! V=#*(&=*$3$$6!
$314(#0)! &(#3)! $=%&3)*(31($3#! 46)73&&6#P! 5%(116! %)! 16+$(6! ,=%#$()*(31($3$$0! 46,76($*6$46#=*$3$$6P!
$=7#6=#=46#! *%=1=#=*$33)P! *(3133)P! $3*0! %&66)! ,%%1(()$6! #0$$0! R7#3R23$$0K! V=#*(31&6! *==1==!
jG/,012,6$6&6,;3#3j9!+,%53*#(()P!jo7#3($#R/!46)73&+(3)!*6)$$6jP!5%)*6!5%7#66!%756656)(!"))9E6#,()!
F43)$$%)P!46,76($*6$46#=*$3)!+,%'3$$%,(P!$==)#6)6!46,76()3)!%++(&()3)!?;%!"*623&($$6K!V%(4%&&3!
3##0! #3! 46)73&&6#P! 5%(116! %)! 16+$(6! 46,76($*6$46#=*$3$$6! U5/,)3;%,.$! $43)$*6! $6&$*%16$$6P! 761=6##3!
%$611($#=6! #=#*(&=*$33)! 6)#6&6116! 6,4%*6$#6! #(3#%6P! 5%)*6! +3,=$#33116! 4%(&&3! *37(##00! U5/,)3;%,.$!
$43)$*6!$6&$*%16)()!#%(&()#66!16+$3))3!7R40*$(K!!
V=#*(&=*$33)! %$611($#=&()3)! #6,*%(##66! )%()! SB! &()==##(6! *3$#040! 766$#6##31=! U5/,)3;%,.$! $43)$*6!
$6&$*%16)()! #(1%($$6! #3(113! $%+(4()6! 656)*%7#6)6! ANKO! i! ASKOKABN]K! E%*%! 766$#6##31=! )6=7%(#3#66)! 56!
1(##3,%(266)K!C66$#6##31=)!6()3($#%!*0$(#31100)!1=%##6&=*$311($3$#(!56!&672%11($==$!#=))($#66!#(3#%107#3(#0!
+%($#3#66)K! c%$! #(32%)107#3(#0! 16()6#66)! #=#*(31&6$$6P! *0R#3#00)! $616)(&(0P! R*$(##0($3)! 73)*(1/)!
46$#6=*$(6! 3(! 4%(! 3,%##66! 5%=*%$#6P! 3(*0! 5=1*6($#6! 16()6=*$(6P! 5%($#6! 4%(! +6156$#=6! #(3#%6! R*$(##0($3$#0!
107#33$#0K!!
ER$R&&3!766$#6##31=$$6!$RR#0!&(*$(!%13##3!461())33#!,=%#$()*(31($#0!46,76($*6$46#=$#6!16+$(113))3P!$3*0!
#3(20)! %&6! $=7#33$#6))3! ,=%#$()! *(3133)K! C61=6&&3! &R/$! #(3#00! 656#=*$3$#6))3! 16+$3))3! #=1346$#6!
*%=1=#=*$3$#6!,=%#$()!*(31#0!656#3113)P!&(#3)!*37(#0##3!16+$3))3!,=%#$()!*(31#0P!$3*0!&(#0!&(31#0!%13##3!
U5/,)3;%,.$!$43)$*6!$6&$*%16)()!#=1346$#6!46,76($*6$46#=*$3)!*37(##0&($3$#0K!!
V0R#0!R$#04011($3$#(!1((#3##R!1%&6*3P!5%$!761=6#!%$611($#=6!766$#6##31==)K!H$611($#=&($3$(!%)!#0,*30P!&=##6!
46+6637#%()3)!56!4%(#!&(11%()!#676)$6!+3,=6!%$611($#=&($3$(K!!
H756656! 56! 46$#==11()3)! #=#*(&=*$3$#6! %)! +,%'3$$%,(! "))9E6#,()! F43)$$%)P! +=7K! BON9SBA]MOB! 6))9
*6#,()K$43)$$%)x6;%K'(!J`=7==!,=%#$(6!56!3).16)#(6L!
o$#04011($()!#3,43($()P!!
8113)!8).261!
+=7K!BTB9YBAMSST!
3113)K3).261x6;%K'(!!

!

$&!

!

8113)!8).2619:6));0<*!

!

U(16.6!A!9!F6&#R<*3$;16)*3##!!

!
!
!

\((#3!N!C66$#6##31=)!$=%$#=&=$1%&6*3!
!
F=%$#=)!%$611($#=&66)!766$#6##31==)P!5%*6!*==1==!+,%!.,62=9#=#*(31&66)(!
*%$*(3)! 46)73&+(3)! &%#((4(6! 461(#6! ,=%#$()*(31($#0! 46,76($*6$46#=$#6! 56!
*%=1=6! 16+$(1133)P! 3##0! jo7#3($#R/! 46)73&+(3)! *6)$$6j9+,%53*#(()K! H13)!
3,(11($3$#0!#(32%##33$#6!$66)=#!#(3#%6!766$#6##31=)!#6,*%(#=*$3$#6!56!&(7()!56!
&(#3)!#(32%#!*0R#3#00)K!!
!
b(&(!

!

!

!

`4&!

!
!
qqqqqqqqqqqqqqqqqqqqqqqqqqqqqqqqqqq! qqqqqqqqqqqqqqqq!
!
!
!
"113*(,5%(#=$!!
!
!
qqqqqqqqqqqqqqqqqqqqqqqqqqqqqqqqqqqq!
!
!

!

$*!

Ellen Engdal-Dannbäck

Bilaga 3 - Intervjuguide
Montako lasta sinulla on tässä päiväkodissa?
Minkä ikäinen/Minkä ikäisiä?
Montako vuotta olette olleet tässä päiväkodissa? /Milloin aloititte?
Mistä olette kuulleet BSS:stä?
Miksi olette valinneet juuri tätä päiväkotia?
Minkälainen suhde perheellänne on ruotsin kieleen? Sukulaisia/Tuttavia?
Onko teillä jonkinlainen side BSS:aan?
Oletteko ajatelleet että lapsenne käy koko koulutuksensa täällä BBS:ssä?
Lukion?
Minkälaisia etuja ruotsinkielisellä opintopolulla on lapselle suomenkielisessä
ympäristössä?
Minkälaisia haittoja ruotsinkielisellä opintopolulla on lapselle suomenkielisessä
ympäristössä?
Mitä lapsesi
ympäristössä?

ajattelee

ruotsinkielisestä

päiväkodistaan

suomenkieleisessä

Jos saisit itse toivoa, miten haluaisit että BSS kehittyy viidessä, kymmenessä ja
viidessätoista vuodessa?
Jos tekisimme isoja panostuksia saadaksemme BSS houkuttelevammaksi, mitä
pitäisimme tehdä?
Millainen on ihannekoulusi?
Miksi haluat että lapsesi oppii ruotsia?
Haluaako lapsesi oppia ruotsia? Mitä mieltä hän on asiasta?
Minkälaisia mahdollisuuksia teillä on edistää lapsenne ruotsin kielen kehitystä vapaaajallanne?
Haluaisitko saada ehdotuksia miten edistää lapsenne ruotsin kielen kehitystä? Miten?
Mistä?

60

Ellen Engdal-Dannbäck

Bilaga 4 - Lista på tips hur föräldrarna kan utveckla barnens
svenska språkutveckling
Idéer om hur man kan få in svenska språket i vardagen, också där hemma
(daghemmet vid Björneborgs svenska samskola)
• Läsa svenska böcker och tidningar (t ex Bamse)
• Lyssna på ljudböcker och sagor på svenska, t.ex. kan man hitta
svenska sagor på nätet på Sveriges radio (godnattsagor för 3–8åringar, barnradion), youtube, sagopalatset ...
• Lyssna på svenskspråkig barnmusik, t ex Aren Alligator, Sås och Kopp
• Sjunga svenska sånger
• Titta på BUU-klubben på Yle 5, vardagar kl 18.00 – 18.30
• Välja svenskt tal på DVD-filmer
• Spel och appar
– Spel Ett (appstore/google play/pc/mac)
– Pappas appar
• Prata svenska i vissa situationer, t ex alltid vid matbordet, alltid i
bilen o.s.v.
• Svensktalande barnvakt
• Veckans ord t ex öva 5 nya köksord på en vecka (sked, tallrik, ugn...)
• Lekstund på svenska med en kompis som pratar svenska
• Spela brädspel på svenska t.ex. i minnesspel (muistipeli)
benämna bilderna på svenska, Spela Mumin Alias ...
• Bokstavsmagneter på kylskåpet
– bilda olika svenska ord...
• Ta foto på sånger och rim och ramsor som finns uppsatta på
anslagstavlorna vid varje avdelning

61

