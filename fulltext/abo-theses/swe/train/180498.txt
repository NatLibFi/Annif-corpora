Att stärka elevers välbefinnande i skolan
En kvalitativ studie om klasslärares syn

Julia Hägglund

Magisteravhandling i pedagogik
Fakulteten för pedagogik och välfärdsstudier
Åbo Akademi
Vasa, 2020

Abstrakt
Författare

Årtal

Opublicerad avhandling för magisterexamen i pedagogik

Sidantal (tot.)

Julia Hägglund
Vasa: Åbo Akademi. Fakulteten för pedagogik och välfärdsstudier.

2020
53 (63)

Arbetets titel

Att stärka elevers välbefinnande i skolan - En kvalitativ studie om klasslärares syn
Referat

Enligt Grunderna för läroplanen för den grundläggande utbildningen har lärare ansvar
för att främja elevers välbefinnande i skolan och stödja eleven att växa till sin fulla
potential som människa (Utbildningsstyrelsen, 2014, s. 14–15, 27).
Syftet med den här studien är att undersöka klasslärares syn på att stärka elevers
välbefinnande i skolan. Utgående från syftet har följande forskningsfrågor formulerats.
1. Hur definierar klasslärare begreppet välbefinnande med tanke på elever?
2. Hur arbetar klasslärare för att stärka elevers välbefinnande i skolan?
3. Hur upplever klasslärare relationen mellan elevers välbefinnande och lärande?
För studien valdes en kvalitativ forskningsansats. I studien deltog fyra klasslärare med
20–30 år lång arbetserfarenhet av att arbeta i årskurs 1–6. Två av klasslärarna hade ett
intresse för positiv pedagogik medan de övriga två inte var lika bekanta med positiv
pedagogik. Data samlades in genom intervjuer och analyserades genom kvalitativ
innehållsanalys. Resultaten har framställts enligt de kategorier som kunnat urskiljas i
analysen av materialet och presenteras med direkta citat.
Resultatet visar att klasslärarna definierar välbefinnande som att trivas i skolan.
Begreppet anser de även bestå av både en fysisk och en psykisk dimension.
Välbefinnande definieras även som en känsla av trygghet. Klasslärarna arbetar på många
olika sätt för att stärka elevers välbefinnande i skolan. Genom att själva vara positiva och
uppmuntrande smittar det positiva av sig på eleverna. Elevers välbefinnande stärks även
genom att läraren visar förståelse och tilltro till sina elever. Lärarnas relation med
eleverna och elevernas relation mellan varandra är viktig. Resultatet visar även att elever
arbetar med känslor och positiva tankesätt och personliga styrkor i undervisningen. Det
fysiska välbefinnandet arbetar lärarna med både genom rörelse under skoldagen och i
undervisningen. Att uppmärksamma hur eleverna äter och sover kan även vara viktigt för
att stödja elevernas fysiska välbefinnande.
Resultatet visar att klasslärarna ser välbefinnande som en förutsättning för lärande.
Klasslärarna kan även se vilken betydelse välbefinnandet har för elevers lärande. Trots
att lärarna i studien arbetar på olika sätt med att stärka elevers välbefinnande framförs ett
behov av att förtydliga var gränserna för ansvaret om elevers välbefinnande går.
Sökord / indexord

välbefinnande, well-being, positiv psykologi, positive psychology, positiv pedagogik,
positive education, positiivinen pedagogiikka

Innehåll
1

2

Inledning
Bakgrund och val av ämne

1

Problemdiskussion

3

Avhandlingens disposition

5

Teoretisk grund

4

5

6

Definitioner och begrepp

6

Välbefinnande

7

Positiv pedagogik
3

1

Metod

13
20

Ansats utgående från problemformulering

20

Syfte och forskningsfrågor

21

Metoder för insamling av data, analys av data och presentation
av resultaten

22

Studiens genomförande och val av informanter

25

Reliabilitet, validitet och etik

26

Resultat

29

Hur klasslärare definierar välbefinnande

30

Hur klasslärare arbetar för att stärka elevers välbefinnande

32

Hur klasslärare ser på relationen mellan elevers välbefinnande
och lärande

42

Diskussion

45

Resultat

45

Metod

51

Förslag till fortsatt forskning

53

Litteratur
Bilagor
Bilaga 1: Informationsbrev
Bilaga 2: Inbjudan till intervju
Bilaga 3: Intyg om samtycke
Bilaga 4: Intervjuguide

4

Tabellförteckning
Tabell 1. Studiens resultat med huvud- och underkategorier ..................................... 29

1

1 Inledning
I kapitlet presenteras bakgrunden till avhandlingen och val av ämne. Därefter
presenteras problemdiskussionen och kapitlet avslutas med en beskrivning av
avhandlingens disposition.

Bakgrund och val av ämne
Finland blev år 2020 för tredje året i rad utsett till det lyckligaste landet i världen. Detta
framkommer i en rapport, som rangordnar 156 länder enligt hur lyckliga invånarna
upplever sig vara. Resultatet grundar sig på individers personliga bedömning av det
egna välbefinnandet. Hur länders invånare bedömer sina liv påverkas bland annat av
möjligheten till socialt stöd, frihet att göra livsval och förväntad livslängd. (Helliwell,
Layard, Sachs & De Neve, 2020.)
Å andra sidan ökar psykiska sjukdomar så som depression och ångest i världen.
Psykiska sjukdomar kan påverka stora delar av en människas liv, så som skol- och
arbetsprestationen och relationen till familj och vänner, och är även väldigt kostsamma
för samhället. Depression är en av de ledande orsakerna till sjukdom och
funktionshinder bland ungdomar världen över och den andra ledande orsaken till
självmord bland 15–29-åringar. (WHO, 2020.)
Psykisk ohälsa står för 16 procent av ungdomars sjukdomar och skador globalt.
Hälften av alla fall startar vid 14 års ålder men upptäcks oftast inte. Följderna av att
inte ta itu med ungdomars mentala hälsotillstånd sträcker sig till vuxen ålder och
försämrar både den fysiska och psykiska hälsan och möjligheten att leva ett
meningsfullt liv. (WHO, 2019.)
I Finland är psykiska störningar de vanligaste hälsoproblemen bland skolelever och
unga vuxna. Ungefär 20–25 procent av ungdomarna lider av någon psykisk störning
och 10–15 procent har allvarliga och upprepade självmordstankar. Sedan 1990 har
självmordsdödligheten minskat i Finland med över en tredjedel. Trots detta är
självmord en av de vanligaste dödsorsakerna bland 15–19 åringar. (Institutet för hälsa
och välfärd, 2020.)

2
För att förbättra den psykiska hälsan i Finland har en Nationell strategi för psykisk
hälsa och nationellt program för suicidprevention inletts år 2020. Strategin kommer
att genomföras fram till år 2030 och innehåller fem prioriteringar. Dessa är psykisk
hälsa som en resurs, barns och ungas psykiska hälsa, rätt till psykisk hälsa, omfattande
tjänster enligt behov och gott ledarskap i psykisk hälsa. (Vorma, Rotko, Larivaara &
Kosloff, 2020.)
I Finland arbetar även organisationer för att främja den psykiska hälsan. I nuläget
bedriver Folkhälsan (2020) forskning för att stärka välbefinnandet hos finländska
skolever, föräldrar och skolpersonal. I projektet Styrka, glädje och medkänsla har
elever lärt sig att bland annat hitta sina egna styrkor och att resa sig igen efter
motgångar. Projektet har visat en höjning av elevers välbefinnande och hälsa. De
metoder som använts i skol- och föräldrainventionerna grundar sig på forskning inom
området positiv psykologi. (Folkhälsan, 2020.)
Positiv psykologi är vetskapen om vad som får människor att må bra, känna
tillfredsställelse i livet och vad som får människor att blomstra. Det handlar även om
att bygga motståndskraft och resurser för att hantera svårigheter och förebygga psykisk
ohälsa. (Blom & Hammarkrantz, 2014, s. 23.)
Ett utmärkande drag för positiv psykologi är dess fokus på vad människor kan göra för
att förebygga psykisk ohälsa och inte vilka åtgärder som kan göras först efter att de
redan lider av psykisk ohälsa. Positiv psykologi strävar inte heller efter att få
människor att fungera tillräckligt, utan att få dem att utvecklas till sin fulla potential.
Enligt värdegrunden i Grunderna för läroplanen för den grundläggande utbildningen
(Hädanefter Glgu 2014) ska den grundläggande utbildningen stödja eleven i att växa
till sin fulla potential som människa och ta ansvar för sin egen utveckling och sitt eget
välbefinnande (Utbildningsstyrelsen, 2014, s. 14–15). Hur kan då elever lära sig det
här?
Inom positiv pedagogik, det vill säga positiv psykologi tillämpad i skolan, är målet att
lära elever färdigheter i att stärka det egna välbefinnandet (Seligman, 2011). ”Positiv
pedagogik” och ”positiv psykologi i skolan” är således två olika benämningar på
samma sak. I den här avhandlingen används begreppet positiv pedagogik. I positiv
pedagogik lär sig elever bland annat att hitta egna styrkor och använda sig av dem

3
(Seligman, 2011). Exempel på styrkor kan vara uthållighet, tacksamhet, nyfikenhet
och eftertänksamhet (Peterson & Seligman, 2004). Positiv pedagogik utövas i skolor i
tiotals länder världen över och har visat sig förbättra bland annat elevers
välbefinnande, skolprestation och engagemang (Seligman, 2019).
Med tanke på den psykiska ohälsa som råder bland ungdomar finns det skäl att skolor,
lärare och personal satsar mera på elevers välbefinnande i skolan. Lärare har inte
enbart ett gemensamt ansvar för elevers lärande, utan även för elevers välbefinnande
(Utbildningsstyrelsen, 2014, s. 35). Därför behöver lärare mera kunskap om vad som
stärker elevers välbefinnande och hur de kan arbeta med det i undervisningen. Ett
förslag till detta är positiv pedagogik. Därför har temat välbefinnande ur ett positivt
pedagogiskt perspektiv valts för avhandlingen.

Problemdiskussion
Forskning om elevers välbefinnande i skolan finns. Däremot har forskning om synen
på stärkandet av elevers välbefinnande i skolan inte bedrivits i någon större
utsträckning. Den här studiens forskningsproblem finns då i skärningspunkten mellan
forskning om elevers välbefinnande i skolan och klasslärares syn på att stärka elevers
välbefinnande i skolan. Studiens syfte är att undersöka klasslärares syn på att stärka
elevers välbefinnande i skolan. Studiens frågeställningar är hur klasslärare definierar
välbefinnande, hur de gör för att stärka elevers välbefinnande och hur de ser på
relationen mellan elevers välbefinnande och lärande.
Tidigare forskning om välbefinnande i skolan inriktar sig bland annat på vad som
påverkar elevers subjektiva välbefinnande (Løhre, Lydersen & Vatten, 2010) och vad
elevers subjektiva välbefinnande grundar sig på i mätinstrument (Tomyn, FullerTyszkiewicz, Cummins & Norrish, 2017). Forskning om välbefinnande i skolan har
även ökat i samband med positiv pedagogik (Norrish, Williams, O'Connor &
Robinson, 2013).
Inom Folkhälsans projekt Styrka, Glädje och Medkänsla har två magisteravhandlingar
om positiv psykologi ur ett elevperspektiv (Karlsson, 2018; Söderlund 2019) och en
ur

ett

lärarperspektiv

(Sandholm,

2020)

publicerats.

De

ovannämnda

magisteravhandlingarna fokuserar på lärare och elever som deltagit i projektet och fått
utbildning i positiv psykologi. Av den anledningen vore det viktigt att vända blicken

4
mot andra lärare som med eller utan utbildning i positiv pedagogik enligt Glgu 2014
(Utbildningsstyrelsen, 2014) bör arbeta med elevers välbefinnande i skolan. Därför
finns det skäl till att den här studien genomförs.
En magisteravhandling (Streng, 2018) som undersöker hur finlandssvenska lärare
främjar elevers psykiska hälsa rör sig nära denna avhandlings forskningsområde.
Däremot är fokus i den avhandlingen (Streng, 2018) på psykisk hälsa och psykisk
ohälsa medan fokus i denna avhandling är på välbefinnande ur ett positivt pedagogiskt
perspektiv. Därför skiljer sig den här studien från ovannämnda studie både vad gäller
tema och syfte.
Med tanke på det ökade intresset för välbefinnandets roll i skolan är det viktigt att
forskning bedrivs för att utveckla vetenskapsområden så som positiv psykologi och
positiv pedagogik. För skolvärldens del är det viktigt att bedriva forskning om
välbefinnande i skolan för att erkänna dess betydelse för lärande.
Med tanke på att välbefinnande bör främjas i skolan är det viktigt att undersöka hur
välbefinnande tolkas och definieras av klasslärare. För att lärare och personal i skolan
ska kunna arbeta tillsammans för att stärka elevers välbefinnande i skolan måste
användningen av begreppet välbefinnande vara densamma. Vad välbefinnande betyder
för en person kan innebära något annat för en annan. Genom att undersöka klasslärares
syn på att stärka elevers välbefinnande i skolan kan olika sätt att se på och stärka
välbefinnande synliggöras.
De resultat som framkommer i studien kan vara till hjälp för vidare undersökningar
om välbefinnande i skolan och på så sätt vara till fördel för lärare, elever och föräldrar.
Det är möjligt att det framkommer något nytt i den här studien som ger upphov till
vidare forskning. Förhoppningsvis kan även avhandlingens tema vara till hjälp för de
skolor och lärare som vill satsa mera på elevers välbefinnande i undervisningen.
Sammanfattningsvis motiveras studiens genomförande med att lärare bör arbeta för
elevers välbefinnande i skolan. För att lärare tillsammans ska kunna arbeta med att
stärka elevers välbefinnande i skolan behöver de ha förståelse för hur andra lärare ser
på välbefinnande. Tidigare ovannämnda magisteravhandlingar har fokuserat på
deltagare i Folkhälsans utbildning av positiv psykologi och positiv pedagogik i skolor.
I en annan magisteravhandling har det undersökts hur klasslärare främjar elevers

5
psykiska hälsa. Det som skiljer den här studien från de övriga studierna är att jag
undersöker välbefinnande och hur klasslärare gör för att stärka elevers välbefinnande
i skolan medan de andra magisteravhandlingarna inte har samma fokus.
Avhandlingens tema har även valts av ett personligt intresse. Temat valdes för att få
undersöka forskningsområdena positiv psykologi och positiv pedagogik. Som
blivande lärare finns det ett stort intresse av att lära sig hur elevers välbefinnande i
skolan kan stärkas. Det finns även en nyfikenhet på att få höra erfarna klasslärares syn
på hur de stärker elevers välbefinnande i skolan.

Avhandlingens disposition
Avhandlingen är indelad i fem kapitel. I det första kapitlet presenteras bakgrunden till
avhandlingen och val av ämne, problemdiskussion och avhandlingens disposition. I
det andra kapitlet behandlas teori. I teorikapitlet redogörs för definitioner och begrepp
som är centrala för avhandlingen. Teorikapitlet är därefter uppdelat i avsnitten
välbefinnande och positiv pedagogik. I det första avsnittet beskrivs välbefinnande och
vad som avses med välbefinnande i den här avhandlingen. Avsnittet tar sedan upp
välbefinnande i skolan. I det andra kapitlet beskrivs bakgrunden till positiv pedagogik,
nämligen positiv psykologi. I bakgrunden redogörs för området positiv psykologi och
dess väg in i skolvärlden, vilket kallas för positiv pedagogik. Därefter redogörs för
positiv pedagogik, exempel på olika temaområden ges och en skola i Australien som
arbetar med positiv pedagogik presenteras.
I det tredje kapitlet presenteras den forskningsansats som valts för avhandlingen, dess
syfte och forskningsfrågor. Kapitlet presenterar även de metoder som använts för
insamling av data, analys av data och presentation av resultaten. I kapitlet framförs
även studiens genomförande, val av informanter och forskningsetik, reliabilitet och
validitet diskuteras. I det fjärde kapitlet redogörs för studiens resultat. Resultaten för
varje forskningsfråga presenteras i tur och ordning med tillhörande centrala teman.
Varje centralt tema presenteras med tillhörande citat. Avsnitten avslutas med en
sammanfattning av resultaten. I det femte kapitlet diskuteras studiens resultat och val
av metod. Kapitlet avslutas med förslag till fortsatt forskning.

6

2 Teoretisk grund
Kapitlet inleds med en presentation av definitioner och begrepp som är centrala för
avhandlingen (2.1). Det första avsnittet, 2.2, beskriver välbefinnande och vad som
avses med välbefinnande i den här avhandlingen. Avsnittet avslutas med
välbefinnande i skolan. Det andra avsnittet, 2.3, behandlar positiv pedagogik och
inleds med en utförlig beskrivning av dess bakgrund i positiv psykologi. Därefter
beskrivs positiv pedagogik och exemplifieras med bland annat en australiensisk skolas
modell för positiv pedagogik.

Definitioner och begrepp
Välbefinnande
Per definition kunde välbefinnande beskrivas som ”en känsla av att må bra”
(Nationalencyklopedin, u.å.). I den här avhandlingen ges begreppet en mera utvecklad
definition utgående från begreppet blomstring och akronymen PERMA.
Blomstring
Blomstring eller att blomstra kan beskrivas som att vara fylld av positiva känslor och
att fungera väl både psykologiskt och socialt. (Keyes, 2002, s. 2010). I den här
avhandlingen innebär blomstring det som PERMA-teorin avser med blomstring.
PERMA
utgör en akronym av begreppen Positive emotion, Engagement, Relationships,
Meaning och Achievement som har lanserats i Flourish (Seligman, 2011). En närmare
utredning av teorin ges i avsnitt 2.2.
Positiv..psykologi
Positiv psykologi kan definieras som ”vetenskapen om människans inneboende
resurser och hur dessa kan utvecklas” eller som ” det vetenskapliga studiet av optimalt
mänskligt fungerande” (Nationalencyklopedin, u.å.).
Positiv..pedagogik
Positiv pedagogik kan definieras som undervisning av både traditionella färdigheter
och färdigheter i lycka eller välbefinnande (Seligman, Ernst, Gillham, Reivich, &
Linkins, 2009, s. 293–294).

7

Välbefinnande
I det första avsnittet av teorikapitlet beskrivs välbefinnande enligt psykologiskt
välbefinnande. I avsnittet redogörs för begreppet blomstring och välbefinnandeteorin
PERMA med de tillhörande elementen positiva känslor, engagemang, positiva
relationer, mening och prestation. Därefter framförs karaktärsstyrkor, som är en central
del i PERMA. Avsnittet avslutas med välbefinnande i skolan.
Välbefinnande och psykologiskt välbefinnande
För att beskriva och definiera välbefinnande bör först närliggande begrepp till
välbefinnande nämnas. Ett stort begrepp som innefattar välbefinnande är hälsa. Hälsa
kan definieras som ett tillstånd av fullständigt fysiskt-, psykiskt- och socialt
välbefinnande och inte enbart frånvaron av sjukdomar och svagheter (WHO, 2020).
Till begreppet hälsa hör psykisk hälsa. Till en god psykisk hälsa hör god självkänsla,
känsla av kontroll över livet, optimism, en meningsfull sysselsättning, förmåga att
skapa tillfredsställande sociala relationer och förmåga att möta motgångar. Psykisk
hälsa är viktigt för individens välbefinnande och funktionsförmåga. (Institutet för hälsa
och välfärd, 2020.)
Psykisk hälsa kan även kategoriseras i positiv psykisk hälsa, även kallat psykiskt
välbefinnande. Positiv psykisk hälsa betonar bland annat individens psykiska resurser,
möjligheter att påverka sitt eget liv och en positiv uppfattning om sig själv och sina
utvecklingsmöjligheter. Till positiv psykisk hälsa hör ett psykologiskt (positiv
aktivitet), emotionellt (känslor), socialt (relationer till andra och samhället), fysiskt
(fysisk hälsa och kondition) och andligt (känsla av mening med livet) välbefinnande.
(Institutet för hälsa och välfärd, 2020.)
I den här avhandlingen är det psykologiska välbefinnandet i centrum. Psykologiskt
välbefinnande kommer därför beskrivas med hjälp av olika teorier. Därefter beskrivs
den psykologiska teori som ligger till grund för synen på välbefinnande i den här
avhandlingen.
Psykologiskt välbefinnande brukar oftast delas in i två olika traditioner, nämligen
hedonism och eudemonism (eng. eudaimonic) tradition. Den första traditionen
intresserar sig för positiv affekt, som till exempel glädje, och brist på negativ affekt,

8
som till exempel sorg. Välbefinnande innebär enligt denna tradition att söka njutning
och undvika lidande. (Kazemi, 2009, s. 25.)
Den andra traditionen av välbefinnande, den eudaimoniska, anser däremot inte att
uppnåendet av det som människor värdesätter och upplever som njutningsfyllt alltid
bidrar till ökat välbefinnande. Den andra traditionen intresserar sig för hur individen
värderar var den står i livet och om de prestationer som individen hittills åstadkommit
motsvarar hens potential. (Kazemi, 2009, s. 25.) Det finns dock de som pekar på att
välbefinnande är ett flerdimensionellt fenomen som består av båda traditionerna (Ryan
& Deci, 2001, s. 148).
Olika teorier och forskning om välbefinnande (Dodge, Daly, Huyton & Sanders, 2012)
förekommer. Ett exempel på ett forskningsområde inom psykologiskt välbefinnande
är subjektivt välbefinnande (Diener, 1984). Subjektivt välbefinnande (SWB) kan
definieras som en individs kognitiva och affektiva utvärderingar av sitt liv i sin helhet
(Diener, Oishi & Lucas, 2009, s. 187). Forskningsområdet har växt de senaste
decennierna och idag finns det olika mätinstrument för lycka, affekt och
livstillfredsställelse. Ett sätt att mäta subjektivt välbefinnande på är genom
självrapportering. (Diener, Oishi & Lucas, 2009, s. 188.)
Andra teorier om psykologiskt välbefinnande beskriver välbefinnande enligt olika
kategorier. Enligt en teori består välbefinnande av självacceptans, positiva relationer,
självständighet, miljöbehärskning, mening med livet och personlig utveckling (Ryff,
1989). I en annan välbefinnandeteori används begreppet blomstring synonymt med
välbefinnande och delas in i tre delområden, nämligen emotionellt-, socialt- och
psykologiskt välbefinnande. (Keyes, 2005).
Emotionellt välbefinnande innebär bland annat att de negativa och positiva känslorna
är i balans, att inom flera aspekter vara nöjd med livet och att klara av att handskas
med det negativa i livet. Till det sociala välbefinnandet hör bland annat att ha positiva
och betydelsefulla människorelationer i ens liv, att tillhöra en grupp och att känna att
de handlingar som görs har betydelse för gruppen. (Keyes, 2005.)
Psykologiskt välbefinnande innebär bland annat att acceptera sig själv och sina styrkor,
att se sitt liv som meningsfullt och att leva ett liv som överensstämmer med ens egna

9
värderingar. För att kunna blomstra, det vill säga att ha ett gott välbefinnande, måste
alla kriterier i teorin uppfyllas. (Keyes, 2005.)
Enligt en annan teori om blomstring måste individen ha grunddragen positiva känslor,
engagemang och mening för att blomstra. Individen måste även ha tre av följande extra
drag: självkänsla, optimism, resiliens, vitalitet, självbestämmande och positiva
relationer

(Huppert

&

So,

2009.) Denna

definition

av

att

blomstra

är

överensstämmande med välbefinnandeteorin PERMA (Seligman, 2011, s. 29).
PERMA
I välbefinnandeteorin PERMA ses välbefinnande som en konstruktion bestående av
fem mätbara element. Dessa är positive emotion (positiv känsla), engagement
(engagemang), meaning (mening), positive relationships (positiva relationer) och
achievement (prestation). Tillsammans skapar de akronymen PERMA. Inget av
elementen i teorin kan enskilt definiera välbefinnande men alla bidrar till det.
(Seligman, 2011, s. 16.)
Med positiva känslor (P) menas vad vi känner så som njutning, förtjusning, värme och
bekvämlighet (Seligman, 2011). Enligt broaden-and-build-teorin breddar positiva
känslor en människas tankesätt och gör henne mer mottaglig för sin omvärld. Genom
erfarenhet av positiva känslor bidrar det till individuell tillväxt och att knyta sociala
kontakter. (Fredrickson, 2001.)
Med engagemang (E) menas att vara så engagerad i något att du glömmer tid och rum
och självmedvetenhet. Detta stadie kallas flow. (Seligman, 2011.) Flow kan definieras
som ”det sinnestillstånd i vilket människan är så uppslukad av vad de gör att ingenting
annat tycks betyda något; upplevelsen är i sig själv så njutbar att man vill fortsätta att
göra det även om priset är högt, bara för glädjen av att göra det.” (Csikszentmihályi,
1990, s. 20.) En central del i upplevelsen av flow är att känna njutning. Exempel på
sysselsättningar som kan få människor att uppnå flow är att dansa, spela tennis och
läsa. (Csikszentmihályi, 2003.) Engagemang har visat sig bidra till bättre
skolprestation, psykiskt välmående och självkänsla (Leskisenoja, 2017, s. 51).
Med positiva relationer (R) avses att ha positiva relationer i livet. Mycket av det
positiva i livet sker tillsammans med andra människor. Positiva relationer är därför

10
avgörande för en människas välbefinnande. (Seligman, 2011.) Forskning visar att
lyckliga människor är speciellt skickliga på att värna om sina relationer. Desto
lyckligare en person är desto troligare är det att hon har ett fungerande förhållande, en
bred vänskapskrets och en stor tillgång till socialt stöd. (Leskisenoja, 2017, s. 52.)
Med mening (M) avses att känna mening med livet, att tillhöra och tjäna något som du
anser är större än jaget (Seligman, 2011). Genom att motivera elever till att hitta
mening i saker och ting kan elevers välbefinnande och att klara av stressiga situationer
förbättras. Elever som ser en mening med skolan är även mer villiga att lära sig.
(Leskisenoja, 2017, s. 54.) Med prestation (A) menas att uppnå olika former av
prestationer, för prestationens skull. De fem elementen i PERMA-teorin uppbärs av
karaktärsstyrkor. (Seligman, 2011, s. 16–25.)
Karaktärsstyrkor är positiva personlighetsdrag som påverkar våra tankar, känslor och
vårt beteende. Alla människor besitter karaktärsstyrkorna men i olik grad.
Karaktärsstyrkorna, enligt VIA-klassificeringen av styrkor, baserar sig på dygderna
visdom, mod, medmänsklighet, rättvisa, måttlighet och transcendens. Dygderna har i
sin tur egna styrkor som tillsammans bildar de 24 karaktärsstyrkorna. (Peterson &
Seligman, 2004.)
Till dygden visdom hör de fem karaktärsstyrkorna 1. kreativitet, 2. nyfikenhet, 3.
omdöme, kritiskt tänkande och öppenhet, 4. lärande och kunskapstörst och 5.
perspektiv. Till dygden mod hör de fyra karaktärsstyrkorna 6. tapperhet och mod, 7.
uthållighet och ihärdighet, 8. ärlighet och 9. entusiasm och energi. Dygden
medmänsklighet består av de tre karaktärsstyrkorna 10. kärlek, 11. vänlighet och 12.
social intelligens. (Peterson & Seligman, 2004.)
Till dygden rättvisa hör de tre karaktärsstyrkorna 13. rättvisa, 14. samarbete, lojalitet
och laganda och 15. ledarskap. Dygden måttlighet har fyra karaktärsstyrkor och består
av 16. förlåtelse, 17. anspråkslöshet och ödmjukhet, 18. eftertänksamhet och 19.
självbehärskning och självkontroll. Till den sjätte och sista dygden transcendens hör
de fem karaktärsstyrkorna 20. andlighet, känsla av syfte och tro, 21. humor och
lekfullhet, 22. uppskattning av skönhet och storhet, 23. hopp och 24. tacksamhet.
(Peterson & Seligman, 2004.)

11
Genom att bli medveten om dessa styrkor och använda sig av sina främsta styrkor,
även kallade signaturstyrkor, hjälper det människor att blomstra (Peterson &
Seligman, 2004). Signaturstyrkor är de styrkor som känns mest som en själv. Alla
människor besitter 3–7 signaturstyrkor. Det finns en del kriterier för att en styrka ska
klassas som en signaturstyrka. Till exempel ska det finnas en inre motivation att
använda styrkan, att det ofta hittas nya sätt att använda styrkan på och att den inte tar
utan ger energi när den utövas. (Seligman, 2004.)
Sammanfattningsvis finns det olika traditioner och teorier om välbefinnande. I denna
avhandling är det psykologiska välbefinnandet i centrum och därför har blomstring,
välbefinnandeteorin PERMA och karaktärsstyrkor beskrivits. Genom att använda sig
av alla elementen i PERMA-teorin, bli medveten om sina karaktärsstyrkor och
använda sig av sina främsta signaturstyrkor kan en människa, enligt teorin, uppnå
blomstring. I denna avhandling innebär välbefinnande att uppnå blomstring enligt
PERMA-teorin.
Välbefinnande i skolan
Forskning visar att psykiskt välbefinnande har samband med bland annat bättre fysisk
hälsa, bättre livskvalitet, positivt hälsobeteende och högre skolprestationer (Institutet
för hälsa och välfärd, 2020). Självkontroll, som är en av karaktärsstyrkorna i VIA
klassificeringen, har enligt forskning visat sig förutsäga skolframgång mer än vad
intelligenskvoten gör (Duckworth & Seligman, 2005).
Enligt Glgu 2014 bör välbefinnande och trygghet främjas i skolor för att skapa
förutsättningar för lärande (Utbildningsstyrelsen, 2014, s. 27). Den grundläggande
utbildningen ska även stödja eleven i att växa till sin fulla potential som människa och
lära eleven att ta ansvar för sin egen utveckling och sitt eget välbefinnande
(Utbildningsstyrelsen, 2014, s. 14–15). Det här innebär även att det fostrande arbetet
och att främja välbefinnande hör till alla vuxnas ansvar i skolan oavsett vilken
arbetsuppgift de har (Utbildningsstyrelsen, 2014, s. 35). Välbefinnandet och
tryggheten hos eleven, klassen och skolan främjas även av ett gott samarbete mellan
hemmet och skolan (Utbildningsstyrelsen, 2014, s. 36).

12
I skolan ska elever få lära sig grundläggande saker om hur det egna och det
gemensamma välbefinnandet, tryggheten och en god vardag kan främjas
(Utbildningsstyrelsen, 2014, s. 100). I årskurs 1–2 ska elever i omgivningslära få träna
sina emotionella färdigheter och att främja psykiskt välbefinnande, som att respektera
sig själva och andra (Utbildningsstyrelsen, 2014, s. 133). I omgivningslära i årskurs
3–6 är ett av målen för undervisningen att eleverna får förståelse för betydelsen av
hälsa och välbefinnande. “//eleverna lär sig att förstå de faktorer som stödjer och
skyddar hälsan i vår omgivning och i mänsklig verksamhet samt att främja kunskaper
som stödjer hälsa, välbefinnande, trygghet och säkerhet.” (Utbildningsstyrelsen, 2014,
s. 240.)
I religionsundervisningen ska eleven stödjas att utveckla emotionella färdigheter
(Utbildningsstyrelsen, 2014, s. 136). Andra viktiga delar i religionsundervisningen är
livskompetens,

självkännedom

och

välbefinnande

för

kropp

och

själ

(Utbildningsstyrelsen, 2014, s. 248). I gymnastikundervisningen ska elevers
välbefinnande påverkas genom att lärare stödjer den fysiska-, sociala- och psykiska
funktionsförmågan. Eleverna ska även utveckla en positiv inställning till den egna
kroppen. Under gymnastiklektionerna ska eleverna erfara positiva upplevelser och
stödjas i att upprätthålla en aktiv livsstil. (Utbildningsstyrelsen, 2014, s. 149.)
Till den grundläggande utbildningens uppdrag hör även att hjälpa elever att hitta och
dra nytta av sina egna styrkor. I den mångsidiga kompetensen betonas att elever lär
känna sig själva, sin personlighet och sina styrkor. (Utbildningsstyrelsen, 2014, s. 18,
20, 27.)
Sammanfattningsvis är välbefinnande viktigt för elevers lärande och bör främjas i
skolan. Alla i skolans personal har ett gemensamt ansvar för tryggheten och
välbefinnandet i skolan. Ett gott samarbete mellan elevens hem och skola är även
viktigt för elevens välbefinnande. I undervisningen i bland annat omgivningslära,
religion och gymnastik ska elever få lära sig om faktorer som stödjer hälsan,
tryggheten och välbefinnandet. Utbildningen ska även hjälpa elever att hitta och
använda sig av sina styrkor.

13

Positiv pedagogik
I det andra avsnittet av teorikapitlet beskrivs bakgrunden till positiv pedagogik,
nämligen

positiv

psykologi.

I

bakgrunden

beskrivs

därmed

det

större

forskningsområdet positiv psykologi och sedan beskrivs dess väg in i skolvärlden.
Därefter beskrivs positiv pedagogik i skolan. I avsnittet ges en beskrivning av vad
positiv pedagogik är och det ges exempel på olika sätt att arbeta med positiv pedagogik
så som styrkor, positiva känslor och inre samtal. I avsnittet beskrivs även positiv
pedagogik enligt den australiensiska skolan Geelong Grammars modell för positiv
pedagogik. Kapitlet avslutas med en sammanfattning av kapitlet.
Bakgrund
Positiv pedagogik härstammar från positiv psykologi. Begreppet positiv psykologi
användes för första gången av Abraham Maslow (refererad i Snyder & Lopez, 2009,
s. 3) år 1954. Maslow ansåg att psykologiforskningen var för snäv eftersom den hade
stort fokus på problem och sjukdomar men litet fokus på människans dygder och
möjligheter. 40 år senare, år 1998, återinfördes begreppet igen av Martin Seligman.
(Snyder & Lopez, 2009, s. 3.) Positiv psykologi skulle vara ett tillägg till den befintliga
forskningen inom psykologi och ha som mål att ta reda på vad som gör livet värt att
leva (Seligman, 2011). Trots att positiv psykologi är ett rätt nytt område inom
psykologi är dess idéer, teorier och vilja att studera den positiva sidan av mänskligt
beteende ett gammalt fenomen (Compton, 2005, s. 21).
Positiv psykologi kan allmänt beskrivas med att inom den används psykologisk teori,
forskning och metoder för att förstå det positiva, det anpassningsbara, det kreativa och
de känslomässigt uppfyllande delarna av mänskligt beteende. Den positiva psykologin
intresserar sig för vad människor gör rätt och hur de lyckas göra det. (Compton, 2005,
s. 3–4.)
Positiv psykologi kan indelas i tre större områden. På en subjektiv nivå intresserar sig
positiv psykologi för människans positiva känslor och konstruktiva tankar om sig själv
och framtiden som till exempel lycka och hopp. På en individuell nivå intresserar sig
positiv psykologi för mänskliga positiva individuella drag, det vill säga
karaktärsstyrkor, som till exempel uthållighet och ärlighet. På grupp- eller

14
samhällsnivå intresserar sig positiv psykologi för utvecklingen, skapandet och
upprätthållandet av positiva institutioner. (Seligman & Csikszentmihalyi, 2000.)
Enligt teorin verklig lycka är lycka det övergripande temat för positiv psykologi, vars
syfte är att öka människors livstillfredsställelse (Seligman, 2004). Denna teori har
senare omarbetats till välbefinnandeteorin PERMA, vars mål är att öka blomstringen i
människors liv (Seligman, 2011). Positiv psykologi kan således sägas handla om
välbefinnande. En utförligare beskrivning av välbefinnandeteorin PERMA presenteras
i avsnitt 2.2.
“I used to think that the topic of positive psychology was happiness, that the gold standard
for measuring happiness was life satisfaction, and that the goal of positive psychology was
to increase life satisfaction. I now think that the topic of positive psychology is well-being,
that the gold standard for measuring well-being is flourishing, and that the goal of positive
psychology is to increase flourishing.” (Seligman, 2011, s. 13.)

Positiv psykologi har spridit sig till forskningsområden så som neurovetenskap,
psykiatri och hälsa. Forskningsområdet har dock mötts av en hel del kritik. Bland annat
anses positiv psykologi inte bidra med ny kunskap och vara ett onödigt
forskningsområde. (Seligman, 2019.) Forskningsområdet har även kritiserats för att
lägga överdriven tonvikt på positiva tillstånd och inte tillräckligt överväga negativa
erfarenheter. Det finns även kritik mot positiv psykologi för att ta saker ur sin kontext.
Till exempel anses för stort ansvar läggas på individen utan att ta individuella
omständigheter i åtanke. (Ciarrochi, Atkins, Hayes, Sahdra & Parker, 2016.)
Anledningen till att välbefinnande och positiv psykologi kommit in i skolvärlden kan
sägas vara för att det ansågs finnas ett ökat behov av att lära elever färdigheter i
välbefinnande (Seligman, 2011). Införandet av en sådan undervisning i skolor
motiverades med att det för det första fungerar som ett motgift mot depression, för det
andra som ett medel för att öka livstillfredsställelse och för det tredje som ett
hjälpmedel för bättre lärande och mer kreativt tänkande (Seligman m.fl., 2009, s. 293,
295). Därför utformades olika program för att se om det går att utveckla elevers
färdigheter i välbefinnande. Programmen visade goda resultat. (Seligman, 2011, s. 78–
80.)
Det första programmet, Penn Resiliency Program (PRP), hade som mål att förbättra
elevers förmåga att hantera problem som uppstår i vardagen. Programmet hjälpte

15
elever att tänka mer realistiskt och flexibelt om de problem de möter. Studier visar att
PRP bland annat förebygger depression och ångest. (Seligman, 2011, s. 81–83.)
Det andra programmet, Strath Haven High School curriculum, bestod av att bygga
karaktärsstyrkor, relationer, mening samt öka positiva känslor och minska negativa
känslor. Programmets främsta mål var att hjälpa elever identifiera sina signaturstyrkor
och öka användningen av de styrkorna i det dagliga livet. Programmet förbättrade
bland annat elevernas nyfikenhet, kreativitet, sociala färdigheter och engagemang i
skolan. (Seligman, 2011, s. 83–85.)
Resultaten som framkom i programmen visade att färdigheter som stärker
välbefinnande kan undervisas i klassrum. En sådan undervisning kunde kallas positiv
pedagogik. (Seligman, 2011, s. 78, 85.)
Positiv pedagogik i skolan
Positiv pedagogik kan beskrivas som undervisning i både traditionella färdigheter och
färdigheter i lycka eller välbefinnande (Seligman m.fl., 2009, s. 293). I positiv
pedagogik kombineras grunder i positiv psykologi med undervisningsmetoder för att
främja optimal utveckling och blomstring i en skolmiljö (Norrish m.fl., 2013, s. 147).
I positiv pedagogik betonas främjandet av elevers färdigheter och styrkor,
välbefinnande och beteende och engagemang i lärande och prestation (Seligman m.fl.,
2009, s. 293).
Positiv pedagogik utövas i länder världen över så som Australien, Kina, Indien,
Mexiko och Finland. Undersökningar som gjorts i skolor som tillämpat positiv
pedagogik har visat en förbättring av elevers välbefinnande, skolprestation, uthållighet
och engagemang. (Seligman, 2019.) I Finland har skolklasser i Svenskfinland
undervisats i positiv pedagogik (Folkhälsan använder här begreppet positiv
psykologi). Efter ett läsår med positiv psykologi hade elevernas hälsa och
välbefinnande ökat. (Folkhälsan, 2020.) En annan finländsk studie som genomförts i
specialklasser visade att undervisning av karaktärsstyrkor gett goda resultat. Bland
annat hade elevers förmåga att namnge styrkor hos andra och att stödja varandra
förbättrats. (Vuorinen, Erikivi & Uusitalo‐Malmivaara, 2019.)

16
Ett syfte med positiv pedagogik är att göra elever medvetna om sina styrkor. Alla
elever ska känna att de är bra på någonting. En redovisning av karaktärsstyrkorna
presenteras i avsnitt 2.2. I det finländska skolsystemet, där lärare ges mycket ansvar,
finns det många olika sätt att bygga upp undervisning av styrkor på. Tillämpningen av
de enskilda styrkorna kan genomsyras i hela undervisningen eller tillämpas till
exempel en gång i veckan. I bildkonst kan elever till exempel få illustrera en egen
superhjälte med styrkor och i modersmål kan elever skriva om sina egna styrkor med
rubriken ”jag när jag är som bäst”. (Uusitalo-Malmivaara & Vuorinen, 2018, s. 10,
88–97.)
I historia och religion kan elever till exempel fundera på vilka styrkor som brukar
förekomma i berättelser och i vilka situationer olika styrkor använts för mycket eller
för lite. I undervisningen kan eleverna även besvara frågor utgående från de fem
elementen i PERMA-teorin. Ett exempel på en fråga om engagemang kan vara: vilka
styrkor använder du oftast för att nå ett tillstånd av flow? (Uusitalo-Malmivaara &
Vuorinen, 2018, s. 88–97.)
I positiv pedagogik betonas även positiva känslor och att föra ett positivt inre samtal.
Positiva känslor hjälper individen att se en mening i det som sker och ökar förmågan
att uppleva positiva känslor i kommande situationer. (Uusitalo-Malmivaara &
Vuorinen, 2018, s. 10, 48–62). En människas tankar är starkt sammankopplade med
en människas känslor och handlingar (Jacquemot, 2009, s. 27).
Alla människor får så kallade automatiska tankar i de flesta olika situationer. Tankarna
kan vara av positiv, negativ eller neutral form. Exempel på negativa tankar är “det här
händer alltid mig” eller “jag kommer göra bort mig”. De negativa tankarna får
människor att generalisera, övertolka och dra förhastade slutsatser, vilket kan göra att
felaktiga slutsatser om andra människor, händelser och världen dras. När vi tänker
negativa tankar tenderar vi bara uppfatta det negativa och krymper således vår värld.
För att tänka sundare bör vi först lära oss upptäcka våra negativa automatiska tankar
hos oss själva. När vi upptäcker våra negativa tankar kan vi ifrågasätta dem och ersätta
dem med bättre alternativ. (Jacquemot, 2009, s. 27–28.)
En annan aspekt beträffande elevers tankar i positiv pedagogik är det dynamiska
tankesättet. (Uusitalo-Malmivaara & Vuorinen, 2018, s. 57–58). Ett dynamiskt

17
tankesätt innebär att elever har en vilja att anta utmaningar och inte är rädda för
eventuella misslyckanden. Elever med detta tankesätt förstår att prestationer är en
situationsbunden aktivitet som påverkas av flera olika saker. Motgångar hjälper eleven
att utvecklas. (Dweck, 2008.)
Motsatsen till det dynamiska tankesättet är det fixerade tankesättet, vilket innebär att
ha en uppfattning om lärande och intelligens som något som inte kan förändras. Elever
med detta tankesätt är rädda för att testa sig fram på grund av risken för att misslyckas.
Ett misslyckande tär på självförtroendet eftersom misslyckandet förklaras med att inte
vara tillräckligt skicklig. (Dweck, 2008.)
En mer heltäckande bild av hur positiv pedagogik kan genomföras i skolor är Geelong
Grammar Schools (2020) modell för positiv pedagogik. Geelong Grammar School
(2020) är en skola i Australien, som arbetar med positiv pedagogik. Målet med deras
pedagogik är att förbättra välbefinnandet hos elever och personal. Skolan anordnar
utbildningstillfällen för elever, föräldrar, personal och för allmänheten. (Geelong
Grammar School, 2020.)
Eleverna kommer i kontakt med positiv pedagogik i undervisningen både genom
specifika

undervisningstillfällen

om

positiv

pedagogik

och

i

andra

undervisningsämnen. Under kurser i positiv pedagogik får eleverna bland annat lära
sig att gå in i sina inre samtal och utveckla realistiska tankemönster. Eleverna lär sig
även olika färdigheter i att bygga relationer och färdigheter i motståndskraft. (Geelong
Grammar School, 2020.)
Skolan har även utformat en egen positiv pedagogik-modell som synliggör
hörnstenarna i deras pedagogik (Geelong Grammar School, 2020). Den innersta
cirkeln av modellen består av begreppet flourish, det vill säga att blomstra. Detta är
det övergripande mål som skolan har för personalen, eleverna, föräldrarna och
samhället. För de yngre eleverna beskrivs blomstring som ett samspel mellan att må
bra och att göra gott. Med att må bra menas att bygga motståndskraft (resiliens), att
vara optimistisk och att ha emotionell stabilitet. Med att göra gott menas att bry sig om
andra, vårda positiva relationer och att använda sig av ens färdigheter och kunskaper
för att bidra till samhället. (Geelong Grammar School, 2020.)

18
Character strengths innebär att eleverna uppmuntras till att använda sig av sina
karaktärsstyrkor. Modellen innehåller även sex domäner för välbefinnande som är
positiva relationer, positiva känslor, positiv hälsa, positivt engagemang, positiv
prestation och positiv mening. (Geelong Grammar School, 2020.)
Positiva relationer tar sig i uttryck genom att hjälpa eleven utveckla sociala och
emotionella färdigheter som stärker de egna relationerna och relationen till sig själv. I
skolan betonas även respekt, vänlighet och förlåtelse. Målet med positiva känslor är
att göra det möjligt för elever och personal att utveckla en större förståelse för sina
egna och andras känslor och att uppleva och bygga positiva känslor. (Geelong
Grammar School, 2020.)
Målet med positiv hälsa är att stödja elever och personal att utveckla hållbara
beteenden för optimal fysisk- och psykisk hälsa. I skolan utövas tekniker i mindfulness
och resiliens. Med positivt engagemang avses att hjälpa elever och personal att uppleva
fullständig fördjupning i aktiviteter genom att förstå hur engagemang kan uppnås och
vilken inverkan det har på välbefinnandet. Målet är att alla i skolan ska hitta intressen
som väcker engagemang och passion i sina liv. (Geelong Grammar School, 2020.)
Positiv prestation innebär att skapa möjligheter för elever och personal att sträva efter
och uppnå meningsfulla mål som både är till fördel för den enskilda eleven och
samhället. Målet är att stödja alla i att möta utmaningar med beslutsamhet, hopp och
en vilja att lära sig av sina erfarenheter. Positiv mening tillämpas i skolan genom att
uppmuntra elever och personal att använda sig av sina karaktärsstyrkor på sätt som
bidrar till välfärd för andra människor. (Geelong Grammar School, 2020.)
Den yttersta cirkeln innehåller begreppen learn, live, teach och embed. Begreppen står
för hur modellen förverkligas. Personal och föräldrar ges möjlighet till att lära (learn)
sig om grunderna i positiv pedagogik. Live står för att fungera som förebilder och leva
efter grunderna i positiv pedagogik. Teach står för att lära eleverna områden inom
välbefinnande. Embed innebär att göra grunderna i positiv pedagogik till en del av hela
skolverksamheten. (Geelong Grammar School, 2020.)
Sammanfattning av kapitlet positiv pedagogik
För att sammanfatta det andra teoretiska kapitlet härstammar positiv pedagogik från
det större forskningsområdet positiv psykologi. Därför har kapitlet beskrivit positiv

19
psykologi. Forskningsområdet kan sägas handla om välbefinnande enligt PERMAteorin och att målet med välbefinnande är att blomstra. Forskningsområdet intresserar
sig bland annat för positiva känslor som till exempel hopp och personliga drag som till
exempel

uthållighet.

Positiv

psykologi

har

även

spridit

sig

till

andra

forskningsområden som till exempel neurovetenskap men har mötts av kritik som till
exempel att forskningsområdet inte anses komma med ny information.
Forskningsområdet har spridit sig till skolvärlden i hopp om att förebygga depression
och utveckla elevers färdigheter i välbefinnande. För att se om det är möjligt att
utveckla elevers färdigheter i välbefinnande utformades olika program som visade
goda resultat. Programmen har bland annat visat förebygga ångest och öka elevers
engagemang i skolan. Metoder i positiv psykologi har således ansetts kunna tillämpas
i skolor och kallas då för positiv pedagogik.
Positiv pedagogik kan beskrivas som undervisning av både traditionella färdigheter
och färdigheter i välbefinnande. Målet med positiv pedagogik är att få alla i en
skolmiljö att utvecklas optimalt och blomstra. Positiv pedagogik utövas i länder
världen över och har bland annat visat sig förbättra elevers skolprestation. I positiv
pedagogik lär sig elever bland annat att identifiera styrkor och använda sig av dem,
uppleva positiva känslor och styra sina tankar som till exempel i det inre samtalet.
I kapitlet beskrevs även Geelong Grammar Schools (2020) modell för positiv
pedagogik. Modellen innefattar blomstring, karaktärsstyrkor och de sex domänerna för
välbefinnande som är positiva relationer, positiva känslor, positiv hälsa, positivt
engagemang, positiv prestation och positiv mening. Dessa områden tillämpas i skolan.
Genom att personal och föräldrar lär sig om positiv pedagogik, fungerar som
förebilder, tillämpar positiv pedagogik och elever ges möjlighet till att lära sig
färdigheter i välbefinnande blir positiv pedagogik en del av hela skolverksamheten.

20

3 Metod
Studiens metodiska avgöranden, det vill säga ansats, syfte och frågeställningar, utgår
från den problemdiskussion som gjordes initialt i avhandlingen. I kapitlet presenteras
ansats, syfte och forskningsfrågor och metoder för insamling av data, analys av data
och presentation av resultaten. Därefter framförs studiens genomförande och val av
informanter. Avslutningsvis diskuteras forskningsetik, reliabilitet och validitet.

Ansats utgående från problemformulering
Alla forskningsbara problem kan belysas ur två perspektiv, nämligen kvalitativt och
kvantitativt. Hur de olika perspektiven tillämpas beror på vad forskaren önskar veta. I
den kvantitativa forskningen är forskaren objektiv och har liten eller ingen kontakt
med försökspersonen. Resultaten grundar sig på ett stort antal individer och ett
begränsat antal variabler, som är entydiga, valida och reliabla. (Olsson & Sörensen,
2011, s. 18.)
I den kvalitativa forskningsansatsen är forskaren subjektiv och har ofta långvarig
kontakt med informanten. Forskningen är flexibel och frågeställningarna fördjupas
efter hand. Resultatet stödjer sig på ett litet antal individer och ett stort antal variabler.
Resultatet går på djupet och gäller specifika kontexter som till exempel miljöer,
omständigheter och tidpunkter. (Olsson & Sörensen, 2011, s. 18–19.)
Kvalitativa studier karakteriseras även av ett så kallat inifrånperspektiv, där det finns
en närhet och öppen interaktion mellan informant och forskare. Mellan intervjuaren
och informanten bildas ett ”jag-du-förhållande”, ”själ möter själ”. Till skillnad från
den kvantitativa studien där forskaren har ett utifrånperspektiv och där intervjuaren
och informanten har ett ”jag-de-förhållande”. (Olsson & Sörensen, 2011, s. 18–19.)
Eftersom syftet med den här studien är att undersöka klasslärares syn på att stärka
elevers välbefinnande i skolan, där frågeställningarna går på djupet, valdes den
kvalitativa metoden. För att få en förståelse för klasslärares syn på att stärka elevers
välbefinnande i skolan ansågs ett inifrånperspektiv och ett ”jag-du-förhållande” vara
ett bättre tillvägagångssätt för att få svar på forskningsfrågorna än ett ”jag-deförhållande”.

21
I den här studien har innehållsanalys använts som metod. Innehållsanalys är en allmänt
använd kvalitativ forskningsmetod. Undersökningar som använder sig av kvalitativ
innehållsanalys fokuserar på språket och textens innehåll eller kontextuella betydelse.
Textdatat kan vara i muntlig-, text- eller elektronisk form och kan ha samlats in genom
till exempel berättelser, öppna undersökningsfrågor, intervjuer och observationer.
Kvalitativ innehållsanalys undersöker språket utförligt för att klassificera en stor
mängd text till lämpliga kategorier som representerar liknande betydelser. Dessa
kategorier kan antingen representera det som uttryckligen sagts eller innebörden av det
som sagts. (Hsieh & Shannon, 2005.)

Syfte och forskningsfrågor
Syftet med studien är att undersöka klasslärares syn på att stärka elevers välbefinnande
i skolan. Utgående från syftet har följande forskningsfrågor formulerats.
1. Hur definierar klasslärare begreppet välbefinnande med tanke på elever?
2. Hur arbetar klasslärare för att stärka elevers välbefinnande i skolan?
3. Hur upplever klasslärare relationen mellan elevers välbefinnande och lärande?
Begreppet syn kan uppfattas som otydligt och innebära olika saker beroende på
sammanhang. För avhandlingen har begreppet syn valts på grund av dess omfång.
Begreppet erfarenheter skulle även kunna vara lämpligt ordval för syftet. Däremot
intresserar sig den här studien inte endast för klasslärares erfarenheter av att stärka
elevers välbefinnande i skolan utan även för hur de uppfattar begreppet välbefinnande
och arbetet med elevers välbefinnande i skolan i ett större sammanhang.
För att besvara studiens syfte har därför forskningsfrågorna utarbetats för att ge en
heltäckande bild av klasslärares syn. Forskningsfrågorna berör både klasslärares
erfarenheter och uppfattning. Begreppet syn kan för avhandlingen således beskrivas
som klasslärares uppfattning av begreppet välbefinnande och stärkandet av elevers
välbefinnande i skolan till följd av egna erfarenheter av arbete med elevers
välbefinnande och lärande i skolan.

22
Studiens syfte och forskningsfrågor har direkta konsekvenser för de metoder som väljs
för förverkligandet av undersökningen. Med studiens metoder avses insamling av data,
analys av data och presentation av resultaten.

Metoder för insamling av data, analys av data och
presentation av resultaten
Insamling av data
I en kvalitativ intervju strävar intervjuaren efter att få svar på hur snarare än varför.
Forskaren försöker förstå den intervjuades känslor, sätt att tänka, handla och bete sig.
(Trost, 2010, s. 53.) Med tanke på att jag i den här studien vill få kunskap om
klasslärares syn på att stärka elevers välbefinnande i skolan ansågs intervju som
datainsamlingsmetod lämpa sig väl för detta ändamål.
Det finns många fördelar med att välja intervju som datainsamlingsmetod. För det
första är intervjun flexibel. Forskaren kan i intervjun följa upp idéer, gå in på motiv
och känslor, vilket är omöjligt att göra i en enkät. I en intervjusituation får forskaren
se den intervjuades tonfall, mimik och pauser, vilket kan ge information som ett
skriftligt svar inte avslöjar. Till skillnad från enkätfrågor där svaren måste tas för vad
de är, är det i intervjuer möjligt att ställa följdfrågor där svaren kan utvecklas och
fördjupas. (Bell, 2006, s. 158.)
Under intervjuerna kunde följdfrågor ställas om något uppfattades som oklart.
Följdfrågorna gjorde det även möjligt att få djupare svar. Det var även en fördel att
vara ansikte mot ansikte eller se informanterna i intervjun eftersom informanternas
tonfall och mimik hjälpte vid tolkningen och förståelsen av det som sades.
Trots de många fördelar som medföljer av att använda sig av intervju som
datainsamlingsmetod finns det även nackdelar. Den första nackdelen är att det är
tidskrävande. Vid ett kortare projekt finns det därför inte utrymme för mer än ett fåtal
intervjuer. Med tanke på den subjektiva tekniken vid intervjuer kan risken för
skevheter (”bias”) vara stor. Att analysera de svar som fås kan även vara svårt. (Bell,
2006, s. 158.)

23
Intervjun kan spelas in för att säkerställa att allt som sägs kommer med (Ryen, 2004,
s. 56). Allt informationsmaterial både i fråga om tal eller skriven personberättelse bör
även transkriberas, vilket innebär att texten skrivs ner ordagrant. Efter transkriberingen
bearbetas informationsmaterialet. (Olsson & Sörensen, 2011, s. 131.) Alla intervjuer i
studien spelades in. Detta var till stor hjälp när intervjuerna transkriberades och i
analysen av materialet.
Hur förhandsstrukturerad intervjun är beror på fokus och forskningsfrågorna. Är
intervjun för strukturerad kan det göra forskaren blind. Samtidigt kan en
förhandsstruktur undvika att forskaren samlar in överflödig information. Det krävs
även en viss struktur för att kunna jämföra olika studier. (Ryen, 2004, s. 44.)
Kvalitativa intervjuer som görs i forskningssammanhang kan sägas ha en hög grad av
strukturering och en låg grad av standardisering. Detta innebär att det handlar om ett
och inte flera områden och att frågorna är öppna, det vill säga utan svarsalternativ.
(Trost, 2010, s. 41–42.)
Intervjun i den här undersökningen kan sägas ha en hög grad av strukturering och en
låg grad av standardisering. Samma frågor ställdes i alla intervjuer men på grund av
de öppna frågorna fick forskaren ett stort material att analysera.
Analys
Material som insamlats i samband med kvalitativa intervjuer är ofta komplicerat och
tidskrävande att analysera (Holme & Solvang, 1997). Trots att det endast var fyra
personer som deltog i undersökningen gav det ett stort material att analysera. Efter
varje intervju transkriberades det inspelade materialet ordagrant. Genom att analysera
materialet medan intervjun är i färskt minne fås ett ”levande” förhållande till materialet
(Patel & Davidson, 2011 s. 121). När alla intervjuer hade utförts och transkriberats
analyserades hela materialet.
Alla metoder inom kvalitativ innehållsanalys går igenom sju motsvarande steg i
analyseringsprocessen. Dessa steg är att formulera forskningsfrågorna, välja ut vad
eller vilka som ska undersökas, definiera de kategorier som kommer användas i
studien, sätta ramarna för hur kodningsprocessen kommer se ut, använda sig av den
valda kodningsprocessen, avgöra trovärdighet och analysera resultaten av
kodningsprocessen. (Hsieh & Shannon, 2005.)

24
Analysen av det insamlade materialet inleddes med en genomläsning av alla intervjuer
för att få en överblick av materialet. Sedan markerades viktiga begrepp och meningar
som besvarade forskningsfråga 1 med olika färger för varje informant. Varje
informants transkriberade intervju lästes igenom igen för att säkerställa att viktiga data
inte förbisågs. Forskningsfråga 1 bildade en egen kategori, till vilken fyra olika färger
av meningar hörde. De meningar som hade gemensamma begrepp eller som sades på
olika sätt men hade samma innebörd skapade kategorier. Dessa kategorier bildade i sin
tur egna kategorier.
Samma tillvägagångssätt gjordes för forskningsfråga 2 och 3. Efter detta lästes alla
transkriberade intervjuer igenom igen, för att säkerställa att kategorierna presenterade
data väl. När det insamlade materialet delats in i de olika kategorierna namngavs de.
Olika namn för kategorierna har testats fram för att hitta namn som presenterar
resultatet väl.
Presentation av resultaten
Genom att forskaren beskriver hur hen gått tillväga för att analysera materialet och
genom att visa hur resultaten hör ihop med insamlade data, tillåts läsaren själv dra
slutsatser om resultatens trovärdighet. (Elo m.fl., 2014, s. 7). För att visa hur
resultatet hör ihop med insamlade data har materialet presenterats med kategorier.
För att påvisa resultatets trovärdighet har kategoriseringen presenterats med direkta
citat. Användningen av citat är även bra för att presentera forskningsresultat på ett
engagerande sätt (Holme & Solvang, 1997, s. 144–145).
I kvalitativ innehållsanalys är det bra att tänka på att visa resultatet på ett systematiskt
och logiskt sätt (Elo m.fl., 2014, s. 3). I studiens resultat presenteras en forskningsfråga
i taget med tillhörande kategorier och utsagor. I slutet av varje forskningsfrågas
resultat ges en sammanfattning. Resultatet har även synliggjorts i en tabell. I tabellen
visas varje forskningsfråga med tillhörande kategorier. På detta sätt anses resultatet ha
framställts på ett systematiskt och logiskt sätt som tydligt synliggör det insamlade
materialets relation till kategorierna.

25

Studiens genomförande och val av informanter
Inom kvalitativ intervjuforskning är det särskilt viktigt att tänka på sitt val av
informanter. Forskaren bör tänka på vem och hur många som ska intervjuas samt enligt
vilka kriterier informanterna ska väljas ut. (Dalen, 2007, s. 54.) Vid intervju som
datainsamlingsmetod är ett fåtal väl utförda intervjuer mycket mera värda än flera
mindre väl utförda intervjuer (Trost, 2010, s. 144).
Det insamlade materialet från intervjuerna bör ha en sådan kvalitet att det är tillräckligt
stort för att forskaren ska kunna tolka och analysera materialet (Dalen, 2007, s. 54).
Urvalet av informanter bör vara heterogent inom en given ram, det vill säga att
variation ska finnas men inte mer än att en person är avvikande (Trost, 2010 s. 137).
Eftersom syftet med studien är att undersöka klasslärares syn på att stärka elevers
välbefinnande i skolan var det givet att informanterna skulle vara klasslärare. Ett
kriterium var att klasslärarna skulle ha arbetat fem år eller längre i årskurserna 1–6.
Detta kriterium valdes på grund av en större arbetserfarenhets aspekt i jämförelse med
till exempel en nybliven klasslärares arbetserfarenhet. De klasslärare som deltog i
studien hade drygt 20–30 år lång arbetserfarenhet.
Informanterna som deltog i undersökningen var tre kvinnor och en man som arbetar
som klasslärare i årskurs 1–6 i olika skolor i Svenskfinland. Med tanke på att urvalet
bör vara heterogent hade det varit bra att intervjua ytterligare en manlig klasslärare.
Däremot fanns en variation i urvalet eftersom alla arbetade i olika skolor i
Svenskfinland och de hade olika lång erfarenhet av att arbeta i de olika årskurserna.
För hälften av deltagarna fanns det ett starkt intresse för positiv pedagogik, medan det
för andra hälften var rätt så främmande. Eftersom välbefinnande är en viktig del i
skolan och hör till klasslärares ansvarsområde ansågs informanterna inte behöva vara
utbildade i positiv pedagogik för att kunna delta i undersökningen. Tvärtom ville
forskaren återspegla en verklig bild av klasslärare ute i skolor, som innefattar både
klasslärare med ett starkt- och klasslärare med ett svagt intresse för positiv pedagogik.
För att inte påverka klasslärares syn på välbefinnande berättade forskaren inte om sitt
eget intresse för positiv pedagogik. Först efter intervjun, om inte informanten lyfte
fram det själv, frågade forskaren hur bekanta de var med positiv pedagogik.

26
Rektorer kontaktades via e-post där studiens syfte och val av metod för insamlandet
av material presenterades. Efter detta vidarebefordrade rektorerna ärendet till
klasslärarna på skolorna. Därefter tog de klasslärare som var intresserade av att delta i
studien kontakt via e-post. Alla informanter fick sedan mera information om studien
och hur intervjun skulle genomföras.
Två av intervjuerna genomfördes ansikte mot ansikte och två av intervjuerna
genomfördes över videosamtal. Intervjuerna pågick i 45–60 minuter och
röstinspelades. Informanterna skrev även under ett formulär om intyg om samtycke
där de bland annat godkände att materialet från intervjun skulle transkriberas, att
handledaren skulle ta del av avhandlingen och att all information från intervjuerna
skulle behandlas konfidentiellt. Därefter transkriberades det insamlade materialet från
intervjuerna. Efter transkriberingen analyserades det insamlade materialet.

Reliabilitet, validitet och etik
I genomförandet av en undersökning bör forskaren ta forskningsetiska aspekter i
beaktande. Forskaren bör ge information till informanterna om den aktuella
forskningens syfte. Informanterna i undersökningen har själva rätt att bestämma över
sin medverkan. De uppgifter som framkommer om deltagarna i undersökningen ska
behandlas konfidentiellt och personuppgifterna ska förvaras på ett sådant sätt att
obehöriga inte kan ta del av dem. De uppgifter som insamlas av deltagarna får endast
användas för forskningsändamål. (Patel & Davidson, 2011, s. 63.)
I ett forskningsarbete måste vi värna om individens integritet och inte lämna uppgifter
till utomstående. Vid presentationen av resultaten får det heller inte vara möjligt att
identifiera en enskild individ. (Patel & Davidson, 2011, s. 63.) Dessa forskningsetiska
aspekter togs i beaktande före intervjuerna genomfördes genom att informera om
forskningens syfte, att det var frivilligt för informanterna att delta i studien och att de
fick avbryta intervjun om och när de ville. Informanterna meddelades även att det
endast var intervjuaren och informanten som skulle delta i intervjun och att den skulle
spelas in. De blev även informerade om vem som fick tillgång till det insamlade
materialet, att det insamlade materialet endast skulle användas för detta
forskningsändamål och sedan skulle förstöras efter att arbetet var färdigt.

27
Informanterna fick även veta att de var anonyma i studien och att all information som
framkom i intervjuerna skulle behandlas konfidentiellt så att resultaten i studien inte
skulle kunna avslöja deras identiteter. De blev även informerade om att intervjun
skulle ske på en plats forskaren och informanten kommit överens om och där intervjun
kunde hållas ostört. För att skydda informanterna från att bli igenkända har
informanterna namngetts Lärare 1, Lärare 2, Lärare 3 och Lärare 4. Klasslärarna hade
även kunnat namnges med vanliga namn, både för att göra dem mer personliga och
samtidigt visa vem av informanterna som var man och kvinna. Eftersom forskaren ville
lyfta fram det som sades eller menades som det viktiga och inte peka ut enskilda
klasslärare, valdes detta sätt att presentera resultaten på.
Med reliabilitet eller tillförlitlighet menas att en mätning är stabil och inte utsatt för
slumpinflytelser. Detta innebär att en undersökning ska ge samma resultat om den
utförs igen. Till begreppet reliabilitet kan man urskilja fyra komponenter nämligen
kongruens, precision, objektivitet och konstans. Med kongruens menas likheter mellan
frågor som avses mäta samma sak. Precision hör ihop med intervjuarens sätt att
registrera svar. Objektivitet innebär intervjuares sätt att registrera, det vill säga om de
registrerar samma sak likadant är objektiviteten hög. Konstans tar upp tidsaspekten
och förutsätter att fenomenet eller attityden eller vad det handlar om inte ändras.
(Trost, 2010, s. 131–132.)
Vid kvalitativa intervjuer är konstansen inte lika betydelsefull som i kvantitativa
studier eftersom man i kvalitativa intervjuer intresserar sig för förändringar. Därför
kan det vara märkligt att tala om reliabilitet eller tillförlitlighet vid kvalitativa
intervjuer. (Trost, 2010, s. 131–132.)
För att höja tillförlitligheten i studien har alla intervjuer utgått från en intervjuguide.
Alla respondenter svarade därför på samma intervjufrågor. Under intervjuerna
undveks ledande frågor för att inte påverka informanternas svar. För att även höja
studiens tillförlitlighet spelades alla intervjuer in för att skribenten skulle kunna
försäkra sig om att informanternas uttalanden uppfattats rätt. Med validitet eller
giltighet menas att instrumentet, i detta fall frågorna, skall mäta det som de är avsedda
för att mäta (Trost, 2010, s. 133).

28
Den information som framkommer i en undersökning kan vara hur reliabel som helst,
men om den mäter något annat än det som forskaren för undersökningen vill få svar
på kan den inte enbart användas för att pröva undersökningens frågeställningar. Därför
bör informationen även ha en definitionsmässig validitet. Detta innebär att den
teoretiskt definierade variabeln överensstämmer i så stor utsträckning som möjligt med
den operationaliserade variabeln. (Holme & Solvang, 1997.)
I den här studien valdes intervjufrågorna ut med omsorg för att besvara studiens
forskningsfrågor. Intervjuguiden innehöll således frågor som skulle ge svar på
forskningsfråga ett, forskningsfråga två och forskningsfråga tre. För att få en större
helhetsbild och förståelse för klasslärares syn på att stärka elevers välbefinnande i
skolan ställdes frågor som både berör hur de ser på begreppet välbefinnande med tanke
på elever och hur de arbetar för att stärka elevers välbefinnande. De frågades även om
hur de ser på relationen mellan elevers välbefinnande och lärande.

29

4 Resultat
I detta kapitel presenteras studiens resultat. Kapitlet inleds med resultatet av
forskningsfråga ett med tillhörande sammanfattning och sedan följer resultatet av
forskningsfråga två med tillhörande sammanfattning och resultatet av forskningsfråga
tre med tillhörande sammanfattning.
Syftet med studien är att undersöka klasslärares syn på att stärka elevers välbefinnande
i skolan. Utgående från syftet har tre forskningsfrågor formulerats. Forskningsfrågorna
presenteras i tur och ordning med kategorier som kunnat urskiljas i analysen av
intervjuerna. Efter genomgången av kategorierna till respektive forskningsfråga följer
en kort sammanfattning av resultatet. För att skydda respondenternas anonymitet har
deras riktiga namn bytts ut till Lärare 1, Lärare 2, Lärare 3 och Lärare 4. I hänvisningar
till klasslärarna används begreppet ”lärare”.
Tabell 1.
Studiens resultat med huvud- och underkategorier
Forskningsfrågor

Kategorier

Hur definierar klasslärare begreppet Trivsel
välbefinnande med tanke på elever?
Fysiskt och psykiskt välbefinnande
Känsla av trygghet
Hur arbetar klasslärare för att stärka Positiv inställning
elevers välbefinnande i skolan?
Förståelse och tilltro
Relationer
Känslor och positivt tänkande
Styrkor hos sig själv och andra
Fysiskt välbefinnande
Hur ser klasslärare på relationen mellan Välbefinnande – förutsättning för
elevers välbefinnande och lärande?
lärande
Betydelsen av välbefinnande

30

Hur klasslärare definierar välbefinnande
I analysen har följande teman kunnat urskiljas: trivsel, fysiskt och psykiskt
välbefinnande och känsla av trygghet
Trivsel
Lärarna ser välbefinnande som en helhet och anser att välbefinnande för elever är att
trivas i skolan och må bra.
”.../välbefinnande tycker jag är att hur elever trivs i skolan, punkt.” (Lärare 1)
”.../att di helt enkelt ska få må bra och trivas/...” (Lärare 2)
“Ja sku nog beskriva de på de sätte att man sir ju på en elev eller ett barn om den mår bra,
om ett barn mår bra så har de ett gott välbefinnande enligt mig/...” (Lärare 3)
“Välbefinnande, att barnen mår bra på olika sätt, att di e glada, di orkar/... /nog e de ju en
helhet förstås, att int kan man nu kanske säga va som e viktigare/…” (Lärare 4)

Fysiskt och psykiskt välbefinnande
Lärarna anser att välbefinnande både består av ett fysiskt och ett psykiskt
välbefinnande. Det fysiska och det psykiska är lika viktiga för elevens välbefinnande.
Lärarna lyfter fram tillräckligt med sömn och mat som viktiga komponenter i fysiskt
välbefinnande. Det psykiska välbefinnandet beskrivs både som att trivas i skolan, ha
kompisar och att bli bemött på ett bra sätt.
”.../de e ju ett ganska stort område som e lite svårdefinierat ord nog för de e ju både fysiskt
och psykiskt välbefinnande och välmående, att di behöver ha det bra på alla plan så he handlar
ju allt om att di sover tillräckligt å får tillräckligt med mat å ha äti morgonmål innan di
kommer ti skolan för att ha en bra skoldag, plus att di sen då ska få känna att di trivs och
orkar med sin skoldag här och har kompisar att vara med och blir bemötta på ett sakligt sätt
här av andra.” (Lärare 2)
“../så de e ju både förstås fysiskt å mentalt välbefinnande å båda två behövs i skolan/.../mår
du int mentalt bra så e de ju int bra förstås att men har int du den här grunden heller att du
har som äti å sovi å såhär så int orkar du nånting heller, de blir fort bråk å int presterar man
ju heller nånting då.” (Lärare 4)

En av lärarna anser att personkemin mellan eleven och läraren är viktig för elevens
välbefinnande.

31
“.../en stor orsak är nog vilken relation du har till eleverna alltså personkemin och hur det
stämmer överens med klassen som du har/.../det påverkar jättemycket!” (Lärare 1)

En annan lärare anser att elevens psykiska välbefinnande kan påverkas av hur elevens
hemförhållanden ser ut. Elever till skilda föräldrar kan påverkas negativt av att bo på
två olika ställen med till exempel olika regler.
“.../det här andra välmående (psykiskt) så de e många som bor turvis hos olika föräldrar å de
e kanske lite olika regler å de e int så enkelt om man e sju eller åtta år, att veta var man har
sina saker så de e nog många som har de jobbigt på de sätte idag, tyvärr.” (Lärare 4)

Känsla av trygghet
Två av lärarna lyfter fram trygghet som det viktigaste för att elever ska ha ett gott
välbefinnande i skolan. En av lärarna lyfter fram flera aspekter med att elever ska få
känna sig trygga. Både trygghet i sig själva, bland kompisarna och trygghet i hemmet.
Regler och gränser för vad elever får göra i skolan kan även skapa trygghet.
”Nå välbefinnande, då e ju trygghet de orde som ja kanske mest tycker då det handlar om
elever. Att de ska få känna sig trygga i sin roll och sina uppgifter/.../då ingår de ju både förstås
vuxnas roll i skolan men också kompisarna så att di e trygga i sin kompisroll plus att di har
ett tryggt hem/...” (Lärare 2)
”Att eleverna ska kunna känna sig trygg/.../alltså di vill ha, fastän di int säger de, di vill ha
regler hu de ska vara så att di får känna sig trygga att dihär reglerna å gränserna finns. Då
fungerar de bäst. Di tycker själv å att man int ska få gör hursomhelst fast om man frågar dem
jo klart att di vill kast snöbollar överallt och göra massa saker som man egentligen int får
men när det kommer till kritan så vill di ändå ha dom här ramarna som skapar trygghet till
dem.” (Lärare 1)

En av lärarna betonar föräldrarnas betydelse i att elever följer de regler och gränser
som finns i skolan. Om elever inte lär sig att följa regler hemma blir det svårt för dem
att göra det när de kommer till skolan.
“.../Att plötsligt måsta börja äta mat, lyda vuxna, göra som alla andra, de kan bli jättesvårt
för dom där barnen å då visar dom de genom att slå bakut/.../föräldrarna sku nog måsta sätta
gränser i ett tidigt skede att såhär gör man bara int/…” (Lärare 3)

32
Sammanfattning av hur klasslärare definierar välbefinnande
Enligt lärarna innebär välbefinnande att eleven trivs och mår bra i skolan.
Välbefinnandet kan både delas in i en fysisk och en psykisk del. Till det fysiska
välbefinnandet hör att eleven sover och äter tillräckligt. Till det psykiska
välbefinnandet hör att trivas, ha kompisar och bli bemött på ett bra sätt i skolan. En
god personkemin mellan läraren och eleven är även viktigt. Elevens hemförhållanden
nämns även som viktigt för elevens psykiska välbefinnande. Trygghet lyfts fram som
en viktig del i elevens välbefinnande. Tryggheten består både av att känna sig trygg i
sig själv, i sin kompisroll och att känna sig trygg i sitt hem. Regler och gränser är även
viktiga för elevers välbefinnande eftersom de skapar känsla av trygghet.

Hur klasslärare arbetar för att stärka elevers välbefinnande
I analysen har följande teman kunnat urskiljas: positiv inställning, förståelse och
tilltro, relationer, känslor och positivt tänkande, styrkor hos sig själv och andra och
fysiskt välbefinnande.
Positiv inställning
Lärarna menar att genom att vara positiv och glad själv så smittar det av sig på sina
elever. En av lärarna skämtar mycket med sina elever och lyfter fram att klassen är
som en spegelbild av sig själv. Det är viktigt att fokusera på det positiva istället för det
negativa.
“Jå men ja e positiv i skolan å det där ja e allti på morgon å säger: god morgon!/.../ja e allti
glad i skolan för att förmedla det här att yes! de e roligt i skolan/.../å dom mår jättebra, alltså
dom kommer in me ett leende på munnen, eleverna, God morgon! säger dom. så att jå-å ja
tror nog att de smittar av sig så.” (Lärare 3)
“.../vi försöker ju att vara på gott humör å ha en positiv inställning allti när vi tar fram nåt,
man säger glatt å hurtigt att: “Nu tar vi fram den roliga matteboken.” Aa-a men då e di me
på de å, haha/.../kommer man nu in å sir sur ut själv så int e di nu me på nånting då heller att
då måst man föregå me gott exempel” (Lärare 4)
“.../jag skojar jättemycket med mina elever, att skämta e de bästa jag vet/.../ens spegel av dig
själv, de e klassen! ” (Lärare 1)

33
”.. /just att man uppmärksammar å tar fram elevers, när nån säger eller gör någonting positivt
att man istället lyfter fram, jag försöker lyfta fram de mer än va man försöker lyfta fram det
där gnället å det där, fast de e ju svårt i praktiken men att man renn har de i bakhuve, att de e
dit jag strävar, de tror jag att e jätteviktigt.” (Lärare 2)

Lärarnas positivitet kommer även fram när de är uppmuntrande mot sina elever.
“.../att försöka peppa dem, uppmuntra, uppmuntra, uppmuntra!” (Lärare 1)

“.../å sir ja att nån int hänger me så e ja där å puffar på å uppmuntrar å säger att vet du de
blir nog bra, lite till, så här, den här eviga, den här driva på, de blir nog bra kämpa lite till så
ska du si att de blir bra eller vet du såhär så de gör ja varje dag/…” (Lärare 3)

Förståelse och tilltro
Lärarna poängterar betydelsen i att visa förståelse för sina elever om de möts av
motgångar av olika slag. Läraren kan då prata med eleven och sänka kraven. Eleven
kan få sitta enskilt och arbeta eller arbeta med en annan uppgift. Att avleda och prata
om någonting som eleven tycker om kan hjälpa.
“.../vissa gånger så vet man att jaha nå den här dan så kanske vi tar det lite lugnare med den
eleven att kanske göra andra saker än va vi gör bara för att sku man då börja pressa eller
försöka med den här eleven att nu ska vi göra det här å det här så barriären för att den ska
göra nånting e ganska mycke högre för att de leder ti int nånting som e bra, de leder bara till
ett utbrott, konflikt eller annat så då kan man säga att vi andra gör det här men du kan få nå
andra uppgifter, eller du kan få gå ut å jobba, gå till biblioteket å låna en bok åt dig om du
vill/…” (Lärare 1)
“.../då måst man bara låta den här eleven vara, å låta den sitta så länge den int stör å kanske
eventuellt hitta nån uppgift som den då kan tänka sig att göra, som int då e den som ja hadd
tänkt att den sku göra men nån annan uppgift som då iallafall e lite vettig att syssla med/...”
(Lärare 2)
“.../dihär matteuppgifterna handla om katter så då börja vi prata om katter å nog kom hon ju
igång sen efter en stund så lite kanske avledning ibland å försöka som, ja, tala om nånting
lite roligt å att int nu bara rakt gå å säga att nä men nu måst du fokusera å nu måst du göra
det här! att de kanske nu int riktigt fungerar...å att man kanske drar ner då på dihär kraven å
den stora mängden att de e viktigare att man försöker nånting än att man nu som presterar
massor om då int orken räcker till.” (Lärare 4)

34
Lärarna hjälper sina elever att hålla motivationen uppe genom att sätta delmål åt dem
i undervisningen.
“.../när di första gången kommer och känner att di klarar, di kommer upp och sitter på bocken
så då e de liksom ett steg, att man int tar allt på en gång utan bygger på lite sakta. Att du
klarar det där och lite till och lite till/...” (Lärare 1)
“.../de behöver kanske vara lite olika sätt som man försöker då motivera på, att för nån så
hjälper de att säga att man tar ett delmål å gör bara en liten, några uppgifter till exempel å så
tar vi matte först å så säger man att sen kan du ta ipad å jobba en stund/...” (Lärare 4)

En av lärarna uppmuntrar även sina elever att våga tro på den egna förmågan genom
att inte fråga direkt de är osäkra på någonting.
“.../skriv vad du tror att de ska va och sen kommer du och visar åt mig och inte frågar före
utan de spelar ingen roll om det blir fel eller vartåt än det bär, testa först, och när dom gjort
de tillräckligt många gånger och märker att jå de funkar, de funkar, de funkar så blir di mera
självsäkra/...” (Lärare 1)

Lärarna tycker det är viktigt att eleverna själva får vara med och bestämma i
undervisningen och att elevernas intresse får komma fram.
“.../så alltså jag ger ett litet tema å sen får di jobba med det här som di själva vill, jag styr int
att, nu ska ni ha med det här å det här å det här, fakta om det här, utan di får själv ta de som
di tycker e viktigt å intressant/.../när vi gör någonting så serverar jag int ett svar för dem eller
serverar det här ska ni kunna punkt utan ett tema, en rubrik, nånting som dom får ta fasta på,
jag har märkt sen länge, att di lär sig mest om di får jobba själva med det här å int att jag står
å säger åt dem å föreläser framför en klass.” (Lärare 1)
“.../de e också en bra sak att dom kan få välja, jag tycker att de motiverar ganska bra.” (Lärare
4)
“.../delaktighet e ju nog också jätteviktigt idag. Elever som känner sig delaktiga så har ju nog
också mer motivation/...” (Lärare 2)

Relationer
Lärarna lyfter fram att det är viktigt att eleverna känner sig sedda och hörda. En bra
relation mellan den enskilda eleven och läraren är viktigt för elevens välbefinnande.
“.../de e viktigt att du under dan nån gång ser till så att eleverna får känna att du haft
någonslags kontakt med dem, på ett eller annat sätt...har man personkemi som fungerar

35
mellan en klass och dig själv som lärare så e de långt långt mera än vad du kan lära dig
teoretiskt” (Lärare 1)
“.../eleverna upplever mig som ganska trygg/.../dom kommer ju å berättar om sina, va dom
har för problem eller var dom har sjukt å sånt å då brukar ja sitta å prata me dom enskilt å så
brukar ja ge dom en liten kram eller uppmuntrar dom att, nämen vi provar nu att nu ska du
göra såhär å så sir vi imorgon hur de känns/…” (Lärare 3)
“.../en jätteviktig sak å att man känner sina elever, de tror ja nog e jätteviktigt också att man
engagerar sig i dem som personer så att man vet va di tycker om å hu di vill bli berömda eller
vill bli peppade å sådär så de handlar jättemycket om att man känner in känslan hos varje
elev, också hos gruppen/…” (Lärare 2)

Lärarna arbetar mycket, på olika sätt, med att stärka relationerna i klassen. De
beskriver konfliktlösning som en daglig del av arbetet. Diskussionerna sker både
enskilt med elever om konflikter uppstår och som ett diskussionsämne tillsammans
med hela klassen.
“.../sen e de en gång om dagen å kanske fem gånger om dan nån utredning på gång, där nån
ha sagt nånting eller nån ha gjort nånting så då e de ju automatiskt det här med utredningen
att som leder till diskussioner å gör det till det här vardagsrelationsgrejen/.../så att väldigt
mycket av vår tid å min tid går åt att förstärka relationer i klassen.” (Lärare 2)
“.../de e nog mycke att diskutera hela tiden hu man gör å hu man int gör å hu man kommer
överens å ja...när de e nånting som dom int kommer överens om så måst man ju som
diskutera, man hör dem båda två då å va den ena säger å va den andra tycker å så försöker
man tala både enskilt med dem å sen tillsammans. Ofta talar vi bara sådär allmänt i klassen
om sånhäna saker att de e nog, de går nog ganska mycke tid åt sånt nuförtiden i skolan.”
(Lärare 4)
“.../många gånger kan vi ju sitta, en timme kan gå ibland när vi sitter å diskuterar olika
saker…dom får säga sina åsikter om saker å ting å vi får jättefina diskussioner så på de å de
tycker ja ju att då stärker vi-andan också att när dom som diskuterar tillsammans märker att
hej vi tänker ganska lika/…” (Lärare 3)

En av lärarna använder sig av det symboliska begreppet “fill your bucket” (fritt
översatt: fyll din hink) för att beskriva en metod som personen använder i sin
undervisning. Metoden går ut på att diskutera tillsammans med eleverna hur de genom
goda gärningar kan fylla varandras hinkar och tömma varandras hinkar. Eleverna har

36
delats in i blandade grupper från alla årskurser och diskuterat olika ”case” (fritt
översatt: situationer).
“.../det här ’fill your bucket-saga’ som e pop just nu och kommer från positiv pedagogikkurs går vi å den handlar om att bygga relationer och att fylla varandras hinkar med goda
gärningar och att säga vänliga saker till varann så den e på gång för tillfället i hela vår skola
och de ha vi jobbat med mycket...vi har blandat om alla årskurser och jobbat då i blandade
grupper och haft då att vi ha diskuterat olika case, lärarna har hittat på olika case som vi har
diskuterat i smågrupper och i större grupper att hur tömmer man den här elevens, i det här
caset:s, hink genom att vara elak och hur fyller man den, va gör man då man fyller den/...”
(Lärare 2)

Lärarna arbetar för att stärka elevers relationer också genom att uppmuntra dem att bry
sig om varandra. Elever uppmuntras även till att lära känna andra elever. Både elever
som talar finska och så kallade hemliga vänner som går i en annan årskurs än eleverna
själva. Genom vänelevsverksamhet uppmuntras även elever att lära känna elever i
andra årskurser.
“.../ser man nån som e ensam så ska man fråga upp och bry sig om.” (Lärare 1)
“.../så de ha vi jobba ganska mycke me att få det här relationer över språkgränserna i vår
skola och att våga på, å så har vi haft hemliga vänner så/.../det heter att vi lottar men vi parar
nog ihop dem så som vi tror att de funkar, med ettans lärare, så vi har då en rast en gång i
veckan då di ska vara tillsammans med den här kompisen...hitta på en uppgift då att göra
tillsammans, å de ska då förstärka det här att man vågar vara med andra och int bara sin bästa
kompis/...” (Lärare 2)
“.../å så samarbetar vi ju ganska mycke me andra klasser också att vi har till exempel den här
vänelevsverksamheten i vår skola så att de e som ettan å fyran e vänelever, tvåan-femman å
trean-sexan...men sånt samarbete har vi ju också en del att små ska kunna jobba me stora å
stora ska kunna ta hand om dom små.” (Lärare 4)
“.../att hela skolan ska va tillsammans trian å fyran å såhär att vi har olika block å teman så
på de sätte.” (Lärare 3)

I undervisningen tränas elevernas samarbetsförmåga genom övningar där de är
indelade i par eller i grupp. Inför prov kan eleverna hjälpa varandra genom att förhöra
varandra. Samarbete kan även tränas i läsning, där eleverna får lära sig vad som är
skillnaden på att lyssna aktivt och passivt.

37
“.../att när vi har grupparbeten å sånt så drar ja oftast lotter...att lite försöka få dom att lära
sig att jobba me alla.” (Lärare 3)
“.../sen så får di oftast då jobba sista timmen i grupp och förhöra varann i grupp eller parvis
och di hjälper varann jättebra, fastän di bara har en enkel grej att di förhör varann ord eller
har nån liten övning di ska skriva och så får di rätta den här åt varann/...” (Lärare 1)
“.../då e de den di ska samarbeta med, å samarbete sker då till exempel i läseläxförhöret...den
i pare som sitter närmare fönstre börjar å den andra lyssnar aktivt, å det här har di nu lärt sig
under dihär ett å ett halvt år som vi ha träna på de å di ha börja kunna de, å vet va de e för
skillnad på att lyssna aktivt å passivt på varann/...” (Lärare 1)

Känslor och positivt tänkande
Lärarna arbetar med känslor i undervisningen genom att eleverna lär sig att känna igen
sina egna känslor och sätta ord och namn på sina egna och andras känslor. I en klass
utgick de från bokserien Superhjältar när de diskuterade olika känslor och
känsloord. Känslor kan även diskuteras med hjälp av känslokort.
“.../vårt förra läsår hade vi temat känslor igen och då var den här klassen på ettan och då
jobba vi jättemycket kring känsloord/.../börja med att di känner igen sina känslor och kan
sätta ord och namn på känslorna...då läste jag den här serien ’Superhjältar’ för min klass och
där finns jättemycket känslor med, hon den här superhjälteflickan/.../vi jobba ofta då i
smågrupper ifjol så att di fick en massa känsloord å så hade jag satt åpp tio bilder på den här
flickan då så sku di i gruppen försök komma överens att vilket ord passar till vilken bild å så
vidare.” (Lärare 2)
“.../ett mångvetenskapligt lärområde som vi kommer arbeta tillsammans med ettorna och
där kommer vi nujust jobba med det här olika känslor å ja har ett material från det här Mielis,
de e sånhä olika känslokort/.../sen har vi ibland använt det här Kiva-skola materialet, där
finns ju också olika sånhäna känslor som man kan gå igenom/…” (Lärare 4)

Känsloorden kan även övas in genom lekar och övningar på både finska och svenska.
“.../vi jobba jättemycket också med parallellt finskt och svenskt dihär känsloorden så att vi
träna dem massor, hade övningar och lekar kring dem på båda språken dihär känslorna.”
(Lärare 2)

Känslor kan även diskuteras i undervisningen efter att de sett ett filmklipp.

38
“.../di tycker ju jättemycket om Nicke nyfiken å det här Mumin så nicke nyfiken så gör ju allt
möjligt lustigt å det här, här kommer ju förstås in, att nog kan vi diskutera att hu kände han
sig å ha ni vari me om nå liknande? å de kan bli sånhä efterdiskussion/…” (Lärare 4)

I en klass diskuterar läraren med sina elever om hur positiva och negativa tankar
fungerar och hur det går att tänka positivt. Tankarna beskrivs som en motorväg.
“.../så att vi ha pratat om det här med motorvägar att va slags motorvägar man gör åt sina
tankar i hjärnan å att gör man de negativa, att de e de man tänker så e de dom negativa
tankarna som tar över å tänker man istället sånadär att ja e nog ganska duktig på matte! å det
här blir bra! så gör man så småningom en motorväg av de i tankarna, för att man håller på!
Så att de ha vari ett knep som vi ha pratat om dihär vägarna i hjärnan, som ett tips åt dem.”
(Lärare 2)

I en annan klass använder sig läraren av vad hen kallar för “glada burken”. I ”glada
burken” får eleverna sätta papperslappar på positiva saker.
“.../till exempel nyligen så hade vi en burk i klassen, ’glada burken’, å det här dit fick man,
när nånting hade varit roligt eller man blev glad över nånting så fick man skriva de på en lapp
sätta in de i den här burken/…” (Lärare 4)

Styrkor hos sig själv och andra
Lärarna arbetar med styrkor och styrkekort i undervisningen. Styrkor diskuteras
tillsammans med eleverna. Målet är att eleverna ska bli medvetna om att alla
människor har styrkor. Eleverna ska försöka hitta sina egna styrkor, ge andra styrkor
och få styrkor av vuxna. I en klass har eleverna funderat på vilka styrkor som kan
behövas i olika yrken.
“.../vi har ju dihär styrkekorten å det här vi har presenterat dem å vi har funderat kring dem å
vi har gått igenom dem å vi har valt ut våra egna styrkor å så ha vi prata om olika yrken å di
ha som fått fundera att vilka styrkor sku passa då för, behövs för vissa yrken så de ha vari
ganska intressant att diskutera/…” (Lärare 4)
“.../jå att det här med styrkor har vi ju jobbat ganska mycket med i vår skola å just mycket
via domhär styrkekorten å att di både ska hitta sina egna styrkor å känna igen dem å att di
ska känna igen kompisars styrkor å också att di ska få styrkor av oss vuxna, som vi uppfattar
att di har/…” (Lärare 2)

I bildkonstundervisningen har eleverna fått arbeta med olika styrkor genom att rita
styrkor.

39
“.../vi hade på bildkonsten så fick di välja en styrka som di tyckte lät viktig å så det här gjorde
di en teckning å skrev den där modig till exempel å så rita di en bild då till å de ha vi satt på
väggen/…” (Lärare 4)
“.../di ha ritat till exempel den här handen med en styrka till varje finger, som dom tycker att
dom e duktiga på och ett av fingren va såna som kompisarna utsåg å så fick di själv välja didä
fyra andra så att såna saker har vi att di ska som helt enkelt bli medvetna om att vi har.”
(Lärare 2)

Elevernas styrkor kan även användas i utvecklingssamtal.
“... /ja ska skicka hem också dihär styrkekorten å så får di på förhand kanske fundera
tillsammans med föräldrarna att vilka två eller tre styrkor e nu mina riktigt som bra saker som
ja kan/…” (Lärare 4)

Läraren kan dela ut styrkor som hen ansett att eleven i fråga har använt sig av under
dagen.
“.../ja ha gått runt i klassen å lagt ett styrkekort uppåner på varje elevs pulpet, sen när alla ha
fått ett styrkekort så fick di kika på de att vilken styrka jag tyckt att di hadd visat under dagen
å de brukar då ofta bli ett superbra avslut på dan att di får fa hem me ett leende på läpparna
då di ha fått ett styrkekort av läraren/...” (Lärare 2)

Förutom att arbeta med styrkor genom styrkekort kan eleverna bli medvetna om sina
styrkor genom att läraren noterar dem och säger något uppmuntrande.
“.../om ja sir att nån e bra på nånting så uppmuntrar ja den så att den känner att den vill bli
ännu bättre/.../så sa ja ti eleven att hördu va du ha blivi duktig, märker du hu framåt du ha
gått när du ha kämpat på såhär hårt å nu börjar de lossa.” (Lärare 4)

Fysiskt välbefinnande
Lärarna stärker elevernas fysiska välbefinnande både genom en stor variation i
gymnastikundervisningen och på olika sätt under skoldagen och i den övriga
undervisningen. Lärarna anser att det är viktigt att få elever att tycka att det är roligt
att röra på sig.
“.../vi kör allt från badminton, styrketräning, korgboll, far ut å skrinnar, skidar, olika bollspel,
lekar, alltså så mångsidigt som möjligt å just den här fysiska biten, när di växer ska di test
på, å int bara håll på me en grej utan så myki som möjligt å rörelse, rörelse/.../de ska vara
roligt att röra på sig!” (Lärare 1)

40
“.../ja tycker att dom ska springa å röra på sig, dom ska bli svettiga å dom ska ha roligt på
jomppatimmarna/...” (Lärare 3)

Rörelse kan även ske i den övriga undervisningen. En lärare har morgongymnastik
tillsammans med sin klass varje dag.
“.../vi har faktiskt morgonjomppa varenda morgon i vår klass/.../å så det här e de som barn
som dansar till glad, trevlig, härlig musik å så de tar nu kanske några minuter å så gör dom
olika rörelser till då å så står man då i klassen å gör me dihär rörelserna å tittar på dihär då
som visar hur man gör. Å det här tycker dom jääättemycke om.” (Lärare 4)

Rörelse kan även fås in under skoldagen i form av lekar som läraren håller under
matrasten.
“.../varje matrast nån lek där di, hur ska jag förklara, där di, det här e bara för femman-sexan
som vi kör nu/.../Alla femmor och sexor är med på det och dom tycker de e jättekul,
fortfarande.” (Lärare 1)

I matematikundervisning kan rörelse integreras genom att elever springer och hämtar
pusselbitar en bit bort från klassen efter att de har löst olika uppgifter. Rörelse kan
även ske genom att elever får flytta på sig mycket under matematiklektionerna.
“.../de e vi ganska viktiga med att få in lite rörelse också i vanlig undervisning att det här vi
använder funktionella undervisningsmetoder då i till exempel matte/.../brukar ja allti mellanåt
ha satt ut ett pussel i andra ändan av vår korridor eller uppför trappan om ja tycker att di ska
springa i trappan/.../så får di springa och hämta en pusselbit från korgen som finns i andra
ändan av korridoren å så kommer di å hittar rätt plats åt den biten ti pusslet som finns då i
klassrummet/...” (Lärare 2)
“.../i klassen så har ja nog det här att dom får röra på sig, att vi kanske sitter först på
mattetimmen å jobbar vi våra stora bord men sen när di kommer ti tilläggsuppgifter så kan
di få som flytta på sig å gå, ja har en soffgrupp som di kan ligga i soffan å räkna om di tycker
eller di kan sitta där me en kompis eller sitta på mattan på golvet eller så, att int sitter de
heller stilla att di e ganska rörliga under lektionerna.” (Lärare 4)

Lärarna håller gärna rörelseaktiviteter utomhus.
“.../vi har en jättefin skolgård så allti när vädret tillåter så e vi ganska mycket ut också, om
de bara går...en hel del sånadär funktionella övningar å lite alltmöjligt som kan gå att göra,
så där tänker jag att vi försöker göra, som få just rörelse och få utomhusaktiviteter” (Lärare
2)

41
“.../vi gör ju allti höstvandringar och vårvandringar i skolan, så vi tar hela skolan och far ut
på, kör olika naturstigar som vi har runtom” (Lärare 1)
“.../i höstas så gjorde vi två veckor i rad morgonpromenad att vi gick runt skolan, byggnaden
varje morgon. De to nu några minuter men det här de va ju lite frisk luft å alla fick röra på
sig en stund/…” (Lärare 4)

En av lärarna tycker det är viktigt att lärarna är uppmärksamma på om eleverna äter i
skolan och om eleverna får tillräckligt med sömn.
“Sen fysiska hör ju förstås till att di äter att de tycker ja e jätteviktigt också att di, åtminstone
ännu i dihär lägre klasserna, så måst vi lärare no vara dit å si till att ha di nu int ens smaka
maten så måst di ju äta ett knäckebröd åtminstone å så de handlar nu om dehär riktigt det här
grundläggande å märker man att nån sover alldeles för lite så försöker man ju kolla åpp då
me hemmet att va kan de bero på/...” (Lärare 2)

Sammanfattning av hur klasslärare arbetar för att stärka elevers välbefinnande
Lärarna arbetar på många sätt för att stärka elevernas välbefinnande. Genom att själva
vara positiva, menar lärarna, att det positiva smittar av sig på sina elever. Att försöka
fokusera på det positiva före det negativa är viktigt. Lärarna är även positiva i sitt sätt
att uppmuntra sina elever. Lärarna visar förståelse för sina elever genom att anpassa
kraven och uppgifterna enligt hur eleverna mår. I utmanande situationer kan läraren
gå iväg och tala enskilt med eleven eller ge andra uppgifter. Lärarna visar även tilltro
till sina elever genom att sätta delmål åt dem, uppmuntra dem att tro på sin egen
förmåga och genom att låta eleverna vara delaktiga i sitt eget lärande.
Lärarna arbetar på olika sätt för att stärka relationerna i klassen och mellan elever. De
lyfter fram den egna relationen med varje elev som viktig. Att stärka relationerna i
klassen beskriver de som ett dagligt arbete när konflikter ska lösas mellan elever.
Relationer kan även diskuteras allmänt i klassen. I en klass används “fill your bucket”
som metod för att diskutera hur det går att fylla och tömma elevers hinkar. Elever
uppmuntras även att våga lära känna andra elever över språk- och åldersgränser.
Eleverna tränar samarbete genom att arbeta med olika elever i klassen, i både par- och
grupparbeten.
Eleverna diskuterar känslor och lär sig styra sina tankar i undervisningen. Känslor kan
namnges och diskuteras med hjälp av böcker som innehåller olika bilder som visar

42
olika känslor eller genom att använda känslokort. Ett positivt tankesätt diskuteras med
elever i de lägre årskurserna genom att beskriva tankar som en motorväg. Elever kan
även få sätta positiva tankar i en glad burk som finns i klassen. Olika personliga styrkor
diskuteras med elever med hjälp av styrkekort. Eleverna ska hitta sina egna styrkor
och ge styrkor till andra elever. I bildkonsten kan eleverna rita styrkor och inför
utvecklingssamtal kan eleverna tillsammans med föräldrar diskutera vilka deras
styrkor är. Läraren kan dela ut styrkekort till varje elev.
Det

fysiska

välbefinnandet

arbetar

lärarna

med

både

genom

rörelse

i

gymnastikundervisningen och i den övriga undervisningen. Eleverna kan bland annat
inleda skoldagen med rörelse och i matematikundervisningen kan eleverna få röra på
sig efter att de utfört olika uppgifter. Rörelse kan även fås in i olika utomhusaktiviteter.
Att lärare är uppmärksamma på hur eleverna äter och sover, åtminstone i de lägre
årskurserna, är även viktigt för att kunna bidra till elevers välbefinnande i skolan.

Hur klasslärare ser på
välbefinnande och lärande

relationen

mellan

elevers

I analysen har följande teman kunnat urskiljas: välbefinnande – förutsättning för
lärande och betydelsen av välbefinnande
Välbefinnande – förutsättning för lärande
Lärarna anser att välbefinnandet är en förutsättning för att kunna lära sig.
“Jå, alltså det här e nog kopplat så starkt ihop så man kan egentligen int skilja, det ena ger
det andra. Alltså tar du bort en av di grejerna så funkar int de utan di elever som e, trivs bra
å e trygga i sig själv så di har mycket lättare i skolan att lära sig saker, varenda gång, ja de e
liksom varenda gång.” (Lärare 1)
“.../att dom (eleverna) faktiskt mår bra både mentalt å fysiskt så de e nog grunden för att
kunna lära sig/…” (Lärare 4)
“.../ett barn som mår dåligt så orkar int heller ta till sig och lära sig i skolan/…” (Lärare 3)

En lärare lyfter fram dilemmat med att det är underförstått att lärare är i skolan för att
undervisa men om elever inte mår bra kan de inte lära sig. Läraren lyfter även fram
att lärare är en grupp som inte har samvete att inte lägga tid och energi på att deras
elever ska må bra. Det borde bli tydligare var gränsen för ansvaret om elevers

43
välbefinnande går. Om det är så att elevers välbefinnande ska höra till lärarens
ansvarsområde borde något annat tas bort från lärarens ansvarsuppgifter. För att elever
ska må bra måste även lärare orka.
“.../det e ju nog ändå kärnan i det hela tycker ja, just att mår int en elev bra så kan den int lära
sig nånting/... /egentligen heter de att vi ska undervisa men undervisningen blir ju int ti
nånting om vi har elever som int mår nå bra/.../en jätteintressant fråga å diskussion det här
att var går lärarens ansvarsgräns i dihär frågorna att de sku va en sån fråga som ja tror att sku
behöva lyftas upp lite mer än va de görs idag för vi e en sån grupp, di flesta andra grupper
kan säga att det här hör int ti oss men vi lärare har nog int en sån gräns vi kan int säga, de e
väldigt, väldigt sällan som vi kan säga att det här hör int ti oss, då eleven e i vår klass så då
hör de ti oss/.../gå att plocka bort nånting annat av oss så att vi orkar för de handlar de ju
också mycket om att vi ska orka vara engagerade lärare för att våra elever ska må så bra som
möjligt.” (Lärare 2)

Betydelsen av välbefinnande
Lärarna ser hur ett strakt välbefinnande hos deras elever har en positiv inverkan på
elevernas lärande. Att få beröm eller att lyckas med någonting inverkar även positivt
på elevernas lärande. Om en elev är jätteglad kan det smitta av sig på resten av eleverna
i klassen. En lärare märker hur en elev som inte brukar äta så värst mycket i skolan
påverkas positivt av att äta.
“.../det här att ja får berömma eleven sådär att den har lyckats med nånting som den kanske
då inte brukar lyckas sådär bra med å ja spontant får säga att men wow! att sir du nu att hu
bra de blev å att märka då hur eleven får motivation av de att orka göra bättre/…” (Lärare 2)
“När di kommer från helgen å ha vari me å vunni nån hockeymatch å e jätteglada då di
kommer till skolan, de liksom bara blir positiv energi av alltihopa då e de mycke lättare/.../de
kan va som ringar på vattnet att då kan kompisarna också om di också hör att den här e
glad/.../egentligen alla saker som gör att di lyckas på stort eller smått.” (Lärare 1)
“Jag har nog en elev som, dom dagar där han bemödar sig om att äta skolmaten, för han
tycker ju int om, han äter bara vissa saker, dom dagarna är han aktivt med på timmarna å
markerar å han en jätteduktig å kan/…” (Lärare 3)

Att äta och sova för lite, gräla med någon i familjen eller vara med om konflikter under
rasten lyfts fram som saker som lärarna kan se att har en negativ effekt på elevers
lärande.

44
“.../när en elev kommer å ha sovi jättedåligt eller har grälat med föräldrarna på morgon å
kommer till skolan så vissa gånger när man ser på eleven å den säger nånting att va som ha
hänt/…” (Lärare 1)
“.../maten å sen också de att om man ha haft hemskt mycket sent program/.../så dom orkar ju
int, alltså dom blir ju trötta å sen ha de vari någon strid på morgon me nå syskon eller mamma
eller pappa på morgon så märker man ju i skolan att dom e upp å ner när dom kommer å de
e nog svårt å lära sig då om man e fortfarande arg.” (Lärare 3)
“.../om de ha hänt till exempel nånting otrevligt på rasten, nån e jättearg eller ledsen när den
kommer in från rasten av att nån ha söndrat deras kojor så blir de no int ti nå att börja me nå
uppgifter/.../man måst nog helt enkelt få dem att, åtminstone komma till ett neutralt läge.”
(Lärare 2)

Förutom brist på sömn och mat berättar en lärare om hur filmer och spel som inte är
åldersanpassade inverkar negativt på elevers lärande.
“Ja nå sover dåligt, äter dåligt, utsatt kanske för, ser på teve, spelar spel å ser på filmer som
absolut int e åldersanpassade, de e många små barn, 7–8-åringar som tittar på K-18 filmer till
exempel å int mår di ju bra av de, så de e ganska beklagligt. De kan vara föräldrar som tillåter
å de kan vara storasyskon som tittar på sånt å så e småsyskonen me å de e också såntdär e
svårt att komma åt.” (Lärare 4)

Sammanfattning av hur klasslärare ser på relationen mellan elevers välbefinnande
och lärande
Lärarna ser välbefinnande som en förutsättning för att elever ska kunna lära sig. En av
lärarna lyfter fram dilemmat med att det är underförstått att lärare är i skolan för att
undervisa men om elever inte mår bra kan de inte lära sig. Därför borde det bli tydligare
vad som hör till lärares ansvar i frågor om elevers välbefinnande i skolan.
Lärarna ser vilken betydelse välbefinnande har för elevers lärande. När eleven får
beröm och känner att hen lyckas med någonting påverkas elevens lärande positivt. En
lärare berättar om en elev som presterar bra de dagar han äter av skolmaten. Lärarna
beskriver brist på sömn och mat som negativa effekter på elevers lärande. Konflikter
som kan uppstå under raster och gräl med föräldrar eller någon annan i familjen
inverkar även negativt på elevers lärande. En lärare lyfter även fram spel och filmer,
som inte är åldersanpassade för eleven, som negativa effekter på elevens
lärande.

45

5 Diskussion
I kapitlet sammanfattas och diskuteras de resultat som framkommit i studien. Därefter
diskuteras den forskningsmetod som valts för avhandlingen och hur studien utförts.
Kapitlet avslutas med förslag till fortsatt forskning.

Resultat
Den första forskningsfrågan var hur klasslärare definierar begreppet välbefinnande
med tanke på elever. Resultatet visar att lärare definierar välbefinnande som att eleven
trivs och mår bra i skolan. Lärarnas definition överensstämmer därmed delvis med en
allmängiltig

definition

av

välbefinnande

”känsla

av

att

må

bra”

(Nationalencyklopedin, u.å.).
Enligt lärarna består välbefinnande även av en fysisk- och psykisk del. Känsla av
trygghet på olika sätt lyfts även fram som viktigt för välbefinnandet. En av lärarna ser
trygghet som det viktigaste för välbefinnandet. Regler och gränser bidrar till att skapa
känsla av trygghet. Att trygghet skulle betonas så starkt i lärarnas definition av
välbefinnande var ett intressant fynd. Däremot är det kanske inte så överraskande att
lärare betonar trygghet eftersom trygghet betonas i Glgu 2014 i bland annat
vardagskompetens (Utbildningsstyrelsen, 2014, s. 22).
Lärarnas definition av välbefinnande beskrivs däremot inte som ”att uppnå
blomstring” eller någonting i liknande stil (Keyes, 2005; Seligman, 2011; Huppert &
So, 2009). Något som är värt att notera är att blomstring kan tolkas finnas i
värdegrunden i Glgu 2014 i fråga om optimalt mänskligt fungerande. ”Var och en har
rätt att växa till sin fulla potential som människa och samhällsmedlem.”
(Utbildningsstyrelsen, 2014, s. 14). De sociala relationerna lyfter lärarna fram som
viktiga delar i det psykiska välbefinnandet och ”att vara trygg i sig själv”, vilket kan
tolkas vara en del av blomstring (Keyes, 2005). Däremot beskrivs välbefinnande inte
som att till exempel leva enligt ens värderingar, att ha de positiva och negativa
känslorna i balans eller att klara av att möta det negativa i livet (Keyes, 2005). Andra
aspekter av blomstring som till exempel ”självutveckling” (Ryff, 1989) eller att
uppleva positiva känslor, bli engagerad, ha mening i livet eller att uppnå prestation
(Seligman, 2011) beskriver lärarna inte heller i sin definition av välbefinnande. Det i

46
lärarnas definition av välbefinnande som kan tolkas överensstämma med PERMAteorin är att ha positiva relationer (Seligman, 2011).
Det sätt som lärarna definierar välbefinnande på är möjligtvis inte förvånande vid
första anblick men i en djupare analys ur ett positivt pedagogiskt perspektiv är det
däremot intressant och väcker en rad frågor. Hur kommer det sig att lärarna inte ser
välbefinnande som de ovanstående teorierna om blomstring gör? Kan målet med
välbefinnande ur lärarnas perspektiv beskrivas som att få eleverna att fungera
tillräckligt medan målet i teorierna om blomstring är att fungera optimalt? Är det
orealistiskt att kräva att lärare ska se på välbefinnande som att fungera optimalt eller
handlar det kanske om en attitydfråga? Det vore intressant att veta hur resultatet skulle
sett ut om nyblivna- eller unga klasslärare hade ställts samma frågor. Hade
informanterna i en sådan undersökning möjligtvis gett en definition av välbefinnande
som bättre stämmer överens med teorin om blomstring? Ovanstående frågor är
relevanta att diskutera och något som vidare forskning kunde undersöka utförligare.
Dessvärre kan en djupare tankegång om dessa frågor inte föras i den här avhandlingen
eftersom det ligger utanför avhandlingens omfattning.
Den andra forskningsfrågan var hur klasslärare arbetar för att stärka elevers
välbefinnande. Resultatet visar att lärarna arbetar på flera olika sätt för att stärka
elevers välbefinnande. Vissa arbetssätt rör teman och metoder i positiv pedagogik.
Genom att själva vara positiva, menar lärarna, att det positiva smittar av sig på
eleverna. Lärare som tar hand om sitt eget välbefinnande och upplever positiva
känslor, engagemang, mening och framgång i sitt eget liv kan vara de bästa
motivatorerna och förebilderna för elever (Leskisenoja, 2017, s. 188).
En av lärarna använder mycket humor i sin klass. Det finns flera fördelar med att
använda humor i undervisningen. Humor och skratt har en avslappnande effekt, vilket
minskar på stress och förbättrar inlärningsförmågan. Humor och skratt kan även öka
elevers känsla av samhörighet. (Uusitalo-Malmivaara & Vuorinen, 2018, s. 133.)
Att försöka fokusera på det positiva före det negativa och att uppmuntra sina elever
anser lärarna även vara viktigt. Uppmuntrande feedback kan vara en stor resurs i
klassrum och medföra glädje både till eleverna och läraren. Genom uppmuntrande
feedback kan relationen mellan läraren och eleven stärkas. När läraren är

47
uppmuntrande till sina elever skapas en positiv inlärningsmiljö, som får eleverna att
lyckas bättre i skolan, bli mer engagerade i sin skolgång och knyta goda
vänskapsrelationer. Lärarens stöd och uppmuntran stärker elevernas självkänsla och
motivation. (Leskisenoja, 2017, s. 162, 165.)
I resultatet framkom det även att lärarna visar förståelse för sina elever genom att
anpassa kraven och uppgifterna enligt hur eleverna mår. I utmanande situationer kan
läraren gå iväg och tala enskilt med eleven eller ge andra uppgifter. Lärarna visar även
tilltro till sina elever genom att sätta delmål åt dem, uppmuntra dem att tro på sin egen
förmåga och genom att låta eleverna vara delaktiga i sitt eget lärande. Genom att vara
uppmuntrande och att stötta en sund utveckling av elevens självförtroende, kan lärare
bidra till en ökad återhämtningsförmåga hos eleven (Uusitalo-Malmivaara &
Vuorinen, 2018, s. 46).
Lärarna arbetar på olika sätt för att stärka relationerna i klassen. De lyfter fram den
egna relationen med varje elev som viktig. Stärkandet av relationerna i klassen
beskriver lärarna som ett dagligt arbete när konflikter ska lösas mellan elever. Sociala
relationer har visat sig vara viktiga för det subjektiva välbefinnandet (Myers, 2000)
och socialt stöd i skolan har visat sig vara viktigt för barn och ungdomars
välbefinnande, resiliens (Stewart, Sun, Patterson, Lemerle & Hardie, 2004) och
studieprestation (Wentzel & Caldwell, 1997).
Relationer kan även diskuteras allmänt i klassen. I en klass används “fill your bucket”
som metod för att diskutera hur det går att fylla och tömma elevers hinkar. Bucket
filling är ett program som utvecklats under 1950-talet i USA och har som mål att öka
positiviteten i människors liv. Bucket filling utgår från metaforen att alla människor
har en osynlig hink som fylls eller töms beroende på vad andra säger och/eller gör åt
oss. (Rath & Clifton refererad i Leskisenoja, 2016, s. 105.)
När hinken är full känner personen i fråga sig fantastisk och när den är tom känner
personen sig dålig. Genom att göra eller säga positiva saker åt någon fyller du
personens hink och din egen. Detsamma gäller om du gör eller säger något negativt.
Hur vi väljer att fylla eller tömma varandras hinkar, har stor betydelse för våra
relationer, vår produktivitet, hälsa och lycka. Programmet har spridit sig till tusentals

48
skolor runtom i världen med målet att öka positiva känslor och att stärka elevers
engagemang. (Rath & Clifton refererad i Leskisenoja, 2016, s. 105.)
Lärarna uppmuntrar även sina elever att våga lära känna elever över språk- och
åldersgränser. Eleverna tränar samarbete genom att arbeta med olika elever i klassen i
både par- och grupparbeten. Samarbete betonas i Glgu 2014 “Läraren ska se till att
eleverna får erfarenheter av samarbete och demokratisk verksamhet i sin egen
undervisningsgrupp,

i

skolan

och

närmiljön

och

i

olika

nätverk.”

(Utbildningsstyrelsen, 2014, s. 36).
Lärarna arbetar även med känslor i undervisningen. Positiva känslor har visat sig ha
positiva följder på elevers uppförande, relationer och skolframgång. Därför är det bra
att positiva känslor implementeras i skolan på olika sätt. (Leskisenoja, 2017, s. 50.)
Känslor identifieras och diskuteras med hjälp av böcker som innehåller bilder på olika
känslor eller genom att använda känslokort. Det är viktigt att lärare i skolor arbetar
med tydliggörandet av egna och andras känslor. Både för förmågan att hantera
konflikter och för möjligheterna att kunna leva ett meningsfullt liv. Det är viktigt att
både uppleva känslorna och att ha ord för dem, att kunna identifiera dem. (Wahlström,
2019, s. 21.)
Positiva tankesätt diskuteras med elever i de lägre årskurserna genom att beskriva
tankar som en motorväg. “Genom att iaktta sina tankar utifrån, liksom med en annan
ögons och gärna med ett stänk av humor, kan man undvika att fastna i negativt
ältande.” (Uusitalo-Malmivaara och Vuorinen, 2018, s. 39). En lärare lät sina elever
sätta positiva tankar i en ”glad burk” i klassen. Detta kan användas för att skapa glädje,
förstärka sociala förhållanden och främja ett gott klassrumsklimat (Leskisenoja, 2017,
s. 86).
Två av lärarna diskuterar personliga styrkor med elever med hjälp av styrkekort.
Eleverna ska hitta sina egna styrkor och ge styrkor till andra elever. I
bildkonstundervisningen kan eleverna rita styrkor och inför utvecklingssamtal kan
eleverna tillsammans med sina föräldrar diskutera vilka styrkor eleven i fråga har.
Läraren kan dela ut styrkekort till varje elev. Forskning om identifiering av
signaturstyrkor har visat sig förbättra karaktärsstyrkor så som nyfikenhet, glädje i att
lära sig och kreativitet (Seligman, 2011, s. 83–85).

49
Det

fysiska

välbefinnandet

arbetar

lärarna

med

både

genom

rörelse

i

gymnastikundervisningen och i den övriga undervisningen. Elever kan bland annat
inleda skoldagen genom rörelse och i matematikundervisningen kan eleverna få röra
på sig efter att de utfört olika uppgifter. Rörelse kan även fås in i olika
utomhusaktiviteter. Fysisk aktivitet före, under och efter skoldagen stödjer elevers
skolprestationer. Fysisk aktivitet är även gynnsamt för hjärnans struktur, hjärnfunktion
och kognition. Dessutom har fysisk aktivitet positiva effekter på elevers psykiska- och
sociala välbefinnande. (Bangsbo m.fl., 2016.)
Uppmärksamhet på hur eleverna äter och sover, åtminstone i de lägre årskurserna, lyfts
även fram som viktigt för att kunna stödja ett gott fysiskt välbefinnande hos elever i
skolan.

“En

trivsam

skolmåltid

ökar

välbefinnandet

i

hela

skolan.”

(Utbildningsstyrelsen, 2014, s. 43).
Den tredje forskningsfrågan var hur klasslärare ser på relationen mellan elevers
välbefinnande och lärande. Resultatet visar att lärarna ser välbefinnande som en
förutsättning för att elever ska kunna lära sig. En viktig iakttagelse som gjorts i
forskning om välbefinnande, är att det är en viktig del i lärande (Uusitalo-Malmivaara
& Vuorinen, 2018, s.19).
En av lärarna lyfter fram dilemmat med att lärare är i skolan för att undervisa elever
men om elever inte mår bra kan de inte lära sig. Lärarna ser även hur välbefinnande
har betydelse för elevers lärande. När elever får beröm och får känna att de lyckas med
någonting ser lärarna hur det positivt inverkar på elevernas lärande. En lärare berättar
om en elev som presterar bra de dagar han äter av skolmaten. “Syftet med skolmåltiden
ska vara att stödja elevernas sunda växande och utveckling samt deras studieförmåga
och måltidskunskap.” (Utbildningsstyrelsen, 2014, s. 43).
Lärarna beskriver brist på sömn och mat som negativa effekter på elevers lärande. I en
hälsoenkät som genomfördes våren 2019 svarade 26 procent av eleverna i årskurserna
4 och 5 i den grundläggande utbildningen att de inte äter frukost varje morgon under
skolveckan (Institutet för hälsa och välfärd, 2019).
Konflikter som kan uppstå under raster eller gräl med föräldrar eller någon annan i
familjen, anser lärarna påverka elevernas lärande negativt. I sådana fall är det viktigt
att vuxna tillåter barn visa sina känslor. Vuxna som arbetar med barn bör även göra

50
sig medvetna om sina egna oskrivna lagar och spelregler när det gäller känslor för att
på bästa sätt bemöta barnets känslor. (Wahlström, 2019, s. 20–21.)
En lärare lyfter även fram spel och filmer, som inte är åldersanpassade för eleven, som
negativa effekter på elevens lärande. I en undersökning, som genomfördes i sex
europeiska länder om elevers videospelande och mentala hälsa, visade resultatet att
videospelande kan ha positiva effekter. En hög användning av videospel visade bland
annat en minskning av problem i kamratrelationer. (Kovess-Masfety m.fl., 2016.)
Sammanfattningsvis visade resultatet att klasslärares definition av välbefinnande är att
trivas, att välbefinnande både består av ett psykiskt- och ett fysiskt välbefinnande och
att känna sig trygg. Lärarnas definition av välbefinnande kan tolkas överensstämma
med elementet relationer i PERMA-teorin i beskrivningen av psykiskt välbefinnande.
Det sätt som klasslärarna definierar välbefinnande på är i stora drag
överensstämmande med Glgu 2014 (Utbildningsstyrelsen, 2014). Däremot inte med
teorin om blomstring. Detta är möjligtvis inte så förvånande men samtidigt intressant
med tanke på att det kan tolkas finnas drag av blomstring i värdegrunden i Glgu 2014
(Utbildningsstyrlsen, 2014). Frågor som resultatet väckt är om välbefinnande handlar
om att fungera tillräckligt eller att fungera optimalt och vad som är möjligt att kräva
av klasslärare. Hur hade resultatet sett ut om informanterna var yngre?
Resultatet visade även att lärarna arbetar på många olika sätt med att stärka elevers
välbefinnande. Vissa metoder och teman som lärarna använder är från positiv
pedagogik. Exempel på sådana teman och metoder är Bucket filling, känslor och att
styra tankar på ett positivt sätt. Resultatet visade även att välbefinnandet ses som en
förutsättning för lärande. Lärarna ser även vilken betydelse välbefinnandet har för
elevers lärande. En av lärarna lyfter fram att välbefinnande borde våga prioriteras mera
i skolan på grund av dess förutsättning för lärande. Det borde även enligt läraren bli
tydligare vad som hör till lärares ansvar i frågor om elevers välbefinnande.
Fastän klasslärarna i den här studien arbetade på olika sätt med att stärka elevers
välbefinnande i skolan visar resultatet att det även finns utvecklingspotential.
Diskussioner om vad välbefinnande är och var gränsen för lärarens ansvar går i dessa
frågor borde föras för att skapa tydlighet för lärare. Om det är underförstått att
klasslärare är i skolan för att undervisa borde denna syn utredas. Möjligtvis kunde en

51
sådan utredning bidra till att utveckla Glgu 2014 i frågor gällande elevers
välbefinnande, psykiska hälsa och lärande. Ett av de förslag som framförs i den
finländska nationella strategin för psykisk hälsa 2020 är att ”Öka kompetensen och
färdigheterna i psykisk hälsa inom småbarnspedagogiken, i skolorna och
läroanstalterna både genom olika projekt och genom utveckling av läroplanerna.”
(Vorma, Rotko, Larivaara & Kosloff, 2020, s. 20).

Metod
I den här undersökningen användes en kvalitativ forskningsansats före en kvantitativ.
I kvalitativ forskning vill forskaren förstå ett fenomen på djupet. Forskaren vill få
fördjupad information för att kunna förstå variationerna av det fenomen som
undersöks. Därför kan kvalitativ forskning förklaras med att den intresserar sig för
aspekter av verkligheten som inte går att kvantifiera. I kvantitativ forskning däremot
kan data kvantifieras. Kvantitativ forskning fokuserar på det objektiva och är lämplig
att använda när det finns möjlighet att samla in kvantifierbara mått på variabler och
slutsatser från prover av en population. (Queirós, Faria & Almeida, 2017.) Eftersom
den här studien intresserade sig för klasslärares egen syn på att stärka elevers
välbefinnande i skolan valdes den kvalitativa metoden.
Som

kvalitativ

datainsamlingsmetod

användes

intervju.

“Den

kvalitativa

forskningsintervjun söker förstå världen från undersökningspersonernas synvinkel,
utveckla mening ur deras erfarenheter, avslöja deras levda värld som den var före de
vetenskapliga förklaringarna.” (Brinkmann & Kvale, 2009, s. 17). Genom att använda
intervju som datainsamlingsmetod gavs informanterna möjlighet att berätta med egna
ord hur de såg på fenomenet i fråga. Forskaren kunde be informanterna att utveckla
sina svar och ställa frågor för att försäkra sig om att hon fått korrekt förståelse av det
som sagts. Hade en kvantitativ metod använts, som till exempel enkät, hade det här
inte varit möjligt. Genom den kvalitativa intervjun var det möjligt att få en djupare
förståelse av informanternas syn. Detta motiverar valet av datainsamlingsmetod.
Som kvalitativ metod användes innehållsanalys. Det finns utmaningar med att använda
sig av innehållsanalys. En utmaning med en form av innehållsanalys kan vara att få en
fullständig förståelse av helheten och att urskilja huvudkategorier. Detta kan leda till
resultat som inte representerar data korrekt. En annan utmaning med denna metod är

52
att den kan förväxlas med andra kvalitativa metoder så som Grounded theory method
(GTM)

eller

fenomenologi.

Dessa

metoder

liknar

innehållsanalysen

i

analyseringsprocessen men till skillnad från innehållsanalysen utvecklar de teori eller
ger en nyanserad förståelse av den upplevda erfarenheten. (Hsieh & Shannon, 2005.)
En möjlighet med en form av innehållsanalys kan anses vara att den existerande
forskningen inom området kan stödjas och utvecklas. Däremot finns det även flera
svagheter med denna metod. För det första kan forskning som utgår från en teori eller
tidigare forskning styra resultatet för mycket. Därför är det mera sannolikt att forskaren
hittar bevis som stödjer teorin än tvärtom. För det andra kan informanterna bli ledda
att svara på ett visst sätt eller hålla med forskaren för att göra forskaren nöjd. För det
tredje kan forskaren vara så fokuserad på den tidigare teorin att hen inte tar
kontextuella aspekter av fenomenet i beaktande. (Hsieh & Shannon, 2005.)
När intervjufrågorna för denna studie utformades var ett kriterium att de skulle vara
öppna för att informanterna skulle ha möjlighet att berätta med egna ord. Ledande
frågor undveks för att inte påverka informanternas svar. Under analyseringsprocessen
var det inspelade materialet till stor hjälp eftersom det gavs möjlighet till noggrannhet
och försäkring om korrekt återgivning av informanternas uttalanden.
Den kvalitativa innehållsanalysen som metod underlättade analyseringsprocessen
eftersom det fanns en tydlig struktur att följa. Analyseringsprocessen och
presentationen av resultatet bidrog till att stödja undersökningens tillförlitlighet. Alla
intervjuer analyserades på samma sätt. I resultatredovisningen presenteras
kategorierna med tillhörande direkta utsagor av klasslärarna. Dessutom presenteras en
figur som ger en övergripande bild av resultatet. På detta vis får läsaren själv se hur
klasslärares utsagor bildat olika kategorier.
Forskaren för den här studien ville undersöka klasslärares syn på att stärka elevers
välbefinnande i skolan. Tre forskningsfrågor utformades för att kunna besvara studiens
syfte. Den första forskningsfrågan var hur klasslärare definierar begreppet
välbefinnande med tanke på elever. Den andra forskningsfrågan var hur klasslärare
arbetar för att stärka elevers välbefinnande i skolan. Den tredje forskningsfrågan var
hur klasslärare upplever relationen mellan elevers välbefinnande och lärande. Med
hjälp av dessa forskningsfrågor anser forskaren ha lyckats besvara det som studien

53
hade som avsikt att besvara. Avslutningsvis kan den kvalitativa forskningsansatsen,
med intervju som datainsamlingsmetod och kvalitativ innehållsanalys som
analyseringsmetod, motiveras ha varit en lämplig metod för att besvara studiens syfte.

Förslag till fortsatt forskning
Forskaren i den här studien intresserade sig för klasslärares syn på att stärka elevers
välbefinnande i skolan. De informanter som deltog i studien hade drygt 20–30 år lång
arbetserfarenhet av att arbeta i årskurserna 1–6. Vidare forskning skulle därför kunna
sätta nyblivna klasslärare i centrum för undersökningen. I studien deltog både
klasslärare med starkt intresse för positiv pedagogik och klasslärare som var rätt
obekanta med det. Därför kunde vidare forskning undersöka en av dessa grupper eller
jämföra grupperna med varandra beträffande hur kompetenta de känner sig i arbetet
med elevers välbefinnande i skolan.
En av klasslärarna lyfte fram dilemmat med att det är underförstått att klasslärare är i
skolan för att undervisa men för att elever ska kunna lära sig måste de må bra. Därför
skulle det vara intressant att undersöka vad klasslärare anser bör höra till deras
ansvarsområde när det kommer till elevers välbefinnande. Det vore även viktigt och
intressant att undersöka vilka eventuella utvecklingsförslag klasslärare har i arbetet
med elevers välbefinnande i skolan.
Med

tanke

på

den

rådande

coronapandemin

är

det

förstås

ur

ett

välbefinnandeperspektiv viktigt och lärorikt att undersöka dess inverkan på elevers
och lärares välbefinnande. Fortsatt forskning kunde därför undersöka till exempel
vilka positiva respektive negativa följder pandemin har eller har haft på elevers och
lärares välbefinnande.

Litteratur
Bangsbo, J., Krustrup, P., Duda, J., Hillman, C., Andersen, L. B., Weiss, M., ... &
Naylor, P. J. (2016). The Copenhagen Consensus Conference 2016: children, youth,
and physical activity in schools and during leisure time. Br J Sports Med, 50(19),
s.
1177–1178.
Hämtad
6
maj
2020,
från
https://bjsm.bmj.com/content/bjsports/50/19/1177.full.pdf
Bell, J. (2006). Introduktion till forskningsmetodik. Lund: Studentlitteratur.
Blom, K., & Hammarkrantz, S. (2014). Lycka på fullt allvar – En introduktion till
positiv psykologi. Stockholm: Natur och kultur.
Brinkmann, S., & Kvale, S. (2009). Den kvalitativa forskningsintervjun. Lund:
Studentlitteratur
Ciarrochi, J., Atkins, P. W., Hayes, L. L., Sahdra, B. K., & Parker, P. (2016).
Contextual positive psychology: Policy recommendations for implementing
positive psychology into schools. Frontiers in psychology, 7, 1561. Hämtad 20
november
2020,
från
https://www.frontiersin.org/articles/10.3389/fpsyg.2016.01561/full
Csíkszentmihályi, M. (1990). Flow: Den optimala upplevelsens psykologi. Stockholm:
Natur och Kultur.
Csikszentmihalyi, M. (2003). Flow: den optimala upplevelsens psykologi. Stockholm:
Natur och kultur.
Compton, W. (2005). An introduction to positive psychology. Belmont CA: ThomsonWadsworth.
Dalen, M. (2007). Intervju som metod. Malmö: Gleerups.
Diener, E. (1984) Subjective well-being? Psychological Bulletin 95, s. 542– 575.
Diener, E., Lucas, R. E., & Oishi, S. (2009). Subjective well-being: The science of
happiness and life satisfaction. I Snyder, C.R. & Lopez S.J. (Red.) Handbook of
positive psychology, 2, s. 63-73. Oxford and New York: Oxford University Press
Dodge, R., Daly, A. P., Huyton, J., & Sanders, L. D. (2012). The challenge of defining
wellbeing. International journal of wellbeing, 2(3). Hämtad 5 december 2019, från
https://internationaljournalofwellbeing.org/ijow/index.php/ijow/article/viewFile/8
9/238.
Duckworth, A. L., & Seligman, M. E. (2005). Self-discipline outdoes IQ in predicting
academic performance of adolescents. Psychological science, 16(12), s. 939-944.
Hämtad
7
december
2020,
från
http://citeseerx.ist.psu.edu/viewdoc/download?doi=10.1.1.368.8509&rep=rep1&t
ype=pdf

Dweck, C. S. (2008). Mindset: The new psychology of success. New York: Random
House.
Elo, S., Kääriäinen, M., Kanste, O., Pölkki, T., Utriainen, K., & Kyngäs, H. (2014).
Qualitative content analysis: A focus on trustworthiness. SAGE open, 4(1). Hämtad
11
maj
2020,
från
https://journals.sagepub.com/doi/pdf/10.1177/2158244014522633
Folkhälsan. (2020). Positiv psykologi på framfart i Svenskfinland. Hämtad 15
november
2020,
från
https://www.folkhalsan.fi/tidningenfolkhalsan/artiklar/positiv-psykologi/
Folkhälsan. (2020). Styrka, glädje och medkänsla. Hämtad 27 november 2020, från
Syfte och metoder – Styrka, glädje och medkänsla (gladje.fi)
Fredrickson, B. L. (2001). The role of positive emotions in positive psychology: The
broaden-and-build theory of positive emotions. American psychologist, 56(3), 218.
Hämtad
11
mars
2020,
från
https://www.ncbi.nlm.nih.gov/pmc/articles/PMC3122271/
Geelong Grammar School. (2020). Hämtad 6 januari 2020,
https://www.ggs.vic.edu.au/Institute/Resources/Our-Model/key-processes

från

Geelong Grammar School. (2020). Hämtad 6 januari
https://www.ggs.vic.edu.au/Institute/Resources/Our-Model

från

2020,

Geelong Grammar School. (2020). Hämtad 6 januari 2020, från
https://www.ggs.vic.edu.au/Institute/Resources/Our-Model/wellbeing-domains
Geelong Grammar School. (2020). Hämtad 6 januari 2020,
https://www.ggs.vic.edu.au/School/Positive-Education/What-is-PositiveEducation-/Positive-Education-at-GGS

från

Helliwell, J. F., Layard, R., Sachs, J., & De Neve, J. (2020). World Happiness Report
2020. New York: Sustainable Development Solutions Network. Hämtad 2 april
2020, från https://worldhappiness.report/ed/2020/
Holme, I. M., & Solvang, B. K. (1997). Forskningsmetodik: om kvalitativa och
kvantitativa metoder. Lund: Studentlitteratur.
Hsieh, H. F., & Shannon, S. E. (2005). Three approaches to qualitative content
analysis. Qualitative health research, 15(9), s. 1277-1288. Hämtad 4 maj 2020, från
https://scholar.google.com/scholar?hl=sv&as_sdt=0%2C5&q=Three+Approaches
+to+Qualitative+Content+Analysis&btnG=
Huppert, F. A., & So, T. (2009). What percentage of people in Europe are flourishing
and what characterises them. I IX ISQOLS Conference (s. 1–7). Hämtad 4 maj 2020,
från
http://citeseerx.ist.psu.edu/viewdoc/download?doi=10.1.1.550.8290&rep=rep1&t
ype=pdf

Institutet för hälsa och välfärd. (2019). Barnen och ungdomarna är nöjda med sitt liv
och trivs i skolan – Studierna intresserar särskilt pojkar vid yrkesläroanstalter.
Hämtad 2 april 2020, från https://thl.fi/sv/web/thlfi-sv/-/barnen-och-ungdomarnaar-nojda-med-sitt-liv-och-trivs-i-skolan-studierna-intresserar-sarskilt-pojkar-vidyrkeslaroanstalter?redirect=%2Fsv%2Fweb%2Fpsykisk-halsa%2Faktuellt
Institutet för hälsa och välfärd. (2020). Främjande av psykisk hälsa. Hämtad 2 april
2020, från https://thl.fi/sv/web/psykisk-halsa/framjande-av-psykisk-halsa
Institutet för hälsa och välfärd. (2020). Psykiska störningar hos unga. Hämtad 26
november 2020, från https://thl.fi/sv/web/psykisk-halsa/psykisk-halsa/psykiskastorningar/psykiska-storningar-hos-unga
Jacquemot, N. (2009). Vad optimister vet-och du kan lära dig: Hitta vardagsglädjen
med positiv psykologi. Wahlström & Widstrand.
Karlsson, C. (2018). "Det känns bra att göra en annan människa glad": Kvalitativ
analys av Folkhälsans utvärdering av forskningsprojektet Styrka, Glädje och
Medkänsla. Opublicerad avhandling för pedagogie magisterexamen. Fakulteten för
pedagogik och välfärdsstudier, Åbo Akademi, Vasa.
Kazemi, A. (2009). Välbefinnande i arbetslivet. s. 23–26. Lund: Studentlitteratur.
Keyes, C. L. (2002). The mental health continuum: From languishing to flourishing in
life. Journal of health and social behavior, 207-222. Hämtad 4 maj 2020, från
https://www.researchgate.net/profile/Corey_Keyes/publication/11278728_The_M
ental_Health_Continuum_From_Languishing_to_Flourishing_in_Life/links/0046
352b1a6f89da77000000/The-Mental-Health-Continuum-From-Languishing-toFlourishing-in-Life.pdf
Keyes, C. L. (2005). Mental illness and/or mental health? Investigating axioms of the
complete state model of health. Journal of consulting and clinical psychology,
73(3),
539.
Hämtad
5
mars
2020,
från
http://ioa126.medsch.wisc.edu/findings/pdfs/191.pdf
Kovess-Masfety, V., Keyes, K., Hamilton, A., Hanson, G., Bitfoi, A., Golitz, D., ... &
Otten, R. (2016). Is time spent playing video games associated with mental health,
cognitive and social skills in young children? Social psychiatry and psychiatric
epidemiology, 51(3), s. 349–357. Hämtad 7 maj 2020, från
https://www.ncbi.nlm.nih.gov/pmc/articles/PMC4814321/
Leskisenoja, E. (2016). Vuosi koulua, vuosi iloa: PERMA-teoriaan pohjautuvat
luokkakäytänteet kouluilon edistäjinä.
Leskisenoja, E. (2017). Positiivisen pedagogiikan työkalupakki. Jyväskylä: PSkustannus.
Løhre, A., Lydersen, S., & Vatten, L. J. (2010). School wellbeing among children in
grades 1-10. BMC public health, 10(1), 526. Hämtad 24 november 2020, från
https://link.springer.com/article/10.1186/1471-2458-10-526

Myers, D. G. (2000). The funds, friends, and faith of happy people. American
Psychologist, 55(1), s. 56–67 Hämtad 11 november 2020, från
http://citeseerx.ist.psu.edu/viewdoc/download?doi=10.1.1.992.1893&rep=rep1&t
ype=pdf
Nationalencyklopedin [u.å.]. Positiv psykologi. Hämtad 5 december 2019, från
https://www.ne.se/uppslagsverk/encyklopedi/l%C3%A5ng/positiv-psykologi
Nationalencyklopedin [u.å.]. Välbefinnande. Hämtad 5 december 2019, från
https://www.ne.se/uppslagsverk/ordbok/svensk/v%C3%A4lbefinnande
Norrish, J. M., Williams, P., O'Connor, M., & Robinson, J. (2013). An applied
framework for positive education. International Journal of Wellbeing, 3(2).
Hämtad
24
november
2020,
från
https://scholar.google.com/scholar?hl=sv&as_sdt=0%2C5&q=wellbeing+school+positive+education&btnG=
Olsson, H., & Sörensen, S. (2011). Forskningsprocessen. Kvalitativa och kvantitativa
perspektiv. Stockholm: Liber.
Patel, R., & Davidson, B. (2011). Forskningsmetodikens grunder. Att planera,
genomföra och rapportera en undersökning. Lund: Studentlitteratur.
Peterson, C., & Seligman, M. (2004). Character strengths and virtues: A handbook
and classification (Vol. 1). Oxford University Press.
Queirós, A., Faria, D., & Almeida, F. (2017). Strengths and limitations of qualitative
and quantitative research methods. European Journal of Education Studies.
Hämtad
20
maj
2020,
från
https://scholar.google.com/scholar?hl=sv&as_sdt=0%2C5&as_ylo=2016&q=qual
itative+method+advantages&btnG=&oq=qualitative+method+
Ryan, R. M., & Deci, E. L. (2001). On happiness and human potentials: A review of
research on hedonic and eudaimonic well-being. Annual review of
psychology, 52(1),
141-166.
Hämtad
2
december
2020,
från
https://www.wisebrain.org/papers/HappinessLR.pdf
Ryen, A. (2004). Kvalitativ intervju. Från vetenskap till fältstudier. Malmö: Liber.
Ryff, C. D. (1989). Happiness is everything, or is it? Explorations on the meaning of
psychological well-being. Journal of personality and social psychology, 57(6),
1069.
Sandholm, D. (2020). ”... jag känner att de ser på varandra med större tålamod och
mera kärlek”: En kvalitativ studie om lärares upplevelser av positiv pedagogik.
Opublicerad avhandling för pedagogie magisterexamen. Fakulteten för pedagogik
och välfärdsstudier, Åbo Akademi, Vasa.
Seligman, M. E. (2004). Authentic happiness: Using the new positive psychology to
realize your potential for lasting fulfillment. Simon and Schuster.
Seligman, M. E. (2011). Flourish: A visionary new understanding of happiness and
well-being. Simon & Schuster.

Seligman, M. E. (2019). Positive psychology: A personal history. Annual review of
clinical psychology, 15, s.
1–23. Hämtad 30 november 2020, från
https://www.annualreviews.org/doi/full/10.1146/annurev-clinpsy-050718-095653
Seligman, M. E. P., & Csikszentmihalyi, M. (2000). Happiness, excellence, and
optimal human functioning [Special issue]. American Psychologist, 55(1), s. 5–183.
Seligman, M. E., Ernst, R. M., Gillham, J., Reivich, K., & Linkins, M. (2009). Positive
education: Positive psychology and classroom interventions. Oxford review of
education, 35(3),
s.
293–311.
Hämtad
14
oktober
2020,
från
https://d1wqtxts1xzle7.cloudfront.net/58431401/Positive_education_positive_psy
chology.pdf?1550483911=&response-contentdisposition=inline%3B+filename%3DPositive_education_positive_psychology.pd
f&Expires=1607965226&Signature=BzdNDcKbascd0JGYSjp3-obv3308w-CDY7wyi6rwqfeabIK8RUvfGGVPO-5MqWSJZ6dKLLPTIc1mhkU9VpTns0Uiv3RjDmttn8J1y3Sx9WKi0fIPKholp3Ziglb4rTC6VrMXgX7ZIzOeKvhZPeS51iFd8YZ2FLqhhnthFKE
Y~tdiz3U92R6eEBnWc1LpK4rVdoaf3bqI6GoYerLX0egofc2~evcErQMwMYOHiCcUkk53TEfvdgSHLwwj0ELCx9Fr
HJBSEhgZxjDcRA3fm687wXWjqareFu3gaFX9eOHl5DNxgOJ7ozid1Cllq8XcLPTP1Y-aeUhLMmjk5NuoA__&KeyPair-Id=APKAJLOHF5GGSLRBV4ZA
Snyder, C. R., & Lopez, S. J. (2009). Oxford handbook of positive psychology. Oxford
library of psychology.
Stewart, D., Sun, J., Patterson, C., Lemerle, K., & Hardie, M. (2004). Promoting and
building resilience in primary school communities: evidence from a comprehensive
'health promoting school' approach. International Journal of Mental Health
Promotion, 6(3), s. 26–33. Hämtad 11 november 2020, från
https://eprints.qut.edu.au/1281/1/IJMHP.pdf
Streng, D. (2019). Främjande av elevers psykiska hälsa: En kvalitativ studie om hur
finlandssvenska klasslärare främjar elevers psykiska hälsa. Opublicerad
avhandling för pedagogie magisterexamen. Fakulteten för pedagogik och
välfärdsstudier, Åbo Akademi, Vasa.
Söderlund, J. (2019). "Jag har känt mig lite, så där, modigare": En kvalitativ
interventionsstudie i positiv psykologi. Opublicerad avhandling för pedagogie
magisterexamen. Fakulteten för pedagogik och välfärdsstudier, Åbo Akademi,
Vasa.
Tomyn, A. J., Fuller-Tyszkiewicz, M. D., Cummins, R. A., & Norrish, J. M. (2017).
The validity of subjective wellbeing measurement for children: Evidence using the
Personal Wellbeing Index—School Children. Journal of Happiness Studies, 18(6),
s.
1859–1875.
Hämtad
24
november
2020,
från
https://www.researchgate.net/profile/Adrian_Tomyn/publication/308740923_The
_Validity_of_Subjective_Wellbeing_Measurement_for_Children_Evidence_Usin
g_the_Personal_Wellbeing_Index-

School_Children/links/5a922d1ba6fdccecff040656/The-Validity-of-SubjectiveWellbeing-Measurement-for-Children-Evidence-Using-the-Personal-WellbeingIndex-School-Children.pdf
Trost, J. (2010). Kvalitativa intervjuer. Lund: Studentlitteratur.
Utbildningsstyrelsen (2014). Grunderna för läroplanen för den grundläggande
utbildningen 2014. Helsingfors: Utbildningsstyrelsen.
Uusitalo-Malmivaara, L. & Vuorinen, K. (2018). Se det goda! Jyväskylä: PSkustannus.
Vorma, H., Rotko T., Larivaara M. & Kosloff, A. (2020). Nationell strategi för psykisk
hälsa och nationellt program för suicidprevention 2020–2030. Social- och
hälsovårdsministeriet. Helsingfors, 2020. Hämtad 27 november 2020, från
https://julkaisut.valtioneuvosto.fi/bitstream/handle/10024/162054/STM_2020_7_J
.pdf?sequence=1&isAllowed=y
Vuorinen, K., Erikivi, A., & Uusitalo‐Malmivaara, L. (2019). A character strength
intervention in 11 inclusive Finnish classrooms to promote social participation of
students with special educational needs. Journal of Research in Special
Educational Needs, 19(1), s. 45–57. Hämtad 20 november 2020, från
https://nasenjournals.onlinelibrary.wiley.com/doi/abs/10.1111/1471-3802.12423
Wahlström, G. O. (2019). Hantera konflikter-men hur? metodbok för pedagoger.
Lindhardt
og
Ringhof.
Hämtad
7
maj
2020,
från
https://books.google.fi/books?hl=sv&lr=&id=93exDwAAQBAJ&oi=fnd&pg=PA
19&dq=sm%C3%A5+konflikter+barn+och+f%C3%B6r%C3%A4ldrar&ots=ENt
Rz15IOC&sig=D34Qf2yQsYhnhHebVCWrkrxrNcE&redir_esc=y#v=onepage&q
&f=false
Wentzel, K. R., & Caldwell, K. (1997). Friendships, peer acceptance, and group
membership: Relations to academic achievement in middle school. Child
Development, 68(6)
WHO. (2019). Adolescent mental health. Hämtad 5 januari 2020, från
https://www.who.int/news-room/fact-sheets/detail/adolescent-mental-health
WHO. (2020). Mental Health. Hämtad 27 november
https://www.who.int/health-topics/mental-health#tab=tab_1

2020,

från

WHO. (2020). What is the WHO definition of health? Hämtad 5 januari 2020, från
https://www.who.int/about/who-we-are/frequently-asked-questions

Bilaga 1

Bästa rektor

Vasa 06.01.2020

Jag heter Julia Hägglund och studerar till klasslärare vid Åbo Akademi i Vasa. Jag är
i slutskedet av mina magisterstudier och skriver på min magisteravhandling om elevers
välbefinnande. Min handledare för arbetet är lektor, PeD Sol-Britt Arnolds-Granlund.
I min magisteravhandling är jag intresserad av klasslärares syn på elevers
välbefinnande i skolan, det vill säga hur klasslärare arbetar med elevers välbefinnande
i skolan. För undersökningen behövs fem klasslärare med minst fem år lång erfarenhet
av att arbeta i årskurs 1–6.
Intervjuerna planeras genomföras under vecka 5–8, 2020. Det är frivilligt att ställa upp
på intervju och delta i undersökningen. All information från undersökningen kommer
behandlas konfidentiellt (till exempel kommer namn på personer, skolor eller orter inte
att framkomma i avhandlingen).
Jag kontaktar er med förfrågan om forskningstillstånd att få utföra min undersökning
och kontakta samt intervjua klasslärare i er skola.
Inbjudan till intervju är bifogat detta e-postmeddelande.

Med vänliga hälsningar,
Julia Hägglund, klasslärarstuderande vid Åbo Akademi i Vasa

Bilaga 2
Inbjudan
Magisteravhandling om elevers välbefinnande i skolan
Härmed bjuder jag in dig att delta i en intervju om välbefinnande i skolan. Syftet med
min magisteravhandling är att få kunskap om klasslärares syn på elevers välbefinnande
i skolan. Era erfarenheter och åsikter är värdefulla för mig!
Varför valde jag att skriva min magisteravhandling om detta?
Enligt läroplanen har alla klasslärare ett gemensamt ansvar för elevers välbefinnande
och lärande. Som blivande klasslärare anser jag att frågor om elevers välbefinnande i
skolan är synnerligen viktiga. Jag är intresserad av hur klasslärare ser på relationen
mellan lärande och välbefinnande och hur de arbetar med frågor om elevers
välbefinnande i skolan.
Intervjun
Denna intervju är frivillig. I intervjun deltar endast du och jag. Du är anonym och har
rätt att avbryta intervjun när du vill. Jag kommer att röstinspela intervjun men enbart
använda materialet för detta ändamål (min magisteravhandling) och radera
röstinspelningen efter att arbetet är slutfört. Jag kommer att ställa frågor till dig och du
besvarar dem. Intervjun hålls på svenska, på en plats vi kommer överens om, och där
vi kan hålla intervjun ostört. Intervjun kan även hållas via Skype eller liknande.
Intervjun kommer pågå i ungefär 45–60 minuter.
Varför borde du delta?
Genom att delta i undersökningen får du möjlighet att dela med dig av dina
erfarenheter och åsikter om elevers välbefinnande i skolan och bidra till ökad kunskap
inom detta betydelsefulla område.
Jag ser fram emot ditt deltagande!
Med vänliga hälsningar,
Julia Hägglund, klasslärarstuderande vid Åbo Akademi i Vasa

Bilaga 3
Intyg om samtycke

En kvalitativ studie om klasslärares syn på att stärka elevers välbefinnande i skolan

Kvalitativa individuella intervjuer

Intyg om samtycke
Genom att skriva under detta dokument, låter jag Julia Hägglund använda den
information som samlats in under den intervju som jag kommer delta i. Jag är
medveten om att: 1. Informationen endast kommer användas i Hägglunds
magisteravhandling. 2. Intervjun kommer spelas in och transkriberas. Efter
transkriberingen kommer materialet raderas. 3. All insamlad information från
intervjuerna kommer behandlas konfidentiellt (som till exempel kommer inte namn
och/ eller annan personlig information synliggöras eller vara av sådan form där den
intervjuades identitet kan avslöjas).

Datum:
Plats:
Deltagarens namn:
____________________________________________________________________
Deltagarens underskrift:
____________________________________________________________________
Intervjuarens namn:
____________________________________________________________________
Intervjuarens underskrift:
____________________________________________________________________

Bilaga 4

Forskningsfråga 1:
1. Hur skulle du beskriva begreppet ”välbefinnande”? (med tanke på elever)
2. Vad är det viktigaste enligt dig för att ha ett gott välbefinnande?
Forskningsfråga 2:
3. Hur arbetar du med relationer i klassen?
4. Hur arbetar du med elevernas känslor i klassrummet?
5. Hur gör du för att hjälpa dina elever att tänka positivt?
5. Hur arbetar du för att stödja elevernas fysiska och psykiska hälsa?
6. Hur gör du i situationer där elever till exempel är stressade, tappar motivationen
eller inte tror på att de kan klara av uppgiften/aktiviteten?
7. Hur gör du för att hålla eleverna engagerade i att lära sig?
8. Hur hjälper du dina elever att hitta sina styrkor och utveckla dem?

Forskningsfråga 3:
9. Hur ser du på relationen mellan elevers välbefinnande och lärande?
10. Hur stort fokus lägger du på att stärka dina elevers välbefinnande i skolan?
11. Kan du ge exempel på situationer där du lagt märke till hur en elevs välbefinnande
påverkat hens lärande på ett positivt sätt?
12. Kan du ge exempel på situationer där du lagt märke till hur en elevs välbefinnande
påverkat hens lärande på ett negativt sätt?
Finns det något du vill tillägga?
Är du, och hur mycket i så fall, bekant med positiv pedagogik?

