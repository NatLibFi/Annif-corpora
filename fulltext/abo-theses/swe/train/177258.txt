Intagnas upplevelser av Kriminalvården
Möjligheten att minska återfall genom meningsfull sysselsättning

Magistersavhandling i utvecklingspsykologi
Matilda Skrifvars, 38437
Åbo Akademi, Vasa
Fakulteten för pedagogik och välfärdsstudier
Handledare: Kaj Björkqvist
Våren 2020

Matilda Skrifvars

Abstrakt
Syfte: Undersökningens syfte är att kunna dra slutsatser om Kriminalvårdens
framgång i relation till återfallsstatistik och intagnas upplevelser. Syftet uppnås
genom att analysera återfallsstatistik och beskriva Kriminalvårdens olika typer av
sysselsättningar och sedan jämföra resultaten med intagnas upplevelser från anstalter.
Metod: Undersökningen gjordes på anonyma inlägg från Flashback.org. Inläggen
analyserades och kategoriserades utgående från intagnas upplevelser av
Kriminalvården.
Resultat: Intagna med långa fängelsestraff återföll i brott i högre grad än intagna med
korta fängelsestraff. Endast 44 procent av forumanvändarna hade blivit erbjudna
någon form av sysselsättning under sin tid vid anstalt. Undersökningsresultaten visar
på att intagna som blev erbjudna sysselsättning hade en mindre risk för återfall. De
vanligaste formerna av sysselsättningar som beskrevs i inläggen var utbildning och
behandling. 57 procent av forumanvändarna upplevde tiden i anstalt som negativ.
Undersökningen visar på att om anstaltsvistelsen upplevs som negativ är risken för
återfall större. Resultaten förtydligas med hjälp av direkta citat från forum.
Konklusion: Undersökningen visar på ett samband mellan sysselsättning i anstalt och
återfall.
Sökord: fängelse, anstalt, kriminalvård, återfall, recidivism, prison, correctional care,
vankeinhoito, vankila, rikoksen uusiminen

Matilda Skrifvars

Innehållsförteckning
1.

Introduktion ........................................................................................................................ 4
1.1. Syfte ................................................................................................................................. 4
1.2. Bakgrund ......................................................................................................................... 4
1.2.1. Straffets funktion ...................................................................................................... 5
1.2.2. Sysselsättning inom Kriminalvården ........................................................................ 6
1.3. Definitioner av centrala begrepp ................................................................................... 11
1.4. Teorier om prevention ................................................................................................... 11
1.5. Statistik gällande psykiskt mående i anstalt .................................................................. 14
1.6. Statistik gällande återfall i brott..................................................................................... 15
1.7. Hypoteser och frågeställningar ...................................................................................... 17

2. Metod ................................................................................................................................... 18
2.1 Sampel ............................................................................................................................ 18
2.2. Procedur ......................................................................................................................... 18
2.3 Mätningens reliabilitet och validitet ............................................................................... 20
2.4. Etik................................................................................................................................. 20
3. Resultat ................................................................................................................................. 21
3.1. Kriminalvårdens åtgärder för att minska återfall i relation till återfalls statistiken ....... 21
3.2. Slutsatser från intagnas upplevelser .............................................................................. 21
4. Diskussion ............................................................................................................................ 28
4.1. Sammanfattning av resultaten ....................................................................................... 28
4.2. Forskningens implikationer ........................................................................................... 28
4.3. Forskningens begränsningar .......................................................................................... 29
4.4. Förslag till fortsatt forskning ......................................................................................... 29
Referenser................................................................................................................................. 31
Appendix .................................................................................................................................. 35

Matilda Skrifvars

Jslucifer (2015) "Det spelar ingen roll om fängelseväggarna så vore i guld, de skulle
fortfarande vara väggar och inneha samma syfte; alltså att hålla oss inlåsta"

1. Introduktion
Kriminalvårdens motto är ”Vi bryter den onda cirkeln” (Kv, 2019e). Kriminalvården strävar
efter att göra samhället säkrare och minska återfall i brott. Kriminalvården ansvarar även för att
verkställa straff och ansvarar för hela Sveriges häkten, fängelser och frivård (Kv, 2019e).
Kriminalvården finansieras av statliga medel och under år 2019 var budgeten för
Kriminalvårdens verksamhet 9 346 540 000 kronor (Kv, 2019e). Kriminalvårdens vision är
”Bättre ut” och bygger på att klienterna ska få en bättre chans att leva ett lagligt liv efter att
klienterna har avtjänat sitt straff (Kv, 2019d). Kriminalvårdens värdegrund sammanfattas med
orden: klientnära, professionell, rättssäker och pålitlig. Alla människor har lika värde och ska
behandlas med respekt och de mänskliga rättigheterna ska tryggas i Kriminalvårdens arbetssätt
(Kv, 2019c). Kriminalvårdens klienter ska få verktyg och färdigheter för att bättre kunna leva
sitt liv utan kriminalitet och missbruk efter avtjänat straff (Kv, 2007).
Även om kriminalvården gärna lägger fram en bild som visar dess rehabiliterande sida, visar
en analys av forum från Flashback.com som är skrivna av frigivna en mycket annan sida.
Kriminalvården ägnar sig gärna åt ”extra” bestraffning utöver fängelsestraffet som blivit dömt
i rätten. Denna bestraffning kan komma i form av att man aktivt väljer att inte informera
fångarna om deras rättigheter eller aktivt ”tappar bort” olika förfrågningar och klagomål från
fångarna.

1.1 Syfte
Syftet med denna avhandling är dra slutsatser om Kriminalvårdens framgång i relation till
återfallsstatistik och intagnas upplevelser. Detta uppnås genom att analysera återfallsstatistik
från Sverige och genom att analysera vilka brottsförebyggande åtgärder Kriminalvården tar,
och slutligen jämföra resultaten från analyserna med intagnas upplevelser av svenska anstalter.

1.2 Bakgrund
Kriminalstatistiken i Sverige har ändrats mycket under de senaste 20 åren. Personer som blivit
dömda (innefattar även enklare bötesbrott, exempelvis lindrigare trafikbrott) under åren 1995–
1998 har följts upp för återfall under en uppföljningsperiod på ett till tre år. Under
uppföljningsperioden återföll ungefär var tredje person (33 %) inom tre år (Ekström, 2000).

Matilda Skrifvars

Hälften av återfallen skedde redan under det första året. Risken för att återfalla i brott minskar
med stigande ålder. Medan risken för återfall ökar ju mera tidigare belastningar personerna har.
Av de personer som blivit lagförda under år 1998 som inte hade tidigare belastningar återföll
endast 21 procent inom uppföljningsperioden på tre år (Ekström, 2000). Personer som hade två
tidigare belastningar återföll cirka 50 procent inom fem år. Av personer som hade minst tio
tidigare belastningar återföll hela 96 procent inom fem år (Ekström, 2000). Kriminalstatistiken
från år 2012 visade på att 41 procent av lagförda personer återföll i brott inom tre år, och då
exkluderades enklare bötesbrott från statistiken (Brå, 2019a).
I Norge ser återfallsstatistiken olika ut beroende på hur man definierar återfall i brott. Under
år 2005 begick 31 procent av de som blivit frigivna ett nytt brott inom ett år (Andersen &
Skarðhamar, 2013). Av de frigivna begick 19 procent ett nytt brott som ledde till
frihetsberövande åtgärder inom tre år efter frigivningen (Andersen & Skarðhamar, 2013). Enligt
Kriminalvården (2019f) återföll 18 procent i Norge år 2013. Under år 2013 återföll 35 procent
i brott i Finland, i Danmark återföll 35 procent, i Island återföll 20 procent, och i Sverige återföll
34 procent (Kv, 2019f). Siffrorna gällande återfall är dock inte jämförbara mellan länderna,
eftersom det finns skillnader i hur rättsväsendet fungerar i de olika länderna. Exempelvis
definieras tiden mellan återfall olika i länderna (Kv, 2019f).
1.2.1 Straffets funktion
Straff används som ett verktyg för att kunna hantera brottslingar. Straff används även som ett
sätt för staten att uttrycka sin makt, och som en manifestation för samhällets kollektiva moral
(Sarnecki, 2015). Många i samhället har svårt att acceptera orättvisorna som händer och ett sätt
att kunna acceptera det är att tydligt markera sin egen moraliska ställningstaganden till det som
vi anser vara oacceptabelt handlande. Varken brott eller lagar som definierar brott existerar
oberoende sammanhang. Kriminalisering och avkriminalisering av olika handlingar är en del
av vårt samhälle. Samhället reagerar på kriminellt beteende genom en reaktion (straff) för den
som har begått brottet, vilket är självklart för de flesta människor (Sarnecki, 2015). Däremot är
det mindre självklart i samhället vilka effekter straffet kan förväntas få (Sarnecki, 2015).
Riktlinjer för bestraffande åtgärder som medför obligatoriskt fängelsestraff visar ett tydligt
meddelande om straff åt lagbrytaren och fängelsestraffets tid visar ett politiskt och socialt
ställningstagande inom samhället att lagbrytare kommer att straffas och frihetsberövas,
samtidigt som det ger samhället en illusion av säkerhet. Långa fängelsestraff betonar straffets

Matilda Skrifvars

fyra grundprinciper: vedergällning, inkapacitering, avskräckning och tid (Middlemass &
Smiley, 2016).
Iglesias, Semeshenko, Schneider, och Gordon (2012) presenterade i sin artikel “Does it pay
to punish?” en enkel modell gällande brott och straff. Modellen grundar sig på antagandet att
straff har en avskräckande effekt på kriminalitet. De kom fram till att genom att minska
resurserna för att utreda brott med lågt straffvärde, ökade antalet brott med högre straffvärde.
Redan en liten ändring i sannolikheten för bestraffning hade en lavinartad effekt på
kriminaliteten (Iglesias et al., 2012).
Van Ginneken och Heyes (2017) identifierade två primära typer av straff: straff genom
frihetsberövande och straff genom s.k. “hard treatment”. Hard treatment innebär att lagbrytaren
får utstå prövande behandling av personalen på anstalten, både fysiskt och psykiskt. För att
kunna rättfärdiga bestraffning av kriminella handlingar krävs att strafflagen säkerställer att det
beläggs en korrekt mängd bestraffning, även om olika rättfärdigande varierar signifikant
gällande hur man avgör vad som utgör “korrekt mängd bestraffning” (Van Ginnekin & Heyes,
2017).
Definition av bestraffning utgår från “Hart/Benn/Flew” modellen, vilken definierar
bestraffning av kriminella handling som följande: obehagligt (ett straff måste innehålla något
som är smärtsamt eller något som är svårt att utstå), retroaktivt (för att bestraffa någon som
brutit mot lagar), individuellt (det är riktat mot en specifik lagbrytare), avsiktligt (genomförs
avsiktligt av någon annan än lagbrytaren och är lagligt bunden) (Van Ginnekin & Heyes, 2017).
Man borde ta i beaktande att straffet upplevs olika för olika lagbrytare även om de döms till
samma straff. Straffet kan ta olika uttryck hos lagbrytaren även om det inte märks utifrån,
exempelvis klaustrofobi till följd av isolering (Van Ginnekin & Heyes, 2017). Straff behöver
ett extra bestraffande element, hard treatment. Denna syn på straff kommer från den allmänna
uppfattningen att en dom endast räknas som straff om det upplevs som obehagligt i praktiken.
Den obehagliga upplevelsen av fängelse visar samhällets ogillande och bidrar med
avskräckande effekt av straffrätt (Van Ginneken, Hayes, 2017).
1.2.2. Sysselsättning inom Kriminalvården
Kriminalvården i Sverige har skilda fängelser för män och kvinnor. Det finns i dagsläget sex
anstalter för kvinnor i Sverige. Anstalterna för kvinnor har personal som är utbildad för att
kunna möta dömda kvinnors särskilda behov. Kvinnor i fängelse utgör endast cirka fem procent

Matilda Skrifvars

av totala antalet intagna i fängelse i Sverige. Anstalterna för kvinnor är Hinseberg, Färingsö,
Sagsjön, Ljustadalen, Ringsjön och Ystad (Kriminalvården 2019b).
I enlighet med Fängelselagen (SFS 2010:610) 3 kap. 1§ ska varje intagen ges möjlighet till
sysselsättning, bestående av arbete, utbildning, brotts-och missbruksrelaterade program eller
annan strukturerad verksamhet (Fängelselagen, SFS 2010:610). I enlighet med 3 kap. 2§
(Fängelselagen, SFS 2010:610) är en intagen även skyldig att utföra eller delta i
sysselsättningen som anvisas åt denne. Kriminalvården är en myndighet som styrs av
fängelselagen (se bilaga 1) och vilket straff dömda får bestäms genom brottsbalken.
För vissa av de fängelsedömda kan det vardagliga livet vara en utmaning, exempelvis att
laga mat och tvätta kläder (Kv, 2019a). Det är därför viktigt att Kriminalvården kan anpassa
studier, behandlingsprogram och annan sysselsättning efter varje individs enskilda förmåga och
behov (Kv, 2019a). Behandlingsprogram finns för intagna som själv vill ändra sin livsstil.
Kriminalvården prioriterar intagna med medel till hög risk för återfall. Kriminalvården vill
kunna erbjuda alla en möjlighet att delta i ett behandlingsprogram som passar dem och deras
svårigheter, men ibland kan en intagen inte delta i behandlingsprogram trots att den intagne
själv är tillräckligt motiverad för att kunna vilja delta. Den intagne kan exempelvis ha för kort
strafftid för att kunna fullfölja ett behandlingsprogram (Kv, 2020b).
Kriminalvården använder sig av ackrediterade behandlingsprogram. Det finns sex
ackrediteringskriterier som granskas när ett behandlingsprogram ska bli ackrediterat. En tydlig
förändringsmodell som beskriver hur behandlingsprogram ska åstadkomma förändringar hos
klienterna är det första kriteriet (Kv, 2020a). Ett behandlingsprogram måste ange vilka klienter
det riktar sig till för att behandlingen ska vara mest effektiv. Behandlingsprogrammen kan även
användas för att minska risken för återfall i brott, därför bör programmet beskriva de dynamiska
riskfaktorerna som det har som behandlingsmål (Kv, 2020a). Metoderna som används för att
uppnå dessa behandlingsmål bör ha evidens i effekten av behandlingen. Sessionernas längd,
frekvens och hur stort antal sessioner programmet bör omfatta för att uppnå effekt bör även
finnas beskrivet för att ett behandlingsprogram ska ackrediteras (Kv, 2020a). En av
förutsättningarna för att behandlingsprogram ska vara effektivt är dock att klienterna aktivt
deltar och genomför hela programmet och att personalen visar ett engagemang för programmet.
För att säkerställa att programmet håller en hög behandlingsintegritet ska programmet
specificera hur programledare väljs ut, utbildas och certifieras för att adekvat kunna genomföra
programmet (Kv, 2020a). Ett annat sätt att behålla den höga behandlingsintegriteten är att

Matilda Skrifvars

programmets ackrediteringsansökan ska beskriva hur den lokala verksamheten av programmet
stöds och kvalitetssäkras för bästa möjliga resultat. Ackrediterade behandlingsprogram måste
utvärderas inom svenska Kriminalvården för att avgöra om programmet bedrivs på rätt sätt för
att ge behandlingseffekter (Kv, 2020a).

Kriminalvården (2014) erbjuder behandlingsprogram som behandlar fem olika typer av
problematik:
•

Missbruksproblem

•

Våldsproblem

•

Partnervåld

•

Sexualbrott

•

Kriminell livsstil

För dömda med missbruks- och beroendeproblem erbjuds fem olika behandlingsprogram:
12-stegsprogrammet, prism (programme for reducing individual substance misuse),
spelprogrammet, våga välja och ÅP (återfallsprevention). Av dessa fem behandlingsprogram
för missbruk och beroende räknas spelprogrammet som ett kort program, som fristående
program innefattar spelprogrammet endast åtta träffar (finns som både gruppträffar och
individuellt). Programmet Våga välja kan också genomföras på 8–10 veckor (Kv, 2020b). För
dömda med våldsproblematik finns också fem olika behandlingsprogram: entré, idap
(integrated domestic abuse programme), RVP (relationsvåldsprogrammet, puls, och VPP
(våldspreventivt program). Av dessa program kan Entré tillhöra gruppen korta program,
eftersom längden Entré anpassas individuellt (Kv, 2020b). Även behandlingsprogrammet Puls
kan erbjudas som ett kort program på åtta veckor. Kriminalvården har fem behandlingsprogram
som är till för dömda med kriminell livsstil. Brottsbrytet, ETS (enhance thinking skills), och
programmet one to one, alla dessa kräver ett fängelsestraff som är längre än en månad. MIK
(motiverande samtal i Kriminalvården) är ett behandlingsprogram som är riktat till dömda med
kriminell livsstil och programmet kan genomföras minst en vecka (Kv, 2020b). R&R2 ADHD
är ett behandlingsprogram som är speciellt utformat för dömda som har diagnostiserats med
ADHD och erbjuds både vid anstalter och inom frivården (Kv, 2020b). För kvinnor med
kriminell livsstil och missbruk finns behandlingsprogrammet Vinn som kan genomföras på
minst sju veckor (Kv, 2020b). För personer dömda för sexualbrott erbjöds tidigare
behandlingsprogrammet ROS (relation och samlevnad). Men undersökningar har visat att

Matilda Skrifvars

programmet ROS inte har uppnått önskade resultat (Kv, 2014) och har därför omformats till ett
nytt behandlingsprogram för personer dömda för sexualbrott, Seif, som togs i bruk år 2019 (Kv,
2019).
Brottsförebyggande Rådet (Brå, 2015) har undersökt sysselsättningen i Sveriges anstalter.
För att en aktivitet ska räknas som sysselsättning måste den vara schemalagd och handledas av
personal. Kriminalvården har delat upp sina sysselsättningar i fem olika kategorier; arbetsdrift,
service, utbildning, behandlingsprogram och ASV (annan strukturerad verksamhet). Intagnas
veckoschema bygger på en sysselsättning, vanligast bland intagna är arbetsdrift (Brå, 2015).
Arbetsdriften består oftast av någon form av produktion, exempelvis montering eller jordbruk.
Under kategorin service faller sysselsättning som exempelvis städare eller arbete i köket vid
anstalten. Under oktober 2013 hade hälften av de intagna arbetsdrift som grund för sitt
veckoschema medan en tredjedel av de intagna hade service som grund för sitt veckoschema
(Brå, 2015). Huvudsysselsättningen brukar även kombineras med en utbildning eller ett
behandlingsprogram. Under oktober 2013 deltog en fjärdedel av intagna i behandlingsprogram
och ungefär fyrtio procent av de intagna studerade. Ungefär hälften av de intagna deltar även i
ASV (Brå, 2015). ASV kan bestå av praktisk arbetsträning eller gruppträningar eller andra
dylika aktiviteter. ASV kan fylla upp hela dagar av de intagnas schema eller enstaka timmar
(Brå, 2015). Intagna vid anstalt har rätt till sysselsättning och plikt att delta i sysselsättning. I
dagens läge är det dock svårare för anstalterna att ordna sysselsättning till alla intagna än att de
intagna inte vill delta i sysselsättningen (Brå, 2015). Detta märks exempelvis på att anstalter
har definierat full sysselsättning som 30 timmar arbete per vecka istället för 40 timmar, och
hälften av intagna har registrerad arbetsbrist (Brå, 2015).
Flera anstalter erbjuder yrkesförberedande utbildningar åt de intagna som en form av
sysselsättning. Detta görs för att öka de intagnas förutsättningar på arbetsmarknaden vid
frigång,

och

90

procent

av

de

yrkesförberedande

utbildningarna

bekostas

av

Arbetsförmedlingen (Brå, 2015). Efterfrågan på arbetsmarknadsutbildning är större än själva
utbudet av utbildningar, men trots detta är det svårt att fylla alla platser på utbildningarna som
ges (Brå, 2015). Inte tillräckligt lång strafftid för de intagna som vill delta och brist på de
personliga förutsättningar som krävs för att fullfölja utbildningen uppges vara orsaker till att
platserna inte fylls. Nästan hälften av de intagna som påbörjar en arbetsmarknadsutbildning
fullföljer den inte (Brå, 2015).

Matilda Skrifvars

Varje intagen har en verkställighetsplanering (VSP) där bland annat den intagnes
livssituation, behov och riskbedömning finns dokumenterat. På basis av de behov som blivit
identifierade i de intagnas VSP ska sysselsättningen anpassas. Brå (2015) har identifierad några
svårigheter som Kriminalvården skulle kunna minska för att göra det lättare att individanpassa
sysselsättningen. De som placerar de intagna vid anstalter saknar uppdaterad information om
vilka anstalter som erbjuder vilken sysselsättning, vilket skulle underlätta att placera de intagna
på anstalter som erbjuder den sysselsättning de önskar och behöver. Vissa av Kriminalvårdens
anstalter och avdelningar saknar helt en viss typ av sysselsättning, vilket försvårar uppgiften att
kunna erbjuda intagna den sysselsättning de behöver. Brå (2015) identifierade även att
Kriminalvården kan påverka hur säkerhetskrav hindrar intagna från att delta i en viss typ av
sysselsättning. Kriminalvården borde även kunna minska svårigheterna för de intagna med kort
verkställighetstid, så att även de kan genomföra ett behandlingsprogram eller en utbildning. Brå
(2015) fann även att det saknades sysselsättnings uppgifter som passade alla intagnas psykiska
och fysiska förmågor. Även utbildning och behandlingsprogram för intagna utan kunskaper i
svenska saknades. Motivationen för sysselsättning hos de intagna var låg, något som
Kriminalvården kan påverka (Brå, 2015).
Metaanalyser av studier som har gjort på utbildning och behandlingsprograms effekt på
återfall visar på en positiv effekt av sysselsättning på återfall. De intagna som Brå (2015) har
intervjuat visar att sysselsättningen är viktig för tiden i anstalt. Arbetet skapar normalitet för de
intagna och hjälper dem att få rutiner som i sin tur gör att tiden på anstalten går snabbare (Brå,
2015). Sysselsättningen funkar även för att skapa en bättre relation mellan de intagna och
anstaltspersonalen. En bättre relation mellan personalen och intagna underlättar för personalen
att ha motiverande samtal med de intagna. Enligt Brå (2015) visar intervjuerna med de intagna
även att konflikter på avdelningarna förebyggs genom sysselsättningen. Sysselsättningar som
är schemalagda och som handleds av personal är även ersättningsberättigad vilket ger de
intagna ett visst ekonomiskt utrymme om de deltar (Brå, 2015).
Brås (2015) undersökning visar även att över hälften av de villkorligt frigivna som deltog i
undersökningen upplevde att utbildningen som de gått har ökat deras chanser att få arbete. Och
över hälften av de som har gått behandlingsprogram upplevde att deras risk för återfall
minskade tack vare behandlingen (Brå, 2015).
Ross, Quayle, Newman och Tanseys (2013) systematiska översikt över tio olika studier visar
att behandlingar grundade på kognitiv beteendeterapi (KBT) ger positiva resultat för att

Matilda Skrifvars

motverka återfall i brott och våldsamt beteende. Behandlingarna som studerades bestod av
Relation-cultural therapy (RCT), KBT, dramaterapi, och aggression replacement therapy
(ART). Behandlingarnas tidslängd varierade, en behandling bestod av en två-dagars kurs och
en annan behandling bestod av 30 en timmes individuella sessioner. Behandlingen som bestod
av en två-dagars kurs gjordes på manliga anstalts intagna och resultaten visade en signifikant
minskning av ilska (Ross, et al., 2013). Detta visar på att det borde vara möjligt att erbjuda korta
behandlingar även för dem som är kort tid vid anstalter.
Welsh och Rocque (2014) fann 22 skadliga effekter av individanpassade program utformade
för att förebygga brottslighet. Teori fel, felaktigt genomförande, och avvikelser i utbildningarna
identifierades som största orsakerna till programmens skadliga effekter.

1.3 Definitioner av centrala begrepp
Straffvärde är ett juridiskt begrepp som används för att beskriva ett brotts svårhet. Brottets
svårhet bestäms med hänsyn till vilken skada eller fara brottet har orsakat. Ett brotts straffvärde
har en avgörande betydelse då brottspåföljden bestäms. (Nationalencyklopedin, 2020).
Rättsuppfattning är ett begrepp som används för att förklara vad som uppfattas som rätt och fel
i viss kultur (Nationalencyklopedin, 2020b). Rättsmedvetande handlar om allmänhetens syn på
lag och rätt (Nationalencyklopedin, 2020c). Enligt 1 kap. 1§ i Brottsbalken (SFS 1962:700)
definieras brott som en gärning som beskrivs i brottsbalken eller annan lag och som är straffbar.
En gärning anses vara ett brott endast om den begås uppsåtligen. Ett straff definieras i
Brottsbalken (SFS 1962:700) 1 kap. 3§ böter, fängelse, villkorlig dom, skyddstillsyn och
överlämnande till särskild vård.
Med återfall menas då en individ som har avtjänat ett straff begår nytt brott och döms till en
ny straffpåföljd. Brottsförebyggande rådets statistik över återfall studerar alla individer som har
frigivits från anstalt, sluten ungdomsvård, rättspsykiatrisk vård, avslutat intensivövervakning
med fotboja eller individer som har erhållit andra påföljder genom lagakraftvunnen dom eller
beslut från åklagare. Alla dessa händelser kallas för ingångshändelser i Brottsförebyggande
rådets statistik (Brå, 2019a). Med lagförda personer avses personer som har blivit dömda för
brott. Tidigare belastningar syftar på vad personerna tidigare har blivit dömda för (Brå, 2019a).

1.4. Teorier om prevention
I samband med att en förövare blir dömd för ett brott, kan förövaren även få behandling eller
stöd för att minska risken för återfall hos individen. Med tanken på detta kan man även se på

Matilda Skrifvars

rehabilitering av förövare som en del av brottspreventionen (Sarnecki, 2015). Behandlingen
bestäms på basis av vad som anses vara orsaken till brottsligheten (Sarnecki, 2015).
Allmänprevention kan vara direkt eller indirekt, direkt allmänprevention kallas även för
allmän avskräckning. Med indirekt allmänprevention menas lagstiftningens norm- och
moralbildande effekt på samhället (Sarnecki, 2015). Normerna som finns i ett samhälle
påverkar lagarna genom att lagarna oftast grundar sig på normerna i samhället. I takt med att
normerna i ett samhälle förändras, förändras även lagarna. Detta kan också leda till
avkriminalisering. Lagar kan även påverka samhällets normer, exempelvis genom
kriminalisering av ett beteende som sedan leder till att samhällets attityder gentemot detta
beteende blir mera negativt och slutligen blir beteendet mera sällsynt i samhället (Sarnecki,
2015). Direkt allmänprevention är att förebygga straff genom hot om straff. Den direkta
allmänpreventionen grundar sig på antagandet att det brottsliga beteendet är rationellt, en
person begår brott om ”belöningen” av ett brott är större än de negativa konsekvenserna av
själva brottet (Sarnecki, 2015). Den mest extrema form av direkt allmänprevention är
dödsstraffet. Otalig forskning har gjorts på om dödsstraffet har effekt som avskräckning, men
forskningen både visar på att den avskräckande effekten finns och inte finns. Det finns dock
stora svårigheter med forskning kring effekten av avskräckande prevention. Avskräckningen
har endast effekt om den som begår brott är rationell, ofta begås brott under inverkan av starka
känslor eller alkohol- och narkotika (Sarnecki, 2015).
Individuell avskräckning riktar sig till den eller de som redan har begått brott och används
för att minska risken för återfall hos dessa individer (Sarnecki, 2015). En person som redan har
begått brott ska avskräckas att begå nya brottsliga handlingar genom att själv erfara hur
bestraffningen sker. Problemen med den individuella avskräckningen är dock att en person som
straffas för ett brott, kanske har begått många andra brott som denne inte straffats för och därför
är inte bestraffningen i enlighet med egentliga antalet brott (Sarnecki, 2015). Många av brotten
begås dock impulsivt och personen som begår dem överväger inte konsekvenserna av de
brottsliga handlingarna överhuvudtaget (Sarnecki, 2015).
Effekterna av individuell avskräckning har forskats i genom att studera effekterna av
fängelsestraff (Sarnecki, 2015). Brottsförebyggande rådet (Brå, 2019) gav ut kriminalstatistik
som visade på 41 % återföll i brott inom tre år efter frigivning. Av kvinnor återföll 30 procent
och av män återföll 43 procent (Brå, 2019). Av de som hade nio eller fler tidigare belastningar
återföll hela 93 procent (Brå, 2019). Sedan år 2003 har andelen personer som återfaller minskat

Matilda Skrifvars

med en procent i de flesta påföljdskategorier (Brå, 2019). De personer som dömts till en strafftid
på mer än sex månader och högst ett år har återfallsandelen minskat mest, återfallsandelen
ökade dock hos de som dömts till mer än två och högst sex månader (Brå, 2019).
Amerikanska forskningsresultat visar på att återfallsrisken korrelerar med straffets stränghet.
Desto hårdare straff desto större risk för återfall (Sarnecki, 2015). Det är dock svårt att avgöra
om straffets stränghet ökar återfall i brott på grund av att den individuella avskräckningen inte
fungerar, för risken för återfall kanske skulle vara ännu högre om straffen var mildare eller om
straffen avskaffades totalt (Sarnecki, 2015). De som har dömts till skyddstillsyn eller villkorlig
dom återfaller mindre i brott än de som har dömts till frihetsberövande (Sarnecki, 2015). En
studie (Bun, Kelaher, Sarafidis, Weatherburn, 2019) visar på att risken för att bli fast för ett
brott är mera avskräckande än hur hårt straffet för brottet blir. Detta resultat kan ha en stor
betydelse för hur strafftiden bestäms, både för lagstiftning och kostnader för fängelser (Bun, et
al., 2019).
Genom inkapacitering oskadliggörs individen så att denne inte kan begå mera brott. Det
handlar vanligen om att en person placeras på en institution (Sarnecki, 2015). Om personen
hålls instängd i fängelse eller personens frihet begränsas på annat sätt hindras personen från att
begå brott. Men även om en person begränsas genom att hamna i fängelse med högsta
säkerhetsklass kan inkapaciteringen garanteras. Många fortsätter med brottslig aktivitet även i
fängelse eller under permissioner (Sarnecki, 2015).
Kollektiv inkapacitering är generella oskadliggörande effekter i samhället som uppnås
genom att personer som begår brott döms till frihetsberövande (Sarnecki, 2015). Selektiv
inkapacitering är när personer som bedöms ha större risk för återfall än genomsnittet döms till
längre frihetsberövande än genomsnittet (Sarnecki, 2015).
Främst utvärderingar av effekten av olika behandlingsprogram på risken för återfall har
gjorts men också effekten av utbildning på risken för återfall har studerats (Brå, 2015). Dock
saknas det stora utvärderingar av arbetsdriftens effekt på risken för återfall. Internationell
forskning

visar

att

behandlingsprogram

för

missbruk

och

brottsförebyggande

behandlingsprogram har positiva effekter på återfall (Brå, 2015). Mitchell, et al. (2012) har
gjort en metaanalys om behandlingar för drogmissbruk i fängelse och dess effekter på återfall.
Behandlingarna för drogmissbruk som gjordes i anstalt visade kunna minska risken för återfall
i brott och återfall i drogmissbruk med 15–17 procent (Mitchell, et al., 2012).

Matilda Skrifvars

Genom att erbjuda dömda personer utbildning i fängelset kan man minska återfallen i brott.
Därför ges möjligheten att studera och ta betyg under fängelsetiden för att de dömda personerna
sedan ska ha större chans att få arbete (Kv, 2020c). Exempelvis fann Ellison, Szifis, Horan och
Fox (2017) att utbildning minskar risken för återfall och ökar chanserna att bli anställd efter
fängelse.
Genom att identifiera orsakerna till att en individ begår brott blir det lättare att avgöra vilka
sorts åtgärder som bör tas för att individen ska bli rehabiliterad (Sarnecki, 2017).
Behandlingsåtgärderna bör således väljas på basis av vad individen har för orsaker att begå
brott (Sarnecki, 2017). Därför har Kriminalvården olika behandlingsprogram beroende på
vilken problematik en individ har.

1.5. Statistik gällande psykiskt mående i anstalt
Frihetsberövandet är en stor belastning för en individ som kan utlösa självskadande beteende.
Många som blir häktade lider av psykiska besvär och blir ofta häktade med restriktioner som
gör att de häktade inte har möjlighet att ha kontakt med familj och vänner. Många som blir
häktade eller intagna på anstalt kan även komma direkt från ett aktivt missbruk och därför sker
självmordspreventivt arbete inom Kriminalvården (Kv, 2018). Under åren 2009-2017 skedde
43 dödsfall i och utanför häktet, och 66 dödsfall i och utanför anstalt. Exempelvis dödsfall vid
sjukhus kan vara dödsfall utanför häktet och anstalten (Kv, 2018). Ungefär hälften av de 43
dödsfallen i och utanför häktet var självmord. Största delen av dödsfallen i och utanför anstalt
skedde utanför anstalt (Kv, 2018). Endast 12 självmord skedde i anstalt under åren 2009–2017
(Kv, 2018).
Runeson och Haglund (2013) studerade 26 820 frigivna fångar under fem år för att
identifiera vilka sårbara tidsperioder och vilka särskilda riskfaktorer det finns för dem som blivit
frigivna gällande självmord. Under det första året efter frigivning begicks flest antal självmord.
Av de frigivna fångarna hade 53,6 procent någon gång under sitt liv fått en psykiatrisk diagnos.
Av de studerade frigivna fångarna hade 17,6 procent gjort ett tidigare självmordsförsök som
hade krävt vård på sjukhus (Runeson & Haglund, 2013). Tidigare självmordsförsök, två
frigivningar under studieperioden, Sverige som födelseland, och psykiatrisk historia
identifierades som riskfaktorer för självmord efter frigivning. Speciellt psykotiska sjukdomar
och substansmissbruk som psykiatrisk historia förknippades med en ökad självmordsrisk
(Runeson & Haglund, 2013).

Matilda Skrifvars

1.6 Statistik gällande återfall i brott
Effekterna av individuell avskräckning har forskats i genom att studera effekterna av
fängelsestraff (Sarnecki, 2015). Brottsförebyggande rådet (2019a) gav ut kriminalstatistik som
visade på 41 % återföll i brott inom tre år efter frigivning. Av kvinnor återföll 30 procent och
av män återföll 43 procent (Brå, 2019a). Av de som hade nio eller fler tidigare belastningar
återföll hela 93 procent (Brå, 2019a). Sedan år 2003 har andelen personer som återfaller minskat
med en procent i de flesta påföljdskategorier (Brå, 2019a). De personer som dömts till en
strafftid på mer än sex månader och högst ett år har återfallsandelen minskat mest,
återfallsandelen ökade dock hos de som dömts till mer än två och högst sex månader (Brå,
2019a).
Statistiken visar på att de som tidigare har varit frihetsberövade ofta återfaller i brott och blir
återigen frihetsberövade. Bland de återfallshändelser som gav frihetsberövande påföljder hade
hela 55 procent tidigare blivit dömda till en frihetsberövande påföljd (Brå, 2019a). Bland
personer i åldern 18–20 år som blivit dömda återföll 48 procent i brott, medan bland personer
som är 60 år och äldre återföll endast 21 procent (Brå, 2019a).
Återfallsmönstret inom åldersgrupperna har ändrats något sedan år 2003. Återfallsandelen
har minskat med en procent för vuxna i åldern 21–39 år och minskat med fyra procent för vuxna
inom åldern 40–59 år (Brå, 2019a). Bland personer i åldern 15–17 år har återfallsandelen ökat
med fyra procent och bland personer i åldern 18–20 år har återfallsandelen ökat med 2 procent
(Brå, 2019a). Analys av statistiken visar att personer med 9 eller fler tidigare belastningar har
nästan 25 gånger högre återfallsrisk än personer utan tidigare belastningar (Brå, 2019a).
Analysen visar även att män har 54 procent större risk att återfalla i brott än kvinnor (Brå,
2019a). Precis efter frigivning från anstalt, utskrivning från rättsvård, och avslutad
intensivövervakning med fotboja var risken att återfalla i brott som störst. Risken för att
återfalla avtar successivt och risken för att återfalla i brott hade halverats för frigivna under de
första sex månaderna (Brå, 2019a).
Risken för återfall ökar med antalet tidigare belastningar. Bland personer som hade 4–8
tidigare belastningar återföll hela 80 procent inom tre år (Brå, 2019a). Hos personer som minst
9 tidigare belastningar återföll hela 93 procent inom tre år (Brå, 2019a). Av de personer som
blev dömda till fängelse som mest ingripande påföljd i en ingångshändelse år 2012 återföll 66
procent inom tre år (Brå, 2019a). De personer som blivit dömda till villkorlig dom med
samhällstjänst som mest ingripande påföljd i ingångshändelse år 2012 återföll minst i brott.
Men den höga återfallsstatistiken i jämförelse med påföljderna kan delvis förklaras med att de

Matilda Skrifvars

som har begått grövre brott och har mer brottsbelastningar får mer ingripande påföljder.
Domstolen tar i beaktande gärningspersonernas ålder och tidigare belastning när de utdömer
straff (Brå, 2019a). Risken för återfall är störst för personer som fått frihetsberövande påföljder
och risken för återfall är minst för personer som fått intensivövervakning som påföljd (Brå,
2019a).
Bland de som frigavs från anstalt under år 2012 var återfallsandelen störst hos dem som
blivit dömda till en strafftid på mer än två och högst fyra månader, och hos dem som blivit
dömda till en strafftid på mer än fyra och högst sex månader. Inom tre år hade 81 procent av de
som blivit dömda till mer än fyra månader på anstalt återfallit i brott, och 82 procent av de som
blivit dömda till högst sex månader på anstalt hade återfallit i brott inom tre år (Brå, 2019a).
Hos personer som blivit utdömda till en strafftid på mer än fyra år hade minst andel återfallit i
brott. Inom ett år hade endast 23 procent återfallit i brott och 40 procent återföll i brott inom tre
år (Brå, 2019a). Denna statistik visar på att unga personer (18–20 år och 21–39 år) har störst
riska för att återfalla i brott. Ju mera belastningar desto större risk att återfalla i brott inom tre
år efter avtjänat straff (Brå, 2019a). De som blir dömda till fängelse och andra frihetsberövande
påföljder har även störst risk för återfall. Detta tyder på att Kriminalvården har misslyckats med
att minska risken för återfall för de med mest tidigare belastningar, unga personer och de som
blivit dömda till frihetsberövande åtgärder.
Brottsförebyggande rådet (2017) har analyserat sin egen statistik och Kriminalvårdens
statistik för att försöka förklarar återfall i brott. Analysens resultat visar på att olika grupper
(kön, ålder, tidigare belastningar, och strafftid) har olika risk för att återfalla i brott efter
frigivning. Unga personer i ålder 18–20 år har större risk för att återfalla i brott och personer
som är 60 år och äldre har mindre risk för att återfalla i brott. Brottsförebyggande rådets (2017)
analys visar även att personer som blivit dömda till 2–6 månaders straff har en större risk att
återfalla medan personer som blivit dömda till över två års strafftid har en mindre risk att
återfalla efter frigivning (Brå, 2017). Speciellt personer dömda för sexualbrott har en mindre
risk att återfalla i brott medan personer som blivit dömda för tillgreppsbrott har en större riska
att återfalla efter frigivning (Brå, 2017). Detta trots att andelen dömda för sexualbrott har öka
(Brå, 2017). Både Brottsförebyggande rådet och Kriminalvårdens statistik visar på att återfallet
från anstalt har minskat (Brå, 2017). Återfallsstatistiken visar på att män återfaller mera än vad
kvinnor gör (Brå, 2017). Personer med en strafftid på två till sex månader återfaller mera i brott
än personer med andra strafftider enligt Kriminalvårdens statistik (Brå, 2017).

Matilda Skrifvars

1.7 Hypoteser och frågeställningar
Avhandlingens hypoteser är följande:
1. Man kan minska återfall med hjälp av rätt behandling för den intagne och genom att erbjuda
utbildning.
2. Intagna får inte tillräckligt med hjälp av Kriminalvården.
3. De som har lång fängelsetid har större återfall.
4. De som har varit intagna vid anstalt har en negativ upplevelse av anstaltsvård.
5. Kriminalvården erbjuder inte tillräckligt mycket behandling för de som har korta
fängelsestraff (under 3 månader).
Följande frågeställningar undersöktes också i avhandlingen:
•

Sysselsätts intagna vid anstalter mera än tidigare?

•

Mår intagna vid anstalt psykiskt dåligt?

•

Återfaller personer med korta fängelsestraff mer än de personer som har långa
fängelsestraff?

•

Erbjuder Kriminalvården tillräckligt mycket utbildning och behandling åt de intagna?

Matilda Skrifvars

2. Metod
Studiens hypoteser och frågeställningar ska besvaras genom en kvalitativ analys av foruminlägg
gällande fängelse. Kvalitativ metodik användes för att samla in information för att få en djupare
förståelse av personers upplevelser av fängelse (Holme & Solvang, 1991).

2.1 Sampel
Studien bygger på inlägg från Flashback, www.flashback.org. Flashback har många olika
kategorier där användarna kan starta olika “trådar”, som andra användare sedan kan svara på.
De flesta användarna som valdes ut till studien hade skrivit i forumtråden “Hur var det att sitta
i fängelse?”. Forumtråden “Hur var det att sitta i fängelse?” startades år 2007 och det tillkommer
nya inlägg i tråden ännu idag (9.4.2020) och tråden har över 7900 inlägg. Utgående från
användarnas inlägg i tråden valdes sedan 50 användare som hade suttit i fängelse ut och alla
deras inlägg på Flashback analyserades för att få en så omfattande bild som möjligt om
användaren och dennes upplevelser av Kriminalvården. Användarnas upplevelser av
Kriminalvården och fängelset analyserades och kategoriserades för att få en övergripande bild
över hur Kriminalvården har lyckats med att skapa en miljö som förebygger återfall i brott.
Användarna på Flashback.org kan endast identifieras genom vad de själva väljer att skriva ut.
Det är därför svårt att avgöra vilket kön användarna har eller i vilken ålder de är. Men eftersom
de flesta av inläggen handlar om manliga fängelser med endast manliga avdelningar,
exempelvis anstalten Kumla och anstalten Hall, går det att dra slutsatsen att de flesta inläggen
kommer från manliga användare. Av Sveriges 45 anstalter är sex anstalter avsedda endast för
kvinnliga intagna (Kv, 2019b).

2.2 Procedur
Materialsökningen började med att försöka hitta forum som omfattade ämnet fängelse. Den
första

materialsökningen

gjordes

via

Googles

sökmotor

och

bestod

av

orden

“forum+livet+efter+fängelse” den andra augusti 2019. Sökorden gav över två miljoner träffar.
Majoriteten av träffarna hänvisade till Flashback.orgs forum. Sökningen gjordes därför om på
Flashback.orgs hemsida och sökningen gav 326 olika forumtrådar med orden “livet efter
fängelse”.

Därefter

gjordes

en

till

sökning

på

Flashback.org

med

orden

“fängelse+rehabilitering”, och sökningen gav 342 resultat. Forumtrådar utan svar och med
endast 2-3 svar valdes bort. Forumtråden “hur var det att sitta i fängelse?” bestod av mest svar
och det forumet valdes därför ut till vidare analys. Forumtrådens inlägg sorterades som
relevanta och icke-relevanta inlägg relaterade till Kriminalvården och dess framgång i att

Matilda Skrifvars

förebygga återfall i brott. På basis av inläggens innehåll valdes 50 användare ut och alla dessa
användares inlägg på webbsidan Flashback analyserades. Antalet inlägg gjorda av varje
användare varierade mellan 5 inlägg och över 3000 inlägg. De olika användarnas inlägg
analyserades och relevanta inlägg sammanställdes för att få en så tydlig bild av användarnas
upplevelse av Kriminalvården som möjligt. Först presenteras användarnas alias och hur många
inlägg användaren har gjort på Flashback.org. Om användarna har skrivit ut att de har varit i
fängelse flera gånger eller tidigare blivit dömda, har det antecknats som “ja” i kategorin
“återfall”. De användare som inte har skrivit ut något om tidigare domar eller tidigare
fängelsestraff har antecknats som “okänt”. Eftersom en person kan återfalla i brott under hela
livets gång har det gjorts ett aktivt val att inte anteckna återfall som “nej”.
Därefter har användarnas inlägg analyserats för att identifiera deras upplevelse av anstalter.
Upplevelse av anstalt har kategoriserats som “positiv”, “negativ” eller “okänd”. För att undvika
en personlig tolkning av inlägg, har många användares upplevelse av Kriminalvården beskrivits
som “okänd” i analysen. Detta när upplevelserna endast beskrivs som neutrala eller användaren
objektivt har beskrivit upplevelserna av Kriminalvården (exempelvis endast beskrivit
tidschema på anstalten).
Inläggen har analyserats för att kunna identifiera om användarna har blivit erbjudna någon
sorts sysselsättning under fängelsetiden. Till sysselsättningen har alla sorters utbildningar, alla
behandlingar och annan sysselsättning räknats. Arbete har exkluderats ur kategorin
sysselsättning eftersom alla anstalter i Sverige har arbetsplikt. Därefter har vilken typ av
sysselsättning användaren har blivit erbjuden kategoriserats som “utbildning”, “behandling”
eller “behandling och utbildning”.
Användarnas tid vid fängelset har analyserats och kategoriserats som “lång” och “kort”. Till
lång fängelsetid har straff som är sex månader eller längre kategoriserats. Kort fängelsetid är
straff under sex månader. Användare som inte har definierat längden på sitt fängelsestraff har
antecknats som “okänt”
Om användarna har upplevt att sysselsättningen som de blev erbjuda under sin tid i anstalt
har motsvarat deras förväntningar har det antecknats som “ja”, om inte “nej”, om de inte har
skrivit något om det har det antecknats som “okänt”. Med kategorin “uppfyllde sysselsättningen
i fängelset förväntningarna?” avses om personen upplevde att de fick den hjälp de behövde.
Användarnas upplevelse av sysselsättningen har fått en skild kategori för att underlätta
analysen. Upplevelserna av sysselsättningen kategoriseras med direkta citat från inläggen eller

Matilda Skrifvars

endast en liten notering (såsom “ingen hjälp”) för att få en bättre översikt över
sysselsättningarna.
Användarnas psykiska mående i anstalt har kategoriserats som “positivt”, “negativt” eller
“okänt”. Användarnas psykiska mående i anstalt beskrivs som “okänt” i analysen om
användaren inte har skrivit ut en personlig åsikt eller upplevelse om deras mentala hälsa. Nedan
finns exempel på meningar som användes för att kategorisera användarnas psykiska mående:
“slutade med rättpsyk ett tag och inte fan blev man friskare efter några år på anstalt.”
“Efter muck så väntar depressionen..! Man får inte mycke hjälp av samhället....!”
Därefter kommer en skild kolumn där orsaker till det psykiska måendet i anstalt beskrivs
utgående från inläggen. Den sista kategorin är personernas psykiska mående efter anstalt. Det
har kategoriserats som “positivt”, “negativt” och “okänt”. Detta antecknades för att få en så
täckande bild som möjligt över forum-användarna.

2.3 Mätningens reliabilitet och validitet
För att kunna dra slutsatser grundade på den insamlade data krävs att den är tillförlitlig
(Kjellberg & Sörqvist, 2015). Reliabiliteten handlar om mätningens precision och om
undersökningen går att upprepa (Kjellberg & Sörqvist, 2015). Eftersom all data i denna studie
grundar sig på iakttagelser och uppfattningar om forumanvändarnas inlägg kan reliabiliteten
diskuteras. Även om iakttagelserna och uppfattningarna har gjorts objektivt, kan forskaren
omedvetet ha tolkat inläggen. Mätningen har validitetsbrister eftersom det inte har varit möjligt
att kontrollera om forum-användarna faktiskt har avtjänat ett fängelsestraff. Det finns dock
inget som tyder på att så inte varit fallet.

2.4. Etiska hänsyn
Eftersom användarna på Flashback endast behöver en aktiv mailadress för att registrera sig så
kan man använda sidan anonymt. Men användarna har inte givit sin personliga tillåtelse att
deras inlägg används. De har frivilligt skrivit sina åsikter och upplevelser på forum som vem
som helst har tillgång till. Men anonyma forum bidrar även till att människor kanske vågar
skriva mera öppet om sina erfarenheter och inte känner sig dömda. Det är heller inte möjligt att
identifiera enskilda individer utgående från inläggen som citeras. Forum-användarna som har
valts ut till studien har inte informerats om studien, eftersom detta inte varit möjligt pga. deras
anonymitet. Urvalet av forum-användare har gjorts på basis av vad de har skrivit i forumen.
Kvinnor är underrepresenterade i undersökningens sampel.

Matilda Skrifvars

3. Resultat
3.1 Kriminalvårdens åtgärder för att minska återfall i relation till
återfallsstatistiken
De flesta som återfaller i brott, återfaller redan inom några månader efter frigivning. Av de som
friges från anstalter återfaller hela 40 procent inom tre år (Brå, 2017). Kriminalvården försöker
minska risken för återfall genom att erbjuda intagna vid anstalt olika utslussningsåtgärder redan
i slutet av fängelsestraffen. Dessa utslussningsåtgärder ges för att underlätta övergången mellan
anstalt och livet i frihet.
Trots försöken att underlätta övergången visar statistiken att Kriminalvården inte uppnår sina
mål. Statistiken visar bland annat att unga personer har störst risk för återfall i brott. Ju mera
tidigare belastningar en person har, desto större blir risken för återfall i brott redan inom tre år
efter frigivning (Brå, 2019a). Personer som har blivit dömda till frihetsberövande åtgärder har
störst risk för återfall i brott (Brå, 2019a). Detta tyder på att Kriminalvården inte har uppnått
sina mål i att minska återfall i brott och att utslussnings åtgärderna inte underlättar övergången
tillräckligt.

3.2. Slutsatser från intagnas upplevelser
Av de 50 Flashback användarna vars upplevelser användes till undersökningen återföll 30 i
brott. De resterande 20 användarna antecknades som “Okänt” eftersom det inte fanns
information om huruvida de återföll i brott eller inte. Några av användarna skrev i andra
forumtrådar om brott som de nyligen begått (exempelvis köpt droger) men de antecknades ändå
som “okänt” då de inte har skrivit ut att de har blivit dömda för det. Återfall antecknades som
“okänt” eftersom det är omöjligt att veta om personen inte kommer att återfalla i brott någonsin
igen. Man kan återfall när som helst under hela livet, därför har det inte tagits i beaktande när
personen uttryckligen har skrivit att de inte tänker återfalla i brott igen.
Tiden vid anstalt kategoriserades som lång och kort. Fängelsestraff över sex månader
definierades som lång tid, och fängelsestraff som var mindre än 6 månader definierades som
kort tid. Hela 74 procent av användarna hade varit lång tid på anstalt, medan endast 14 procent
hade kort tid.

Matilda Skrifvars

Upplevelsen av tiden vid anstalterna var

positiv
30 %

mestadels negativ, 29 av 50 upplevde tiden
negativt. Sju av användarnas upplevelser kunde
negativ
57 %

inte kategoriseras, eftersom de endast beskrivit
tiden vid anstalt objektivt (exempelvis beskrivit
tidschemat vid anstalten), deras upplevelse

okänt
13 %

kategoriserades därför som “okänt”. Fjorton av
negativ

okänt

positiv

Figur 1. Upplevelse av anstalt.

forumanvändarna beskrev sin tid vid anstalt som
positiv. Av de som upplevde tiden vid anstalt
som negativ hade 34 procent återfall.

Elisabeth1965 (2015) ” Ett svenskt fängelse är ett samhälle i samhället med
egna lagar. Gissa om jag känner igen det du skriver! Själv blev jag knallad
från öppen till sluten för att ha skrivit brev till min man där jag beskrev
vardagen med mina fängelsekamrater. I min värld helt oskyldiga brev. Någon
kände sig plötsligt "hotad" av mig. Det står inte i någon fängelseförordning
att man inte får skriva om vad som helst i breven, särskilt när det är saker
som man helt öppet pratar om på anstalten som när man muckar t.ex. Jag
ville förstås överklaga förflyttningen till sluten men kunde inte eftersom jag
"av säkerhetsskäl" inte fick veta vad jag egentligen anklagades för. Hur ska
man då kunna överklaga? Är det här ett rättssamhälle? Nej, absolut inte! Jag
pissar på fängelsesystemet!”
When6loves9 (2015) ” Har själv suttit en längre tid i fängelse i början klass
1 och senare klass 2. Det du glömde att nämna var dock hur personalen eller
"plitarna" hela tiden utövar pennalism och får bete sig hurfansomhelst utan
några som helst konsekvenser regelrätta tjänstefel osv. Kan tex handla om
att de avslår din permission eller "slarvar bort" permissionsansökan 3
timmar innan permission ska äga rum. Som ursäkt så hänvisar man hela tiden
till paragrafer som inte existerar och att man har rätt att begära omprövning
hos kriminalvården som tar typ några månader, vilket i sin tur är meningslöst
då beslutet inte kommer ändras av KV. Ja då har man bara förvaltningsrätten

Matilda Skrifvars

kvar och det tar ytterligare några månader, så de med kortare straff hinner
mucka innan man fått svar på alla överklaganden.
För att summera så är Kriminalvården i Sverige är riktigt jävla värdelös! Du
som intagen är en skit i deras ögon och du har inte ens några av de rättigheter
som nämns i FNs deklaration om just mänskliga rättigheter.”
JesC (2011) ”Jag har precis blivit villkorligt frigiven från Hinseberg efter att
ha avtjänat ett straff på 1 år och 2 månader. Gissa om jag mött på folk med
fördomar mot Kriminalvården?!
Att kriminalvården inte skulle vara till någon hjälp för de intagna är
skitsnack. Jag har aldrig fått så mycket hjälp som jag har fått under den tid
jag levt under kriminalvårdens vingar. Tack vare dem har jag idag blivit
drogfri och tagit tag i mina problem.
Visst är det så att de har brister i deras funktion ibland med vilken myndighet
har inte det?
De intagna som gnäller är de intagna som från dag ett kommer in med en
negativ attityd och den attityder beror på att de beskyller alla andra förutom
dem själva för de brott de har begått.
Ge Kriminalvården lite kredit och visa att du vill ha deras hjälp, då kommer
du också att få den!”
44 procent av forumanvändarna hade blivit erbjudna någon form av sysselsättning i anstalt.
Arbete räknades inte som sysselsättning eftersom Sverige har arbetsplikt vid sina anstalter.
Sysselsättningsformerna som identifierades var någon form av utbildning eller behandling.
Endast 14 procent skrev uttryckligen att de inte blev erbjudna någon form av sysselsättning. Av
de som blev erbjudna sysselsättning hade 28 procent återfall, men av alla forumanvändarna (50
personer) hade hela 28 procent återfall i brott.
Av de som blev erbjudna sysselsättning blev 14 procent erbjudna någon form av utbildning.
Endast 4 procent av de som blev erbjudna utbildning hade återfall. Av de som blev erbjudna
sysselsättning blev 28 procent erbjudna någon form av behandling. En av dessa blev erbjuden
behandling via frivården men fick ingen hjälp vid anstalt.

Matilda Skrifvars

Utbildning
9%

Ingen
sysselsättning
9%

Behandling
18 %

Stearling_morrison (2014) ”Har
aldrig suttit på någon klass 1:a
men har suttit på lite olika 2:or.
Under själva anstalts tiden har jag

Okänt
64 %

aldrig upplevt någon typ av

Utbildning
Behandling
Okänt

vård/rehablitering, det fanns dock
möjligheter att söka sej in på

Figur 2. Sysselsättningsform vid anstalt.

behandlingsavdelning på ett par
utav anstalterna, vilket säkert hade någon bättre form av rehabilitering.
Dock har jag två gånger vid muck fått möjligheten att flytta rätt in på
behandlingshem. Jag fick även särskild permission ena gången för att besöka
behandlingshemmet som det var tänkt att jag skulle flytta in på. Den gången
sket jag i det, men sista voltan satt jag bara två månader och ändå lyckades
min kontaktman tillsammans med soc ordna så jag kunde flytta in direkt på
ett bra behandlingshem, vilket antagligen räddade mitt liv. Jag tror det
hänger mycket på soc i din kommun hur pass bra hjälp man får efter voltan.”
Av de 28 procent som blev erbjudna behandling återföll 8 procent senare i brott.
Sanningenomkv (2017) ”[...] Största lögnen är nog att man individanpassar
sysselsättning och hur man sitter av sitt straff. Det gör dom inte.

Återfall gentemot möjlighet till sysselsättning
16
14
12
10
8
6
4
2
0
ja

nej

okänt

ja

ja
Figur 3. Möjligheten till sysselsättning gentemot återfall.

nej
okänt

okänt

Matilda Skrifvars

Kriminalvården är idag en av Sveriges största producenter av diverse saker.
Vi gjorde allifrån fruktlådor till systembolaget till bord till caféer. Därför är
det viktigast för KV att alla intagna slavar så att de får sina grejjer sålda och
därmed CASH in till staten. Det är därför en anstalt med 250 intagna kan ha
typ 10 skolplatser för om fler går i skolan så är det inte tillräckligt många
som jobbar.... och då får inte dom i pengar osv. Så visst kostar en intagen
mycket pengar, men nog fan jobbar dom in en del i efterhand också.”
26 procent upplevde att sysselsättningen vid anstalten inte uppfyllde deras förväntningar, men
även 26 procent upplevde att sysselsättningen uppfyllde deras förväntningar. Av de resterande
48 procent kunde det inte avgöras om de hade några förväntningar på sysselsättningen och deras
upplevelse kategoriserades därför som “okänt”.
Maaac (2011) “studera är något jag proppagerat för starkt i mina tidigare
inlägg. Men jag kan ju säga att kriminalvården gör det inte lätt för en som
vill studera något seriöst. Jag påbörjade en utbildning på distans när jag var
på sluten, men denna kunde jag inte fullfölja under min tid i fängelse eftersom
det krävde att jag skulle vara uppkopplad till en server där uppgifter och
övningar låg uppe. Och det nekades av ledningen. Så uppmuntrad blev man
av dom.”
Durien (2017)“Intressant tråd. Jag har avtjänat ett straff efter att ha blivit
dömd. Av intigritesskäl kommer jag inte att ge den exakta tiden, jag satt mer
än tre och mindre än fyra år. Som sexualbrottsdömd tillhör du nästan aldrig
de yrkeskriminella, ändå kommer KV att behandla dig som en sådan. Att bara
bli arresterad och häktad är ett trauma. I mitt fall kom jag aldrig mer tillbaka
till den lgh. där jag bodde, mitt liv utarbetades och att fatta det tog tid. Jag
är inte oskyldig vilket har gjort det meningsfullt att i ROS titta på den jag var.
I mitt fall har KV hjälpt. [...] Det positiva? Jag fick hjälp och insikt om ett
destruktivt beteende. Begå nya brott? Aldrig!!”
Knows (2008) “Har suttit och anser att det är en jävla förvaring och vuxen
dagis. Skött mig iflera år och ser på det idag som helt bortkastad jävla
tid,varken klokare eller rehabliterad.”

Matilda Skrifvars

Kingfreddie (2009) “Fick 4.5 år. Satt första 2 åren på Kumla, sen 6 mån på
Halmstad och sen 6 mån på p34 (X-it i Malmö). Hela tiden flöt på bra,
pluggade, tränade och spelade kort. Hur soft som helst. Satt hela tiden på
avdelningar med självförvaltning vilket var jävligt bra. Maten är A och O när
man sitter inne. Nån som frågade om man kunde måla tavlor... När jag satt
på Kumla så var där en snubbe som kallade sig konstnär (fast jag målade
bättre än han) och han hade fått tillstånd att ta in färger,dukar och staffli till
ett speciellt låst rum där han kunde sitta. Men det är inte alltid det går att
ordna. För det mesta säger dom nog nej, speciellt om du bara har kortare
strafftid (under 4 år). Men på Halmstads behandlingsavdelning finns det
däremot en skapande verkstad som man är i halva dagen. Där har dom allt
du behöver för att måla. Både i olja och vattenbas. Samt massa annat. Soft
som fan.”
kaffevolta (2013)“Jag var på Halsmstad under 2008 och det var skitbra där.
Både deras behandlingsavdelning och normalavdelningen var bra. Avspänd
stämning och inte mycket bråk. Jag hade tagit det istället för Borås vilken
dag i veckan som helst.”
60 procent av de som undersöktes upplevde

positivt
17 %

negativt psykiskt mående under sin tid vid
anstalt, medan endast 17 procent beskriv sitt
psykiska mående som positivt under tiden i
anstalt. Av de som undersöktes hade 23

okänt
23 %

negativt
60 %

procent inte beskrivit sitt psykiska mående
under tiden i anstalten alls och beskrevs
därför som “okänt” i analysen.

negativt

okänt

Figur 4. Psykiskt mående vid anstalt.

positivt

Centon (2013) “Exakt. Vissa klarar
knappt öppna en dörr, de bara står
och väntar på att någon ska öppna

den. Jag satt själv under en jobbig del av mitt liv och jag tyckte verkligen om
det pga man slipper allt vad ansvar heter tex, det är som en egen liten värld
där inne, ett eget samhälle där allt finns, läkare, tandläkare, arbete, kurser,
bibliotek, biljard, ja allt... Samt vill man ha något så skriver man bara en

Matilda Skrifvars

anhållan så fixar någon annan det. Man blir väckt på morgonen innan
arbetet. Är det något så ropar plitarna i högtalarna bara…”
RoLLiT (2009)“Jag tyckte det var ganska schyst att sitta inne. Fick 1år.
Fördrev den med att gå massa program, och göra svetsutbildning. Satt på
Kristianstad Ungdomsavd. Muckade för snart 2 månader sen och har väl
ändrat lite på livet. Knarkar inte lika helvetes mycket som innan, och begår
inga stora brott.”
Abb96 (2017) “Fick sitta av ett ganska långt straff när jag blev 18, blev
häktad på min 18 årsdag den känslan var obeskrivlig.... Satt inlåst från jag
va 18 tills jag vart 21 och kom i somras ut och efter det har livet gått åt mer
åt helvete för varje dag som går. Finns inget jag kan göra åt det. Fängelse
förstör livet och det hjälper inget alls.”
Visslaren (2010) “För mig var kåken utan tvekan det tråkigaste och psykiskt
påfrestande jag varit med”.
Av de som hade återfall upplevde den största delen (36 procent) negativt psykiskt mående under
tiden i anstalt, men hela 20 procent av de som upplevde positivt psykiskt mående efter sin tid i
anstalt hade återfall.

Återfall gentemot psykiskt mående
20
18
16
14
12
10
8
6
4
2
0
negativt

okänt
ja

positivt

negativt

okänt

positivt

okänt

Figur 5. Återfall gentemot psykiskt mående vid anstalt.

Undersökningen visar att de med lång fängelsetid har större chans för återfall (hela 50
procent hade återfall). Det bör dock beaktas att hela 74 procent av de som undersöktes hade
lång fängelsetid vilket gör det svårt att dra en definitiv slutsats.

Matilda Skrifvars

4. Diskussion
4.1 Sammanfattning av resultaten
Den första hypotesen för avhandlingen var att man kan minska återfall med hjälp av rätt
behandling och utbildning åt intagna. Undersökningen visar att de som erbjuds utbildning har
mindre risk för återfall och även att de som erbjuds behandling har mindre risk för återfall (även
om procenten återfall för de som erbjöds behandling var något högre).
Många av de som undersöktes upplevde att de inte fick tillräcklig hjälp av Kriminalvården
(22 % uppgav att de inte fick hjälp av Kriminalvården). Undersökningen visade även att den
tredje hypotesen om att långa fängelsestraff korrelerar med större risk för återfall uppfylldes.
Undersökningens resultat tyder även på att på att den större delen (58 %) av de undersökta har
en negativ upplevelse av fängelse. Den femte hypotesen om att Kriminalvården inte erbjuder
tillräckligt mycket behandling åt de som har kort fängelsetid kunde varken bekräftas eller
förkastas på grund av det låga antalet med korta fängelsestraff. Sysselsättningen vid anstalt
varierar, men största delen av de intagna deltar i någon form av sysselsättning.
Resultaten från undersökningen visar även på att de som är intagna vid anstalt mår psykiskt
dåligt, och största orsaken till detta är missbruksproblematik. Eftersom undersökningens
sampel var begränsat, visar inte resultaten på en signifikant skillnad i fängelsestraffens längd
och återfall. Resultaten från undersökningen visar på att Kriminalvårdens utbud av utbildning
och behandling är mycket begränsad.

4.2 Forskningens implikationer
Undersökningen tyder på att Kriminalvårdens utbud av utbildning inte tillgodoser de intagnas
önskan att studera. I dagens läge erbjuds utbildning och behandlingsprogram i stor utsträckning
endast till intagna med långa fängelsestraff. Man borde istället undersöka om det är möjligt att
genomföra behandlingsprogram under en kort tid och således kunna erbjuda korta
behandlingsprogram

till

de

intagna

med

korta

fängelsestraff.

Kriminalvårdens

behandlingsprogram borde även omformas och undersökas mera grundligt om de uppnår sina
mål, det vill säga om behandlingsprogrammen bidrar till minskad risk i återfall.
Utbudet av utbildning borde även bli större för att kunna tillgodose så många intagna som
möjligt. Antalet studieplatser per anstalt varierade kraftigt och många av de intagna ville studera
men kunde inte för att de hade för korta straff eller behövde en mer avancerad utbildning än det

Matilda Skrifvars

som erbjöds. Med hjälp av utbildning kan man minska risken för återfall och öka de intagnas
chanser till att få anställning efter att ha avtjänat sitt straff.
Undersökningen tyder på att missbruk är det största problemet bland frigivna. Man borde
därför undersöka hur man kunde göra frivården bättre. Detta kunde göras genom att bemöta de
frigivna på ett bättre sätt och få en personlig kontakt med dem.

4.3 Forskningens begränsningar
Eftersom undersökningens sampel var mycket begränsat är det svårt att dra definitiva slutsatser
om informationen som framkom. Det fanns även svårigheter med att värdera andra individers
personliga upplevelser och kategorisera dem på ett adekvat sätt.
Svårigheter fanns även i att kunna förklara varför personerna återföll i brott utan att kunna
intervjua dem. Svårt att avgöra om personerna faktiskt har suttit i fängelse eller om de hittar på
då de är anonyma, vilket sänker validiteten i undersökningen.
Undersökningens sampel innehåller inte en jämn fördelning av användare som har suttit i
fängelse under kort tid och lång tid. Försvåras att kunna dra slutsats gällande lång tid och kort
tid.
Många av inläggen som analyserades var även över 10 år gamla. Detta ger en skev
uppfattning om hur Kriminalvården fungerar i dagens läge eftersom Kriminalvården har
genomgått många förändringar under de senaste 10 åren. Kriminalvården har exempelvis
förbättrat sina behandlingar och utbildningar under de senaste 10 åren.

4.4. Förslag till fortsatt forskning
Hur skulle man kunna motverka återfall bättre? Eviga frågan: strängare straff eller bättre
rehabilitering?
Får att få en bättre bild av återfall och Kriminalvårdens framgång krävs ett större
forskningssampel. Genom att intervjua intagna och frigivna skulle man få en tydligare bild av
vad Kriminalvården lyckas med och vad Kriminalvården misslyckas med i frågan om återfall.
Personliga intervjuer skulle möjliggöra att utvärdera intagna och frigivnas upplevelser
grundligare. Ett sätt att utveckla utbildning och behandling till intagnas fördel skulle vara
genom att utvecklingen sker i samråd med de intagna. Många av de intagna ansåg att de inte

Matilda Skrifvars

fick den hjälp de behövde av Kriminalvården och personalen vid anstalterna, eller blev illa
bemött av personalen. Framtida forskning skulle kunna göras på hur man behandlar intagna
mera humant och om detta inverkar på risken för återfall. Genom att minska risken för återfall
och få frigivna att hitta arbete efter anstaltsvistelse, skulle de frigivna kunna bli laglydiga
medborgare som betalar skatt och således bli en tillgång till samhället istället för en belastning
och kostnad. Många av de frigivna upplever utslussningsåtgärderna som Kriminalvården har
som bristfälliga.
“TattooedFucker (2017) ”Utsluss är ett finare ord men i själva verket finns
de ingen man släpps ut med en påse och för små kläder då man går upp i
vikt.”.
Framtida forskning kunde därför med fördel fokusera på huruvida ökat stöd vid utslussning
från anstalt kunde minska återfallsrisken.

Matilda Skrifvars

Referenser
Andersen, S., & Skarðhamar, T. (2013) Å måle gjentatt kriminalitet – hvem, hva og når?
https://www.ssb.no/sosiale-forhold-og-kriminalitet/artikler-og-publikasjoner/aa-maalegjentatt-kriminalitet-hvem-hva-og-naar
Brottsbalken (SFS 1962:700). https://www.riksdagen.se/sv/dokument-lagar/dokument/svenskforfattningssamling/brottsbalk-1962700_sfs-1962-700.
Brottsförebyggande rådet, Brå (2015). Arbete, utbildning och behandling i svenska anstalter en studie om intagnas sysselsättning. Rapport 2015:20. Stockholm: Brottsförebyggande
rådet.
Brottsförebyggande rådet, Brå (2017). Utvecklingen av återfall efter fängelse - beskrivning av
Brås och Kriminalvårdens statistik och analys av en möjlig förklaring till minskningen.
Kortanalys 4/2017. Stockholm: Brottsförebyggande rådet.
Brottsförebyggande rådet, Brå (2019a). Kriminalstatistik 2012 - återfall i brott. Slutlig
statistik. Stockholm: Brottsförebyggande rådet.
Brottsförebyggande rådet, Brå (2019b). Kriminalstatistik 2018 - kriminalvård. Slutlig
statistik. Stockholm: Brottsförebyggande rådet.
Bun, M., Kelaher, R., Sarafidis, V., & Weatherbun, D., (2019). Crime, deterrence and
punishment revisited. Empirical Economics. doi:10.1007/s00181-019-01758-6.
Ekström, L. (2000). Återfall i brott - en översikt. Stockholm: Brottsförebyggande rådet.
Ellison, M., Szifris, K., Horan. R, & Fox, C. (2017). A rapid evidence assessment of the
effectiveness of prison education in reducing recidivism and increasing employment.
Probation Journal, 64,108–128. doi:10.1177/0264550517699290.
Fängelselagen (SPS 2010:610). https://www.riksdagen.se/sv/dokumentlagar/dokument/svensk-forfattningssamling/fangelselag-2010610_sfs-2010-610.
Holme, I. M., & Solvang, B. K., (1991). Forskningsmetodik. Lund: Studentlitteratur.
Iglesias, J. R., Semeshenko, V., Schneider, E. M., & Gordon, M. B., (2012). Crime and
punishment: Does it pay to punish?. Physica, A 391, 3842–3950.
doi:10.1016/j.physa.2012.03.001.
Kjellberg, A, & Sörqvist, P. (2015). Experimentell metodik för beteendevetare. Lund:
Studentlitteratur.
Kriminalvården, Kv (2007). Kriminalvårdens vision. https://www.kriminalvarden.se/omkriminalvarden/kriminalvardens-uppdrag/kriminalvardens-vision/

Matilda Skrifvars

Kriminalvården, Kv (2014). Utvärdering av Kriminalvårdens behandlingsprogram.
Sammanfattningsrapport. Norrköping: Kriminalvården.
Kriminalvården, Kv (2018). KOS 2017 - Kriminalvård och statistik. Norrköping:
Kriminalvården.
Kriminalvården, Kv (2019) Nytt sexualbrottsprogram i kriminalvården.
https://www.kriminalvarden.se/om-kriminalvarden/nyheter/2019/april/nyttsexualbrottsprogram-i-kriminalvarden/
Kriminalvården, Kv (2019a). Behandling och vård.
https://www.kriminalvarden.se/behandling-och-vard/
Kriminalvården, Kv (2019b). Fängelse.:
https://www.kriminalvarden.se/fangelse-frivard-och-hakte/fangelse/
Kriminalvården, Kv (2019c). Kriminalvårdens etiska kod.
https://www.kriminalvarden.se/globalassets/om_oss/upphandling/kriminalvardens-etiskakod1.pdf
Kriminalvården, Kv (2019d). Kriminalvårdens vision. https://www.kriminalvarden.se/omkriminalvarden/kriminalvardens-uppdrag/kriminalvardens-vision/
Kriminalvården, Kv (2019e) Om kriminalvården. www.kriminalvarden.se/omkriminalvarden.
Kriminalvården (2019f). Nordisk statistik 2013-2017. Kriminalvården, Norrköping.
Kriminalvården, Kv (2020a). Ackreditering av Kriminalvårdens behandlingsprogram.
https://www.kriminalvarden.se/behandling-och-vard/behandlingsprogram/ackreditering/
Kriminalvården, Kv (2020b). Behandlingsprogram.
https://www.kriminalvarden.se/behandling-och-vard/behandlingsprogram/
Kriminalvården, Kv (2020c) Utbildning och arbete.
https://www.kriminalvarden.se/behandling-och-vard/utbildning-och-arbete/
Middlemass, K., M., & Smiley, C. (2016). Doing a bid: The construction of time as a
punishment.Prison Journal, 96,793–813. doi:10.1177/0032885516671872
Mitchell O., Wilson D., & MacKenzie D. (2012). The effectiveness of incarceration-based
drug treatment on criminal behavior: A systematic review. Campbell Systematic Reviews
2012, 18.
Nationalencyklopedin (2020). Straffvärde. https://www-nese.ezproxy.vasa.abo.fi/uppslagsverk/encyklopedi/l%C3%A5ng/straffv%C3%A4rde
Nationalencyklopedin (2020b) Rättsuppfattning. https://www-nese.ezproxy.vasa.abo.fi/uppslagsverk/ordbok/svensk/r%C3%A4ttsuppfattning

Matilda Skrifvars

Nationalencyklopedin (2020c). Rättsmedvetande. https://www-nese.ezproxy.vasa.abo.fi/uppslagsverk/encyklopedi/l%C3%A5ng/r%C3%A4ttsmedvetande
Ross J, Qualey E, Newman E, & Tansey L. (2013). The impact of psychological therapies on
violent behaviour in clinical and forensic settings: a systematic review. Aggression &
Violent Behavior, 18, 761–773. doi:10.1016/j.avb.2013.09.001
Runeson B., & Haglund A. (2013). Självmord efter frigivning från fängelse. Norrköping:
Kriminalvården.
Sarnecki, J. (2014). Introduktion till kriminologi, volym I. Studentlitteratur AB, Lund.
Sarnecki, J. (2015). Introduktion till kriminologi, volym II. Studentlitteratur AB, Lund.
Sarnecki, J. (2017). Brottsligheten och samhället. Studentlitteratur AB, Lund.
Van Ginneken, E., &Hayes, D. (2017). ‘Just’ punishment? Offenders’ views on the meaning
and severity of punishment. Criminology & Criminal Justice, 17, 62–78.
doi:10.1177/1748895816654204.
Welsh, B., & Rocque, M. (2014). When crime prevention harms: a review of systematic
reviews. Journal of Experimental Criminology, 10, 245–266. doi:10.1007/s11292-0149199-2

Flashback referenser:
Abb96 (2017). Re: Fängelset förstörde mitt liv. [online forum comment]
https://www.flashback.org/p62061484#p62061484.
Centon (2013). Re: Hur var det att sitta i fängelse? Samlingstråd. [online forum comment]
https://www.flashback.org/p43672409#p43672409.
Durien (2017). Re: Har suttit i svensk fängelse för sexbrott - Hur funkar kriminalvården?.
[online forum comment] https://www.flashback.org/p62552345#p62552345.
Elisabeth1965 (2015). Re: Till alla er som ständigt drar repliken ”Sveriges fängelser är
lyxiga” [online forum comment]. https://www.flashback.org/t2621345.
JesC (2011). Re: Kriminalvården i Sverige [online forum comment].
https://www.flashback.org/p30132871#p30132871.
kaffevolta (2013). Re: Hur var det att sitta i fängelse? Samlingstråd [online forum comment].
https://www.flashback.org/p41419328#p41419328.

Matilda Skrifvars

Kingfreddie (2009). Re: Hur var det att sitta i fängelse? Samlingstråd [online forum
comment]. https://www.flashback.org/p18776386#p18776386.
Knows (2008). Re: Hur var det att sitta i fängelse? Samlingstråd [online forum comment].
https://www.flashback.org/p13454444#p13454444.
Maaac (2011). Re: Kriminalvården i Sverige [online forum comment].
https://www.flashback.org/p29545169#p29545169.
RoLLiT (2009). Re: Hur var det att sitta i fängelse? Samlingstråd [online forum comment].
https://www.flashback.org/p19128122#p19128122.
Sanningenomkv (2017). Re: Suttit i svensk fängelse för sexbrott – Hur funkar
kriminalvården? [online forum comment]. https://www.flashback.org/t2896313.
Stearling_morrison (2014). Re: Hur var det att sitta i fängelse? Samlingstråd [online forum
comment]. https://www.flashback.org/p50090633#p50090633.
TattooedFucker (2017). Re: Suttit i svensk fängelse för sexbrott – Hur funkar kriminalvården?
[online forum comment]. https://www.flashback.org/t2896313.
Visslaren (2010). Re: Hur var det att sitta i fängelse? Samlingstråd [online forum comment].
https://www.flashback.org/p20960153#p20960153.
When6loves9 (2015). Re: Till alla er som ständigt drar repliken ”Sveriges fängelser är
lyxiga” [online forum comment]. https://www.flashback.org/t2621345.

Matilda Skrifvars

Appendix
Fängelselagen i Sverige
1 kap. Inledande bestämmelser
Lagens innehåll och tillämpningsområde
1 § Denna lag innehåller bestämmelser om verkställighet av fängelse i kriminalvårdsanstalt.
Bestämmelserna avser
- placering (2 kap.),
- sysselsättning och ersättning (3 kap.),
- fritid (4 kap.),
- personliga tillhörigheter (5 kap.),
- vistelse i gemensamhet och avskildhet (6 kap.),
- besök och andra kontakter (7 kap.),
- särskilda kontroll- och tvångsåtgärder (8 kap.),
- hälso- och sjukvård (9 kap.),
- permission och annan tillfällig vistelse utanför anstalt (10 kap.),
- särskilda utslussningsåtgärder (11 kap.),
- varning och uppskjuten villkorlig frigivning (12 kap.), samt
- beslut och överklagande m.m. (13-15 kap.).
2 § Den som är intagen i anstalt får under verkställigheten vistas utanför anstalten i enlighet
med vad som föreskrivs i denna lag. En intagen får under verkställigheten även vistas utanför
anstalten om det sker med stöd av bestämmelser i annan lag om tillfälligt överförande av
frihetsberövade personer till en annan stat.
Som vistelse utanför anstalt anses inte att en intagen, genom Kriminalvårdens försorg,
transporteras utanför en anstalt med anledning av att ett beslut enligt lagen ska verkställas.

Matilda Skrifvars

Vid vistelse utanför anstalt enligt 11 kap. 1 § första stycket 2-4 gäller inte 2-10 kap. Lag
(2018:1259).
3 § Bestämmelser om när fängelsestraff får verkställas och hur strafftid ska beräknas finns i
strafftidslagen (2018:1251). Lag (2018:1259).
Verkställighetens mål och utformning
4 § Varje intagen ska bemötas med respekt för sitt människovärde och med förståelse för de
särskilda svårigheter som är förenade med frihetsberövandet.
5 § Verkställigheten ska utformas så att den intagnes anpassning i samhället underlättas och
så att negativa följder av frihetsberövandet motverkas.
Verkställigheten ska, i den utsträckning det är möjligt utan att kravet på samhällsskydd
eftersätts, särskilt inriktas på åtgärder som är ägnade att förebygga återfall i brott. För varje
intagen ska det upprättas en individuellt utformad verkställighetsplan.
Verkställigheten ska planeras och utformas efter samråd med den intagne och i samverkan med
berörda myndigheter.
6 § Verkställigheten får inte innebära andra begränsningar i den intagnes frihet än som följer
av denna lag eller som är nödvändiga för att ordningen eller säkerheten ska kunna upprätthållas.
En kontroll- eller tvångsåtgärd får endast användas om den står i rimlig proportion till syftet
med åtgärden. Om en mindre ingripande åtgärd är tillräcklig ska den användas.
Särskilda villkor för långtidsdömda
7§

För en intagen som avtjänar fängelse i lägst fyra år ska det, om det inte är uppenbart

obehövligt, beslutas om de särskilda villkor som av säkerhetsskäl är nödvändiga när det gäller
1. placering i anstalt,
2. vistelse utanför anstalt enligt 10 kap. 1 och 2 §§, och
3. särskilda utslussningsåtgärder enligt 11 kap. 1 §.
Om det finns särskilda skäl ska villkor enligt första stycket också
beslutas för en intagen som har dömts till fängelse i lägst två år.

Matilda Skrifvars

8 § Prövning av vilka särskilda villkor som ska gälla för verkställigheten enligt 7 § ska ske så
snart verkställigheten påbörjas eller annars när det finns behov av det. Villkoren ska omprövas
när det finns anledning till det.
Ett beslut om placering, permission, särskild permission eller särskilda utslussningsåtgärder får
inte meddelas i strid med de särskilda villkoren.
2 kap. Placering
Placering i anstalt
1 § En intagen får inte placeras så att han eller hon underkastas mer ingripande övervakning
och kontroll än som är nödvändigt för att ordningen eller säkerheten ska kunna upprätthållas.
Vid beslut om placering ska, i den utsträckning det är möjligt, hänsyn tas till den intagnes behov
av sysselsättning, omvårdnad och en lämplig frigivningsplanering.
2 § En intagen får inte placeras så att han eller hon vistas tillsammans med intagna av motsatt
kön. En intagen får dock medges att vistas med intagna av motsatt kön om det är lämpligt och
de intagna samtycker till det.
Placering av unga
3 § En intagen som är under arton år får inte placeras så att han eller hon vistas tillsammans
med intagna över arton år, om det inte kan anses vara till hans eller hennes bästa.
Placering på säkerhetsavdelning
4 § En intagen får placeras på en avdelning med särskild hög grad av övervakning och kontroll
(säkerhetsavdelning) om
1. det finns en varaktig risk för att den intagne rymmer eller fritas och det kan antas att han
eller hon är särskilt benägen att fortsätta allvarlig brottslig verksamhet, eller
2. det finns särskild anledning att anta att det behövs för att hindra den intagne från allvarlig
brottslig verksamhet under vistelsen i anstalt.
Ett beslut om placering på en säkerhetsavdelning ska omprövas så ofta det finns anledning till
det, dock minst en gång i månaden.
Placering i häkte
4 a § I anslutning till omplacering får en intagen placeras i häkte

Matilda Skrifvars

1. i avvaktan på anstaltsplacering, om det är nödvändigt med hänsyn till ordningen eller
säkerheten, eller
2. om det behövs med hänsyn till transportförhållandena.

Den intagne får i de fall som avses i första stycket tillfälligt placeras i polisarrest. Är den intagne
under arton år får han eller hon placeras i polisarrest endast om det är absolut nödvändigt. Lag
(2018:1259).
4 b § Tiden i häkte med stöd av 4 a § första stycket får inte vara längre än nödvändigt och inte
längre än sju dagar, om det inte finns särskilda skäl för en längre tid. Även om det finns särskilda
skäl får tiden inte vara längre än trettio dagar.
Vid tillämpning av första stycket ska tid i polisarrest räknas som tid i häkte. Lag (2018:1259).
Tillstånd att ha spädbarn hos sig
5 § En intagen får medges att ha sitt spädbarn hos sig, om det kan anses vara till barnets bästa.
3 kap. Sysselsättning och ersättning
Den intagnes rätt till sysselsättning
1 § En intagen ska ges möjlighet till sysselsättning i form av arbete, utbildning, brotts- och
missbruksrelaterad programverksamhet eller annan strukturerad verksamhet.
Sysselsättningsplikt
2 § En intagen är skyldig att utföra eller delta i den sysselsättning som anvisas honom eller
henne.
En intagen som uppbär ålderspension enligt socialförsäkringsbalken får inte åläggas någon
sysselsättning.
En intagen som har beviljats sjukersättning eller aktivitetsersättning enligt samma balk får
åläggas sysselsättning bara av den art och den omfattning som kan anses lämplig för honom
eller henne.
En intagen får inte åläggas att underkasta sig behandling av medicinsk karaktär.
Ersättning

Matilda Skrifvars

3 § En intagen har rätt till ersättning från Kriminalvården om
1. han eller hon har utfört eller deltagit i anvisad sysselsättning, och
2. ersättning för sysselsättningen inte betalas ut av någon annan.
4 § Kriminalvården ska, för permissions- och frigivningsändamål, hålla inne en tiondel av den
ersättning som avses i 3 §. Kriminalvården får i särskilda fall medge att den ersättning som hålls
inne används för annat ändamål.
Ersättning som hålls inne ska betalas ut till den intagne senast i samband med att han eller hon
inte längre ska vara berövad friheten.
I fråga om den som är dömd till utvisning får ersättning som hålls inne enligt första stycket
användas för betalning av en sådan resa som avses i 19 kap. 1 § utlänningslagen (2005:716).
5 §

Om en intagen uppsåtligen har skadat egendom som tillhör eller har upplåtits till

Kriminalvården, får Kriminalvården av den ersättning som avses i 3 § ta ut ett belopp som
motsvarar kostnaderna för att ersätta eller på annat sätt återställa egendomen.
6 § Ersättning som avses i 3 § får inte utmätas.
4 kap. Fritid
Vistelse utomhus
1 § En intagen ska ges möjlighet att vistas utomhus minst en timme varje dag, om det inte
finns synnerliga skäl mot det.
Fritidssysselsättning
2 § En intagen ska ges möjlighet att på lämpligt sätt ägna sig åt fysisk aktivitet och annan
fritidssysselsättning.
Utbud av massmedier
3 § En intagen ska ges möjlighet att på lämpligt sätt följa vad som händer i omvärlden.
Religionsutövning
4 § En intagen ska ges möjlighet att på lämpligt sätt utöva sin religion.
Förtroenderåd

Matilda Skrifvars

5§

En intagen ska ges möjlighet att på lämpligt sätt sammanträda med andra intagna för

överläggning i frågor som är av gemensamt intresse för de intagna (förtroenderåd).
Ett förtroenderåd ska ges möjlighet att på lämpligt sätt överlägga med ledningen för anstalten.
5 kap. Personliga tillhörigheter
1 § En intagen får ta emot och inneha böcker, tidskrifter och tidningar, dock inte sådana som
kan
1. äventyra ordningen eller säkerheten, eller
2. antas motverka den behandling som han eller hon genomgår.
I övrigt får en intagen ta emot och inneha de personliga tillhörigheter som är motiverade med
hänsyn till att verkställigheten ska kunna genomföras på ett ändamålsenligt sätt.
2 § Tillhörigheter som en intagen inte får ta emot och inneha får omhändertas och förvaras för
den intagnes räkning.
Tillhörigheter som omhändertagits ska lämnas ut till den intagne senast i samband med att han
eller hon inte längre ska vara berövad friheten.
En intagen får inte utan särskilt medgivande disponera pass och pengar som omhändertagits
enligt första stycket.
3 § Tillhörigheter som omhändertagits får på den intagnes bekostnad sändas till den adress där
han eller hon är folkbokförd eller till annan adress som han eller hon anger.
4 § Lämnar en intagen kvar tillhörigheter i en anstalt ska tillhörigheterna förvaras där i tre
månader från det att frihetsberövandet upphört. Om tillhörigheterna inte har hämtas ut inom
denna tid, får de genom Kriminalvårdens försorg säljas eller, om det inte är möjligt, förstöras.
Om Kriminalvården har sålt en intagens tillhörigheter, har han eller hon rätt till skälig
ersättning. Sådan ersättning får inte betalas ut med ett högre belopp än som har influtit vid
försäljningen.
6 kap. Vistelse i gemensamhet och avskildhet
Gemensamhet

Matilda Skrifvars

1 § En intagen ska under den tid då han eller hon är skyldig att utföra eller delta i sysselsättning
vistas tillsammans med andra intagna (gemensamhet), om inte annat anges i denna lag eller
följer av sysselsättningens särskilda beskaffenhet.
2 § En intagen ska ges möjlighet att på sin fritid vistas i gemensamhet, om inte annat anges i
denna lag.
Avskildhet vid dygnsvila
3 § Intagna får hållas avskilda från varandra i anslutning till dygnsvilan.
Avskildhet på egen begäran
4 § En intagen får, om det är lämpligt, medges att på egen begäran hållas avskild från andra
intagna.
Ett medgivande till avskildhet enligt första stycket ska omprövas så ofta det finns anledning till
det, dock minst en gång i månaden.
Avskildhet av ordnings- och säkerhetsskäl
5 § Intagna får tillfälligt hållas avskilda från varandra, om det är nödvändigt för att ordningen
eller säkerheten ska kunna upprätthållas.
6 § En intagen får tillfälligt hållas avskild från andra intagna, om det är nödvändigt på grund
av att den intagne är våldsam eller berusad.
Om ett avskiljande enligt första stycket inte kan verkställas i anstalt, får den intagne placeras i
häkte i högst två dygn.
7 § En intagen får hållas avskild från andra intagna om det är nödvändigt
1. med hänsyn till rikets säkerhet,
2. med hänsyn till att det finns en risk för den intagnes eller någon annans säkerhet till liv
eller hälsa eller för allvarlig skadegörelse på egendom som tillhör eller har upplåtits till
Kriminalvården,
3. med hänsyn till att det finns en risk för att den intagne rymmer eller fritas och det kan antas
att han eller hon är särskilt benägen att fortsätta allvarlig brottslig verksamhet,
4. för att hindra att den intagne påverkar någon annan intagen att allvarligt störa ordningen i
anstalten,

Matilda Skrifvars

5. för att hindra att den intagne medverkar till att någon annan intagen får tillgång till alkohol,
narkotika, något annat berusningsmedel, något sådant medel som avses i 1 § lagen (1991:1969)
om förbud mot vissa dopningsmedel eller någon sådan vara som omfattas av lagen (1999:42)
om förbud mot vissa hälsofarliga varor, eller
6. för att hindra att den intagne allvarligt ofredar någon annan intagen.
Ett beslut om avskildhet enligt första stycket ska omprövas så ofta det finns anledning till det,
dock minst var tionde dag.
Avskildhet vid utredning av misskötsamhet
8 § Under utredning av frågor enligt 12 kap. 1 § denna lag eller enligt 26 kap. 6 a och 7 §§
brottsbalken får en intagen tillfälligt hållas avskild från andra intagna i den utsträckning det är
absolut nödvändigt för att syftet med utredningen inte ska äventyras. Den intagne får inte hållas
avskild under längre tid än fyra dygn.
En intagen som hålls avskild från andra intagna enligt första stycket får vägras kontakt med
andra personer genom besök, elektronisk kommunikation eller försändelser, om det är absolut
nödvändigt för att syftet med utredningen inte ska äventyras.
Om ett avskiljande enligt första stycket inte kan verkställas i anstalt, får den intagne placeras i
häkte. Lag (2018:1259).
Avskildhet vid kroppsbesiktning
9 § En intagen får hållas avskild från andra intagna om det är nödvändigt för att genomföra en
kroppsbesiktning.
Läkarundersökning
10 § En intagen som hålls avskild från andra intagna på grund av att han eller hon uppträder
våldsamt eller är farlig för sin egen säkerhet till liv eller hälsa ska undersökas av läkare så snart
som möjligt. En intagen som av andra skäl hålls avskild från andra intagna ska undersökas av
läkare om det behövs med hänsyn till den intagnes hälsotillstånd, dock minst en gång i
månaden.
7 kap. Besök och andra kontakter
Besök

Matilda Skrifvars

1 § En intagen får ta emot besök i den utsträckning det lämpligen kan ske. Ett besök får dock
vägras om det
1. kan äventyra säkerheten på ett sätt som inte kan avhjälpas genom kontroll enligt 2 eller 3
§,
2. kan motverka den intagnes anpassning i samhället, eller
3. på annat sätt kan vara till skada för den intagne eller någon annan.
2 § Ett besök får, om det är nödvändigt av säkerhetsskäl, kontrolleras genom att
1. personal övervakar besöket, eller
2. besöket äger rum i ett besöksrum som är så utformat att det omöjliggör att föremål
överlämnas.
Ett besök av en advokat som biträder den intagne i en rättslig angelägenhet får kontrolleras
endast om advokaten eller den intagne begär det.
3 § Ett besök får, om det är nödvändigt av säkerhetsskäl, villkoras av att besökaren underkastar
sig kroppsvisitation eller ytlig kroppsbesiktning.
Elektronisk kommunikation
4 § En intagen får stå i förbindelse med en annan person genom elektronisk kommunikation i
den utsträckning det lämpligen kan ske. Sådan kommunikation får dock vägras om den
1. kan äventyra säkerheten på ett sätt som inte kan avhjälpas genom avlyssning enligt 5 §,
2. kan motverka den intagnes anpassning i samhället, eller
3. på annat sätt kan vara till skada för den intagne eller någon annan.
5 § Elektronisk kommunikation mellan en intagen och en annan person får avlyssnas om det
är nödvändigt av säkerhetsskäl. De som ska kommunicera med varandra ska i förväg informeras
om kontrollen.

Elektronisk kommunikation mellan en intagen och en advokat som biträder den intagne i en
rättslig angelägenhet får inte avlyssnas.
Försändelser

Matilda Skrifvars

6 §

En försändelse mellan en intagen och en advokat, en svensk myndighet eller ett

internationellt organ som har av Sverige erkänd behörighet att ta emot klagomål från enskilda
ska vidarebefordras utan granskning. Om det finns anledning att anta att uppgiften om
avsändare av en sådan försändelse till en intagen är oriktig, får försändelsen granskas i syfte att
utreda vem avsändaren är.
7 § I andra fall än som avses i 6 § får en försändelse till eller från en intagen i anstalt granskas,
om det är nödvändigt med hänsyn till ordningen eller säkerheten. Syftet med granskningen ska
vara att undersöka om försändelsen
1. innehåller något otillåtet föremål, eller
2. är ett led i en pågående eller planerad brottslig verksamhet, ett planerat avvikande eller
något annat liknande förfarande.
8 § En försändelse som har granskats ska, om inte särskilda skäl talar mot det, lämnas ut till
den intagne så snart som möjligt och senast när han eller hon inte längre ska vara berövad
friheten.
9 § Bestämmelserna i 6-8 §§ gäller även en försändelse till eller från en sammanslutning av
intagna.
Gemensamma bestämmelser
10 §

Om det behövs för att kunna bedöma om besök eller elektronisk kommunikation kan

tillåtas enligt 1 eller 4 § eller ska kontrolleras enligt 2 eller 5 §, ska det i förväg undersökas om
den som kontakten ska äga rum med är dömd eller misstänkt för brott eller för att utöva brottslig
verksamhet.
I den utsträckning det behövs får upplysningar också inhämtas om hans eller hennes personliga
förhållanden i övrigt.
11 § Regeringen får när det gäller en viss intagen besluta om undantag från bestämmelserna i
detta kapitel, om det behövs med hänsyn till rikets säkerhet eller risken för att den intagne under
verkställigheten i anstalt medverkar till terroristbrott enligt 2 § lagen (2003:148) om straff för
terroristbrott.
12 § Bestämmelser om att en intagen får vägras kontakt med andra personer genom besök,
elektronisk kommunikation och försändelser finns också i 6 kap. 8 § andra stycket.

Matilda Skrifvars

8 kap. Särskilda kontroll- och tvångsåtgärder
Fotografering
1 § För att underlätta identifieringen av en intagen får fotografi tas av honom eller henne.
Kontroll av bostadsrum
2 §

En intagens bostadsrum och hans eller hennes tillhörigheter får kontrolleras i den

utsträckning det är nödvändigt för att ordningen eller säkerheten ska kunna upprätthållas.
Första stycket gäller även andra slutna förvaringsställen som den intagne disponerar.
Kroppsvisitation och kroppsbesiktning
3 § Den som ska tas in i en anstalt ska kroppsvisiteras eller kroppsbesiktigas för eftersökande
av otillåtna föremål när han eller hon kommer till anstalten, om det inte är uppenbart obehövligt.
4 § En intagen får kroppsvisiteras eller kroppsbesiktigas för eftersökande av otillåtna föremål
om
1. det finns anledning att anta att ett sådant föremål kommer att anträffas på honom eller
henne,
2. han eller hon återkommer efter en vistelse utanför anstalt,
3. han eller hon ska ha eller har haft ett besök utan sådan kontroll som avses i 7 kap. 2 §, eller
4. det sker i en stickprovskontroll eller i anslutning till en större undersökning som av
säkerhetsskäl görs av ett utrymme inom anstalten och den intagne har eller har haft särskild
anknytning till utrymmet.
5 § En intagen får även i andra fall än som avses i 3 och 4 §§ kroppsvisiteras för eftersökande
av vapen och andra farliga föremål, om det är nödvändigt av säkerhetsskäl.
6 § En intagen är, om inte annat motiveras av medicinska eller liknande skäl, skyldig att på
begäran lämna urin-, utandnings- , saliv-, svett-, blod- eller hårprov för kontroll av att han eller
hon inte är påverkad av alkohol, narkotika, något annat berusningsmedel, något sådant medel
som avses i 1 § lagen (1991:1969) om förbud mot vissa dopningsmedel eller någon sådan vara
som omfattas av lagen (1999:42) om förbud mot vissa hälsofarliga varor.
7 § Kroppsvisitation eller kroppsbesiktning får inte utföras eller bevittnas av någon av motsatt
kön som inte är läkare eller legitimerad sjuksköterska. Detta gäller dock inte

Matilda Skrifvars

1. en kroppsvisitation som avses i 5 §,
2. en kroppsvisitation som enbart innebär att föremål som en person bär med sig undersöks,
3. en kroppsvisitation med metalldetektor eller liknande teknisk anordning, eller
4. en kroppsbesiktning som enbart innebär att andra prov än urinprov tas enligt 6 §.
Om det är nödvändigt får en kroppsvisitation eller en kroppsbesiktning av en man utföras eller
bevittnas av en kvinna även i andra fall än som avses i första stycket.
Omhändertagande av otillåtna föremål
8 §

Alkohol, narkotika, andra berusningsmedel, sådana medel som avses i 1 § lagen

(1991:1969) om förbud mot vissa dopningsmedel eller sådana varor som omfattas av lagen
(1999:42) om förbud mot vissa hälsofarliga varor får omhändertas och förstöras
1. om de medförs av någon som ska tas in i en anstalt,
2. om de påträffas hos en intagen,
3. om de sänds till en intagen, eller
4. om de på annat sätt påträffas inom en anstalt och det inte finns någon känd ägare till dem.
Första stycket gäller även injektionssprutor, kanyler och andra föremål som är särskilt ägnade
att användas vid narkotikamissbruk eller för annan befattning med narkotika.
9 § Ett föremål som påträffas i en anstalt får i andra fall än som avses i 8 § och 5 kap. 2 §
omhändertas, om det kan antas att föremålet kommer att tas i beslag. Omhändertagandet ska så
snart som möjligt anmälas till den som får besluta om beslag.
Fängsel
10 § En intagen får beläggas med fängsel
1. vid förflyttning inom anstalt och vid transport eller annan vistelse utanför anstalt, om det
är nödvändigt av säkerhetsskäl, eller
2. om han eller hon uppträder våldsamt och det är absolut nödvändigt med hänsyn till den
intagnes egen eller någon annans säkerhet till liv eller hälsa.

Matilda Skrifvars

En läkare ska så snart som möjligt undersöka en intagen som belagts med fängsel enligt första
stycket 2.
Allmän inpasseringskontroll
11 §

Om det är nödvändigt för att säkerheten ska kunna upprätthållas vid en anstalt får

Kriminalvården besluta att alla personer som passerar in i anstalten ska kroppsvisiteras (allmän
inpasseringskontroll). Syftet med allmän inpasseringskontroll ska vara att söka efter otillåtna
föremål. Skriftliga meddelanden får inte granskas.
Ett beslut om allmän inpasseringskontroll får gälla i högst tre månader.
Kriminalvården får i enskilda fall medge undantag från allmän inpasseringskontroll, om det
finns särskilda skäl.
Kontroll av fordon
12 § Om det är nödvändigt för att säkerheten ska kunna upprätthållas vid en anstalt, får ett
fordon i anslutning till att det passerar in i eller ut ur anstalten genomsökas efter otillåtna
föremål eller personer som utan tillåtelse försöker ta sig in i eller ut ur anstalten. Skriftliga
meddelanden får inte granskas.
Befogenheter mot obehöriga personer
13 §

En tjänsteman inom kriminalvården får avvisa eller avlägsna den som obehörigen

försöker ta sig in i eller vägrar att lämna en anstalt.
Den som ska avlägsnas får i anslutning till ingripandet
1. kroppsvisiteras enligt 5 §, eller
2. beläggas med fängsel enligt 10 § första stycket 2.
Ett ingripande enligt första eller andra stycket ska dokumenteras.
9 kap. Hälso- och sjukvård
1 § En intagen som behöver hälso- och sjukvård ska vårdas enligt de anvisningar som ges av
läkare. Om den intagne inte kan undersökas eller behandlas på ett lämpligt sätt i anstalten, ska
den allmänna sjukvården anlitas. Om det behövs, ska den intagne föras över till sjukhus.
Ett tillstånd till vistelse utanför anstalt enligt första stycket ska förenas med de villkor som
behövs. Om det är nödvändigt av säkerhetsskäl, ska den intagne stå under bevakning.

Matilda Skrifvars

2 § Bestämmelser om psykiatrisk tvångsvård för den som är intagen finns i lagen (1991:1129)
om rättspsykiatrisk vård.
Bestämmelserna i 18-24 §§ lagen (1991:1128) om psykiatrisk tvångsvård samt bestämmelserna
i 8 § andra och tredje styckena lagen om rättspsykiatrisk vård om befogenhet för
Kriminalvården och regeringen att besluta om särskilda restriktioner för en viss intagen och i 8
a § ska tillämpas på en intagen som för frivillig psykiatrisk vård har förts över till en sådan
sjukvårdsinrättning som avses i 6 § första stycket lagen om rättspsykiatrisk vård. Lag
(2014:524).
3 §

Om en transport kan befaras skada den intagnes hälsa, ska läkares medgivande till

transporten inhämtas.
10 kap. Permission och annan tillfällig vistelse utanför anstalt
Permission
1 § En intagen får, för att underlätta hans eller hennes anpassning i samhället, beviljas tillstånd
att vistas utanför anstalt för viss kort tid (permission) om
1. minst en fjärdedel av strafftiden, dock minst två månader, har avtjänats, och
2. det inte finns en påtaglig risk för att den intagne kommer att begå brott, undandra sig
straffets fullgörande eller på annat sätt missköta sig.
För en intagen som avtjänar ett livstidsstraff ska tiden enligt första stycket 1 bestämmas som
om strafftiden är arton år.
Om det finns särskilda skäl får permission beviljas trots att den tid som avses i första stycket 1
inte förflutit.
Särskild permission
2§

En intagen får, om det finns särskilt ömmande skäl, beviljas tillstånd att vistas utanför

anstalt för viss kort tid (särskild permission) om
1. hans eller hennes behov av vistelse utanför anstalt inte kan tillgodoses genom permission
enligt 1 §, och
2. vistelsen utanför anstalt kan beviljas med hänsyn till den risk som finns för att den intagne
kommer att begå brott, undandra sig straffets fullgörande eller på annat sätt missköta sig.

Matilda Skrifvars

Inställelse vid domstol eller annan myndighet
3 § En intagen får tillfälligt vistas utanför anstalt om en myndighet begär att han eller hon ska
inställa sig vid myndigheten. Sådan inställelse ska alltid ske om det är en domstol eller en
övervakningsnämnd som begär att en intagen ska inställas.
Utredning om återfallsrisk
4 § En intagen som ska genomgå en utredning om risk för återfall i brottslighet enligt 10 §
lagen (2006:45) om omvandling av fängelse på livstid, får vistas utanför anstalt i den
utsträckning som den myndighet som ansvarar för utredningen bedömer är nödvändig för att
utredningen ska kunna genomföras.
Kontroll
5 § Ett tillstånd till vistelse utanför anstalt enligt 1-4 §§ ska förenas med de villkor som behövs.
Om det är nödvändigt av säkerhetsskäl, ska den intagne stå under bevakning.
Vid vistelse utanför anstalt enligt 1 och 2 §§ får elektroniska hjälpmedel användas för att
kontrollera meddelade villkor.
Placering i häkte
6 § I anslutning till en vistelse utanför anstalt enligt 2-4 §§ och 9 kap. 1 § denna lag, 4 kap.
29, 29 a och 31 §§ lagen (2000:562) om internationell rättslig hjälp i brottmål samt 2 kap. 12 §
och 3 kap. 3 § lagen (2017:1000) om en europeisk utredningsorder får en intagen tillfälligt
placeras i häkte, om det är nödvändigt av säkerhetsskäl eller med hänsyn till
transportförhållandena. Lag (2017:1013).
11 kap. Särskilda utslussningsåtgärder
Former av särskilda utslussningsåtgärder
1 § En intagen får, för att minska risken för att han eller hon återfaller i brott eller för att på
annat sätt underlätta hans eller hennes anpassning i samhället, beviljas tillstånd till vistelse
utanför anstalt genom följande utslussningsåtgärder:
1. frigång enligt 2 §,
2. vårdvistelse enligt 3 §,
3. vistelse i halvvägshus enligt 4 §, och

Matilda Skrifvars

4. utökad frigång enligt 5 §.
Vistelse utanför anstalt enligt första stycket 2-4 ska planeras så att den kan pågå fram till
tidpunkten för villkorlig frigivning.
Frigång
2 § Frigång innebär att en intagen under dagtid utanför anstalt utför arbete, får behandling eller
deltar i utbildning eller särskilt anordnad verksamhet.
Frigång får beviljas en intagen som har behov av introduktion i arbetslivet eller i annan
verksamhet som kan främja en stabil tillvaro efter frigivningen, om det inte finns någon
beaktansvärd risk för att han eller hon kommer att begå brott, undandra sig straffets fullgörande
eller på annat sätt allvarligt missköta sig.
Vårdvistelse
3 § Vårdvistelse innebär att en intagen är placerad i ett sådant hem som avses i 6 kap. 1 §
socialtjänstlagen (2001:453).
Vårdvistelse får beviljas en intagen som har behov av vård eller behandling mot missbruk av
beroendeframkallande medel eller mot något annat särskilt förhållande som kan antas ha
samband med hans eller hennes brottslighet, om det inte finns någon beaktansvärd risk för att
den intagne kommer att begå brott, undandra sig straffets fullgörande eller på annat sätt
allvarligt missköta sig.
Halvvägshus
4 §

Vistelse i halvvägshus innebär att en intagen är placerad i ett av Kriminalvården

kontrollerat hem som är anpassat för att ge intagna särskilt stöd och tillsyn.
Vistelse i halvvägshus får beviljas en intagen som har behov av särskilt stöd eller tillsyn om
1. minst halva strafftiden, dock minst tre månader, har avtjänats,
2. det inte finns någon beaktansvärd risk för att han eller hon kommer att begå brott, undandra
sig straffets fullgörande eller på annat sätt allvarligt missköta sig, och
3. han eller hon utför arbete, får behandling eller deltar i utbildning eller särskilt anordnad
verksamhet.
Den intagne får inte vistas utanför halvvägshuset annat än på särskilt bestämda tider.

Matilda Skrifvars

Utökad frigång
5 § Utökad frigång innebär att en intagen under kontrollerade former avtjänar fängelsestraffet
i sin bostad.
Utökad frigång får beviljas om
1. minst halva strafftiden, dock minst tre månader, har avtjänats,
2. det inte finns någon beaktansvärd risk för att den intagne kommer att begå brott, undandra
sig straffets fullgörande eller på annat sätt allvarligt missköta sig,
3. han eller hon har tillgång till bostad, och
4. han eller hon utför arbete, får behandling eller deltar i utbildning eller särskilt anordnad
verksamhet.
Gemensamma bestämmelser
6§

/Upphör att gälla U:2020-07-01/ Ett tillstånd till en utslussningsåtgärd ska förenas med

de villkor som behövs för att syftet med åtgärden ska uppnås eller för att Kriminalvården ska
kunna utöva nödvändig kontroll. Elektroniska hjälpmedel får användas för att kontrollera
meddelade villkor.
Om det på grund av nya omständigheter finns skäl för det, får Kriminalvården ändra, upphäva
eller meddela nya villkor.
Om det finns särskilda skäl, får Kriminalvården förena en vårdvistelse enligt 3 § med en
föreskrift enligt 26 kap. 15 § första stycket 3 brottsbalken som ska gälla för tiden efter villkorlig
frigivning. Om det på grund av nya omständigheter finns skäl för det, får Kriminalvården ändra,
upphäva eller meddela en ny föreskrift.
6§

/Träder i kraft I:2020-07-01/ Ett tillstånd till en utslussningsåtgärd ska förenas med de

villkor som behövs för att syftet med åtgärden ska uppnås eller för att Kriminalvården ska kunna
utöva nödvändig kontroll. Elektroniska hjälpmedel får användas för att kontrollera meddelade
villkor.
Om det på grund av nya omständigheter finns skäl för det, får Kriminal-vården ändra, upphäva
eller besluta nya villkor.
Om det finns särskilda skäl, får Kriminalvården förena en vårdvistelse enligt 3 § med en
föreskrift enligt 26 kap. 16 § andra stycket 4 brottsbalken som ska gälla för tiden efter villkorlig

Matilda Skrifvars

frigivning. Om det på grund av nya omständigheter finns skäl för det, får Kriminalvården ändra,
upphäva eller besluta en ny föreskrift. Lag (2019:463).
7 §

Den som är beviljad en utslussningsåtgärd är skyldig att på begäran lämna urin-,

utandnings-, saliv-, svett-, blod- eller hårprov för kontroll av att han eller hon inte är påverkad
av alkohol, narkotika, något annat berusningsmedel, något sådant medel som avses i 1 § lagen
(1991:1969) om förbud mot vissa dopningsmedel eller någon sådan vara som omfattas av lagen
(1999:42) om förbud mot vissa hälsofarliga varor.
8 § Ett tillstånd till en utslussningsåtgärd ska upphävas om
1. det inte längre finns förutsättningar för åtgärden, eller
2. den intagne inte rättar sig efter de villkor som meddelats eller fullgör de skyldigheter som
gäller för utslussningsåtgärden.
9 § Om ett tillstånd till en påbörjad utslussningsåtgärd upphävs, ska den intagne omedelbart
föras till en anstalt för fortsatt verkställighet av straffet i anstalten.
10 §

Kriminalvården får anlita ett bolag, en förening, en samfällighet eller en stiftelse för

verksamhet med halvvägshus.
11 § Den som bedriver ett halvvägshus i enskild regi enligt 10 § eller ett hem för vårdvistelse
enligt 6 kap. 1 § socialtjänstlagen (2001:453) ska
1. fortlöpande hålla Kriminalvården underrättad om hur verksamheten fortskrider,
2. samråda med Kriminalvården i frågor av större vikt, och
3. omedelbart anmäla om den intagne inte rättar sig efter de villkor som meddelats eller
fullgör de skyldigheter som gäller för utslussningsåtgärden.
12 § Den som är anställd av eller har ett uppdrag hos ett bolag, en förening, en samfällighet
eller en stiftelse som bedriver sådan verksamhet som avses i 3 eller 4 §, får inte obehörigen röja
eller utnyttja vad han eller hon på grund av sin anställning eller sitt uppdrag har fått veta om en
enskilds personliga förhållanden eller förhållanden av betydelse för att utreda och lagföra brott.
12 kap. Varning och uppskjuten villkorlig frigivning
Varning

Matilda Skrifvars

1 § En intagen som bryter mot de föreskrifter och villkor som gäller för verkställigheten får
tilldelas en varning.
Uppskjuten villkorlig frigivning
2 § Bestämmelser om att den villkorliga frigivningen kan skjutas upp finns i 26 kap. 6 a och
7 §§ brottsbalken. Lag (2018:1259).
Bestämmelser om handläggningen
3 § Frågor om varning enligt 1 § eller uppskjutande av villkorlig frigivning enligt 26 kap. 6 a
och 7 §§ brottsbalken ska avgöras skyndsamt. Lag (2018:1259).
4 § Innan ett beslut om varning meddelas ska förhör hållas med den intagne.
5 §

I mål och ärenden om uppskjuten villkorlig frigivning enligt 26 kap. 6 a och 7 §§

brottsbalken ska ett offentligt biträde förordnas för den intagne, om det inte måste antas att
behov av biträde saknas. Innan ett beslut om uppskjuten villkorlig frigivning meddelas ska den
intagne ges tillfälle att yttra sig. Lag (2018:1259).
12 a kap.
Avbrott i verkställigheten
1§

Om verkställigheten avbryts ska den tid under vilken avbrottet varat inte räknas som

verkställd tid.
Verkställigheten anses inte avbruten om en intagen häktas med anledning av misstanke om brott
eller med anledning av brott som prövats i ett mål eller som en påföljd avser. Lag (2018:1259).
2 § Frågor om avbrott i verkställigheten med anledning av att en intagen avvikit ska prövas
utan dröjsmål när verkställigheten återupptas. Lag (2018:1259).
3 § Innan ett beslut om avbrott i verkställigheten enligt 2 § meddelas ska förhör hållas med
den intagne. Lag (2018:1259).
13 kap. Beslut
1 § Ett beslut enligt denna lag fattas av Kriminalvården, om inte annat följer av 3, 4 eller 6 §.
2 § Ett beslut enligt denna lag gäller omedelbart, om inte något annat förordnas.

Matilda Skrifvars

3 § En fråga om att upphäva ett tillstånd till en påbörjad vårdvistelse, en vistelse i halvvägshus
eller en utökad frigång prövas av en övervakningsnämnd efter en anmälan av Kriminalvården.
Nämnden får också självmant ta upp frågan till prövning.
4 § I fall som avses i 3 § får Kriminalvården omedelbart upphäva tillståndet i avvaktan på
övervakningsnämndens prövning.
Kriminalvårdens

beslut

ska

omedelbart

underställas

övervakningsnämnden.

Övervakningsnämnden ska senast den första arbetsdagen efter den dag då Kriminalvårdens
beslut meddelades pröva om beslutet ska bestå, i avvaktan på den slutliga prövningen.
Fastställer inte nämnden beslutet inom den tiden, upphör det att gälla. Nämnden ska skyndsamt
ta upp frågan till slutlig prövning.
5 § En fråga om att upphäva ett tillstånd till en utslussningsåtgärd enligt
3 och 4 §§ prövas av den övervakningsnämnd inom vars verksamhetsområde det frivårdskontor
där den intagne är inskriven är beläget. Om det finns särskilda skäl, får en annan
övervakningsnämnd pröva en sådan fråga.
6§

Regeringen får när det gäller en viss intagen besluta att ett ärende om vistelse utanför

anstalt ska överlämnas till regeringens prövning, om det behövs med hänsyn till rikets säkerhet
eller risken för att den intagne under verkställigheten medverkar till terroristbrott enligt 2 §
lagen (2003:148) om straff för terroristbrott.
14 kap. Överklagande
1 § Kriminalvårdens beslut enligt denna lag får överklagas till allmän förvaltningsdomstol,
om inte annat följer av 5 §.
Ett beslut överklagas till den förvaltningsrätt inom vars domkrets den anstalt, det häkte eller det
frivårdskontor är beläget där den klagande var inskriven när det första beslutet i ärendet
fattades.
Prövningstillstånd krävs vid överklagande till kammarrätten.
2§

Ett beslut får inte överklagas enligt 1 § första stycket innan beslutet har omprövats av

Kriminalvården. En sådan omprövning får begäras av den beslutet angår om det har gått honom
eller henne emot. Ett överklagande av ett beslut som inte har omprövats ska anses som en
begäran om omprövning.

Matilda Skrifvars

Vid omprövning enligt första stycket får beslutet inte ändras till den klagandes nackdel.
3 § En begäran om omprövning ska vara skriftlig och ha kommit in till Kriminalvården inom
tre veckor från den dag då den klagande fick del av beslutet. I begäran om omprövning ska den
klagande ange vilket beslut som avses och vilken ändring i beslutet som han eller hon begär.
Kriminalvården prövar om skrivelsen med begäran om omprövning har kommit in i rätt tid.
Om skrivelsen har kommit in för sent ska den avvisas, om inte förseningen beror på att
myndigheten lämnat den klagande felaktig underrättelse om hur man begär omprövning.
4 §

En övervakningsnämnds beslut enligt 13 kap. 3 § får överklagas till allmän

förvaltningsdomstol.
Övervakningsnämnden ska inte vara part i domstolen.
Prövningstillstånd krävs vid överklagande till kammarrätten.
5§

Ett beslut om vistelse utanför anstalt för en intagen som regeringen har meddelat ett

förordnande för enligt 7 kap. 11 § får överklagas till regeringen.
15 kap. Övriga bestämmelser
Straff
1§

Den som olovligen överlämnar eller försöker överlämna ett vapen eller annat farligt

föremål till en intagen döms till böter eller fängelse i högst ett år, om inte gärningen är belagd
med strängare straff i brottsbalken.
2 § Den som till en intagen lämnar alkohol eller annat berusningsmedel eller injektionsspruta
eller kanyl som kan användas vid narkotikamissbruk döms till böter eller fängelse i högst sex
månader, om inte gärningen är belagd med strängare straff i annan lag. Detsamma gäller den
som på annat sätt hjälper en intagen att få tillgång till sådant berusningsmedel eller föremål.
Förpassning
2 a § Påträffas en intagen som avvikit ska han eller hon återföras till kriminalvårdsanstalt för
fortsatt verkställighet av fängelsestraffet. Polismyndigheten ska förpassa den intagne till ett
häkte eller en kriminalvårdsanstalt.
Vad som sägs i 2 kap. 4 a § första stycket 2 och andra stycket samt 4 b § ska gälla också
beträffande den som enligt första stycket ska återföras till den kriminalvårdsanstalt från vilken
han eller hon avvek. Lag (2018:1259).

Matilda Skrifvars

Bevakningsföretag
3 § Kriminalvården får förordna en väktare i ett auktoriserat bevakningsföretag att, inom ramen
för sin anställning i företaget, utföra vissa bevakningsuppdrag när en intagen ska vistas utanför
en anstalt. Om det finns särskilda skäl, får ett sådant förordnande avse vissa
bevakningsuppgifter inom en anstalt. I förordnandet ska uppdragets art och omfattning anges.
Förordnandet får återkallas.
4 § En väktare med ett förordnande enligt 3 § får inte obehörigen röja eller utnyttja vad han
eller hon på grund av sitt uppdrag har fått veta om en enskilds personliga förhållanden eller
förhållanden av betydelse för rikets säkerhet eller för att utreda och lagföra brott.
I det allmännas verksamhet tillämpas i stället offentlighets- och sekretesslagen (2009:400).
Hjälp vid transport
4 a § Om det på grund av risk för fritagning eller av någon annan särskild anledning behövs
för att en transport ska kunna genomföras på ett betryggande sätt, får Kriminalvården begära
hjälp av Polismyndigheten. Lag (2017:124).
Verkställighetsföreskrifter
5 § Föreskrifter om verkställighet av lagen meddelas av regeringen eller den myndighet som
regeringen bestämmer.

