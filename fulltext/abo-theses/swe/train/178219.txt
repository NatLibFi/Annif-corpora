Blivande klasslärares grundkunskaper i kemi
En studie av hur blivande klasslärare uppfattar sina kunskaper i kemi samt
vilket intresse som finns för naturvetenskapliga biämnen

Felix Forsén

Avhandling för magisterexamen
Fakulteten för pedagogik och
välfärdsstudier
Åbo Akademi
Vasa, 2020

Felix Forsén

Abstrakt
Författare:
Årtal:
Forsén, Felix Benjamin
2020
Arbetets titel:
Blivande klasslärares grundkunskaper i kemi – En studie av hur blivande klasslärare uppfattar sina kunskaper
i kemi samt vilket intresse som finns för naturvetenskapliga biämnen
Opublicerad avhandling i pedagogik för magisterexamen
Sidantal: (tot.)
81
Vasa: Åbo Akademi. Fakulteten för pedagogik och välfärdsstudier
Referat:

Det finns gott om internationell forskning som visar på att de naturvetenskapliga kunskaper
som grundskolelärare besitter ofta är bristande, innehåller missuppfattningar, eller i vissa fall
är rent felaktiga. Svaga kunskaper hos lärare är naturligtvis ett allvarligt problem eftersom
det innebär att den undervisning dessa lärare kan ge sina elever inte kommer att vara av god
kvalitet. En lärare som inte själv har en korrekt uppfattning kan knappast hjälpa sina elever
att uppnå en korrekt uppfattning. Av den här orsaken är det viktigt att utföra undersökningar
för att se hur det ligger till med både lärarkårens och lärarstuderandes naturvetenskapliga
kunskaper.

Jag har även under min egen studietid som klasslärare inte kunnat undgå att märka att just
de finlandssvenska klasslärarstuderandenas intresse för naturvetenskaperna är mycket lågt.
Att någon skulle välja antingen kemi eller fysik som ett långt biämne är extremt ovanligt,
och det är ofta osäkert om valfria ämnesdidaktiska kurser i naturvetenskap alls kommer att
ordnas eftersom intresset och deltagarantalet är såpass lågt.
Efter att ha skrivit min kandidatavhandling om elevers uppfattningar om materiens
partikelnatur insåg jag att det finns flera ämnesområden som är komplicerade och som ställer
till det för elever ända upp i gymnasiet och ut i vuxenlivet. Jag blev därför intresserad av att
undersöka huruvida det går att identifiera specifika problemområden inom kemin var
klasslärarstuderandenas kunskaper är svagare jämfört med andra ämnesområden, och
eventuellt utreda vad orsaken till det är förutsatt att sådana problemområden kunde
identifieras. Ifall inga uppenbara problemområden kunde identifieras var jag dessutom
intresserad av att undersöka varför klasslärarstuderandenas intresse för naturvetenskaperna
är såpass lågt.
Utgående från argumenten ovan har jag ställt upp följande frågeställningar för den här
avhandlingen:
1. Vilka kemirelaterade ämnesområden behöver en klasslärare ha goda kunskaper
inom för att framgångsrikt kunna undervisa omgivningslära?
2. Kan man hitta problemområden inom det kemirelaterade stoffet i
omgivningsläran som en majoritet av klasslärarstuderandena upplever besvärliga
att undervisa, vilka är i så fall dessa ämnesområden och vad är de bakomliggande
orsakerna till att de upplevs besvärliga?
3. Vilka är de bakomliggande orsakerna till att klasslärarstuderandenas intresse för
naturvetenskaperna är såpass lågt?
En undersökning som skulle mäta klasslärarstuderandes faktiska kunskaper inom kemin
skulle vara mycket svår att utföra ensam under den tidsperiod jag har till förfogande eftersom
2

Felix Forsén

mängden data som behöver samlas in och gås igenom skulle bli ohanterligt stor. Jag har
därför istället valt att undersöka hur klasslärarstuderande upplever sina egna kunskaper inom
den kemirelaterade omgivningsläran eftersom en sådan undersökning är lättare att
genomföra. Undersökningen blandar kvantitativa och kvalitativa metoder för att få en bättre
överblick och insyn. Först har en dokumentanalys genomförts för att bilda en uppfattning
om vilka ämnesområden en klasslärare behöver ha goda kunskaper inom. Utgående från
dokumentanalysens resultat har sedan en enkät utformats och skickats ut för att mäta hur
klasslärarstuderande upplever sina egna kunskaper inom kemin samt söka orsaker till det
låga naturvetenskapliga intresset. Därefter har tre semistrukturerade intervjuer utförts för att
söka mer djupgående svar än vad som är möjligt att få fram med en enkät.
Enkätsvaren ledde inte till att några uppenbara problemområden inom omgivningslärans
kemirelaterade stoff kunde identifieras. Svaren visade att klasslärarstuderandena nog
upplevde svårigheter med det kemirelaterade stoffet, men spridningen var jämn och det
förekom inget ämnesområde var medeltalet för hur klasslärarstuderandena upplevde sina
kunskaper skulle ha varit mycket lägre än de övriga. Det stod också klart att mycket få av
klasslärarstuderandena under sin gymnasietid hade avlagt extra naturvetenskapliga kurser
utöver de obligatoriska och att många var osäkra på sina kunskaper. Intervjuerna gav några
intressanta svar på frågan om varför klasslärarstuderandenas intresse för naturvetenskaperna
är så lågt. Bland annat nämndes hög arbetsmängd, behov av tidigare kunskaper, samt ett
stigma kring naturvetenskaperna som orsaker till att andra biämnen väljs istället.
Klasslärarstuderandena upplevde alltså inga problemområden inom det kemirelaterade
stoffet, däremot var många osäkra på sina kunskaper, något som kan bero på att majoriteten
endast läst obligatoriska naturvetenskapliga kurser i gymnasiet. Enkätsvaren visade väldigt
tydligt att intresset för kemi och fysik är avsevärt mycket lägre jämfört med intresset för
geografi och biologi, vilket kan bero på att kemin och fysiken upplevs mer abstrakta och
svåra att förstå. Naturvetenskaperna frestar inte som biämnen eftersom många inte har de
förkunskaper som behövs och mängden arbete som skulle krävas därför är större jämfört
med andra biämnen. Speciellt fysiken och kemin upplevs svåra och det finns de som tänker
att man måste vara väldigt intresserad eller ”nördig” för att välja ett sådant biämne.
Sökord/indexord:

Lärarstuderande, omgivningslära, svårigheter

3

Felix Forsén

Innehåll

1. Bakgrund....................................................................................................................................... 7
2. Syfte och forskningsfrågor ........................................................................................................... 10
3. Teori ........................................................................................................................................... 11
3.1 Definition av begrepp ............................................................................................................ 11
3.2 Hur vet vi att det finns problem? ............................................................................................ 11
3.3 Finlandssvenska klasslärarstuderandes kemikunskaper ........................................................... 13
3.4 Sambandet mellan kunskaper i naturvetenskap och attityd till att undervisa naturvetenskap .... 14
3.5 Ämneskunskapen är nödvändig .............................................................................................. 17
3.6 Kombinationen av pedagogisk kunskap och ämneskunskap .................................................... 18
3.7 Problem med läromedel inom omgivningsläran ...................................................................... 20
3.8 Lämnas osäkra områden bort i undervisningen? ..................................................................... 21

4. Metod .......................................................................................................................................... 23
4.1 Syfte och forskningsfrågor ..................................................................................................... 23
4.2 Forskningsansats .................................................................................................................... 24
4.3 Datainsamlingsmetoder .......................................................................................................... 25
4.3.1 Enkät som datainsamlingsmetod ...................................................................................... 25
4.3.2 Intervju som datainsamlingsmetod .................................................................................. 27

4.4 Val av informanter ................................................................................................................. 29
4.4.1 Val av informanter för enkäten ........................................................................................ 29
4.4.2 Val av informanter till intervjuerna .................................................................................. 30

4.5 Undersökningens genomförande ............................................................................................ 31
4.6 Analys av data ....................................................................................................................... 32
4.7 Tillförlitlighet, trovärdighet och etik ...................................................................................... 32
4.7.1 Tillförlitlighet och trovärdighet ....................................................................................... 32
4.7.2 Etiska aspekter ................................................................................................................ 33

5. Resultat ....................................................................................................................................... 36
5.1 Vad behöver en lärare kunna? ................................................................................................ 36
5.2 Enkäten ................................................................................................................................. 40
5.3 Intervjuer ............................................................................................................................... 47
5.3.1 Informanternas studier i omgivningslära .......................................................................... 48
5.3.2 Intresse för naturvetenskaper ........................................................................................... 48
5.3.3 Upplevd kunskap ............................................................................................................ 49
5.3.4 Intresse för naturvetenskap som biämne .......................................................................... 49
5.3.5 Tankar kring naturvetenskaperna ..................................................................................... 50
5.3.6 Rangordning av biologi, geografi, fysik och kemi ............................................................ 51
4

Felix Forsén
5.3.7 Naturvetenskapligt stigma ............................................................................................... 51
5.3.8 Behovet av fler naturvetenskapliga kurser inom klasslärarutbildningen ............................ 52

5.4 Sammanfattning ..................................................................................................................... 53

6. Diskussion................................................................................................................................... 55
6.1 Resultatdiskussion och slutsatser ............................................................................................ 55
6.2 Metoddiskussion .................................................................................................................... 58
6.3 Förslag till fortsatt forskning .................................................................................................. 59

Litteraturförteckning........................................................................................................................ 61

5

Felix Forsén

Tabeller

Tabell 1: De ämnesområden en lärare behöver ha kunskaper inom

39

Figur 1:
Finlands PISA resultat i naturvetenskap 2006 – 2018

8

Figur 3: Informanternas upplevda behov av att fördjupa sina ämneskunskaper innan en
sekvens med mycket kemirelaterat innehåll

41

Figurer

Figur 2: Informanternas svar till påståendet "Det finns vissa kemirelaterade ämnesområden
jag känner mig osäker inför att undervisa."
40

Figur 4: Informanternas uppfattning om huruvida deras ämneskunskaper i kemi är
tillräckliga för att besvara elevernas frågor

41

Figur 5: Informanternas upplevda behov av ett läromedel som stöd för sin undervisning 42
Figur 6: Informanternas upplevda behov av en lärarhandledning

42

Figur 8: Informanternas upplevda förståelse för förbränning

43

Figur 10: Informanternas upplevda förståelse för atomer, molekyler, grundämnen och
kemiska föreningar

44

Figur 7: I vilken grad informanterna skulle förlita sig på läromedlets upplägg och val av
innehåll
43
Figur 9: Informanternas upplevda förståelse för vattnet som lösningsmedel

Figur 11: Andel av Informanterna som utfört extra kurser i kemi på andra stadiet
Figur 12: Andel av informanterna som utfört extra kurser i fysik på andra stadiet

Figur 13: Andel av informanterna som utfört extra kurser i biologi på andra stadiet

44

45
45
45

Figur 14: Informanternas rangordning av kemi, fysik, biologi och geografi i den ordning de
skulle välja ämnena som biämne
46
Figur 15: Andel av informanterna som planerar avlägga extra naturvetenskapliga kurser 46
Figur 16: Andel av informanterna intresserade av ett naturvetenskapligt biämne

47

Bilaga 1: PISA resultat

65

Bilaga 3: Enkät

69

Bilagor

Bilaga 2: Intervjuguide

66

6

Felix Forsén

1. Bakgrund

Under mina studier till klasslärare vid pedagogiska fakulteten har jag lagt märkte till några
saker

jag

upplever

oroande.

Klasslärarstuderandenas

ämneskunskaper

inom

naturvetenskaperna är inte alltid på den nivå jag skulle vänta mig, och i vissa fall är
ämneskunskapen till och med rent ut sagt svag. De mest uppenbara problem jag stött på har

varit relaterade till fysiken och kemin, båda ämnen vilka det är sällsynt att någon skulle välja
som biämne. Det är inte ovanligt att det förekommer årskurser där vare sig fysik eller kemi

väljs som biämne av en enda klasslärarstuderande. Under olika praktikperioder har jag upplevt
att en liknande brist på ämneskunskap även förekommer bland lärare på fältet, och fått intrycket

att vissa ämnesområden där ämneskunskapen är bristande får mindre utrymme i
undervisningen än ämnesområden där läraren upplever sig ha mer utförliga ämneskunskaper.

Det är viktigt att de elever som nu går i skolan tillägnar sig en god förståelse för

naturvetenskaperna och naturvetenskapliga problem. Detta eftersom det är önskvärt att dagens
elever i framtiden ska vara kompetenta att ta ställning till frågor som klimatförändringen och

hållbar utveckling. Rapporten Science Education for Responsible Citizenship (2015) som riktar
sig till den Europeiska Kommissionen lyfter fram flera viktiga orsaker till att naturvetenskaplig
undervisning är viktig, och listar upp några av de färdigheter och kunskaper man kan tillägna

sig genom naturvetenskaplig undervisning. Rapporten lyfter bland annat fram förmåga att
resonera

utgående

från

vetenskapliga

bevismaterial,

problemlösningsförmåga

och

uppfinningsrikedom, analytiskt och kritiskt tänkande, nödvändiga kunskaper för att kunna delta

i samhälleliga debatter och beslutsfattande samt förmåga att kunna agera som aktiva och
deltagande medborgare som några av de viktiga färdigheter och kunskaper som stöttas av

undervisningen i omgivningslära. Tilgner (1990, s. 1) sammanfattar på följande sätt vikten av
elevers kunskaper:

It is depressingly true that a large number of kids don’t know much about the

world around them. […] These same students will be entrusted with making
our future policy decisions. Do we want citizens who are essentially

scientifically and technologically illiterate formulating policies based on

emotionalism rather than on a systematic analysis of the facts and data? This
is a very real concern for educators at all levels.

7

Felix Forsén

Svaga ämneskunskaper hos lärarna kommer ha en direkt negativ effekt på elevernas lärande,
och detta riskerar i sin tur att med tiden påverka den allmänna kunskapsnivån i samhället. Det

är med andra ord viktigt att lärarkårens kunskaper inom naturvetenskaperna granskas för att
kunna säkerställa att den naturvetenskapliga utbildningen också i framtiden håller en hög nivå.

PISA-undersökningarna (Programme for International Student Assessment) som utförs var
tredje år av OECD (The Organisation for Economic Co-

operation and Development) har som mål att utvärdera hur de
medverkande ländernas skolsystem presterar genom att mäta
15-åriga elevers kunskaper inom matematik, naturvetenskap,

och läsning. Den första undersökningen genomfördes år 2000
och sedan dess har den utförts var tredje år. Finländska elever

har hittills presterat mycket bra i dessa undersökningar, men
de senaste åren har resultaten försämrats. År 2006 och 2009

låg Finland på första plats inom naturvetenskaperna men har

sedan dess tappat flera placeringar och låg 2018 på sjätte plats
(OECD, 2019). Finland har i medeltal försämrat sitt resultat i
naturvetenskap med mer än 10 poäng varje undersökning

Figur 1 - Finlands PISA resultat i
naturvetenskap 2006–2018, röda
punkter visar Finlands prestationer och
den blå linjen OECD medeltal (OECD,
2019)

sedan 2006 (se figur 1) och fram till 2015 var det bara ett enda land som haft en sämre
utveckling av sitt medeltal (se bilaga 1).

I den finländska grundskolan undervisas naturvetenskaperna enligt nuvarande läroplan under

namnet omgivningslära, i vilket ämnesområdena biologi, geografi, fysik, kemi och

hälsokunskap integreras (Utbildningsstyrelsen, 2015). Ännu i läroplanen från 2004 var
naturvetenskaperna indelade i biologi och geografi, fysik och kemi, samt hälsokunskap

(Utbildningsstyrelsen, 2004). Undervisningen i fysik och kemi började i årskurs 5–6 och hade
då sina egna timmar reserverade i schemat. Det är möjligt att integreringen av
naturvetenskaperna till ämnet omgivningslära har lett till att gränserna mellan ämnen blivit

otydliga och att innehållet vinklas beroende på lärarens kunskaper. Svaga kunskaper inom
fysik och kemi skulle i sådana fall kunna leda till att andelen fysik och kemi som undervisas
blir mindre än andelarna biologi, geografi och hälsokunskap.

Det finns alltså ett tydligt behov av att se över undervisningen inom naturvetenskaperna och

att hitta orsaker till den negativa utvecklingen vi befinner oss i. Eftersom jag hittills har fått

intrycket att det finns en hel del lärare som upplever naturvetenskaperna besvärliga, anser jag
8

Felix Forsén

att det finns ett behov av att närmare undersöka de bakomliggande orsakerna till att sådana
uppfattningar förekommer. Jag misstänker att problemet är bristande ämneskunskaper eller i
alla fall en upplevd brist på ämneskunskaper. Ämnen som fysik och kemi kräver en djup
ämneskunskap från lärarens sida och det räcker inte med enbart goda didaktiska kunskaper för

att kunna undervisa på ett framgångsrikt sätt. För en fullständig förklaring av ett fenomen inom
fysiken eller kemin krävs ofta att man går till en nivå som kräver djupare ämneskunskap och

mer utvecklade kognitiva förmågor än vad eleverna realistiskt besitter. Lärare behöver kunna
begränsa stoffet till den nivå eleverna befinner sig på, men samtidigt vara tillräckligt säker i

sin kunskap för att kunna begränsa stoffet utan att missuppfattningar eller fel uppstår. Jag tror
att klasslärarna ofta är medvetna om att den fullständiga förklaringen ibland går djupare än
vad deras egna kunskaper sträcker sig, och att den vetskapen kan utgöra ett stressmoment.

Eftersom behovet av ämneskunskaper är så stort inom omgivningsläran är det beklagligt att
mängden naturvetenskapliga kurser som ingår i de obligatoriska klasslärarstudierna är så liten.

För klasslärarlinjen vid Åbo Akademi är endast två naturvetenskapliga kurser är obligatoriska,
Naturvetenskap 1 och 2, och fokus i dessa kurser är mer didaktiskt än inriktat på
ämneskunskaper (Åbo Akademi, 2019). Det är upp till den enskilda studeranden att själv välja

antingen ett naturvetenskapligt biämne, eller några av de frivilliga ämnesdidaktiska kurser som

erbjuds ifall man vill förbättra sina naturvetenskapliga ämneskunskaper. Som jag redan nämnt

är naturvetenskapliga biämnen inte särdeles populära, och det är ofta osäkert om de valfria
ämnesdidaktiska kurserna alls kommer ha ett tillräckligt antal anmälda för att vara värda att

ordna. De naturvetenskapliga biämnena har därför strukits ur FPV:s (fakulteten för pedagogik

och välfärdsstudier) program, vilket innebär att de naturvetenskapliga biämnena måste

avläggas via en annan fakultet vilket komplicerar studierna. I de flesta fall kan man alltså med
relativ säkerhet konstatera att endast två naturvetenskapliga kurser ingått i klasslärarstudierna.

Vad jag intresserar mig för i den här avhandlingen är huruvida det finns specifika

ämnesområden som det är vanligt att klasslärare upplever besvärliga att undervisa. För att
begränsa studien till en hanterbar storlek har jag valt att granska ämnesområden knutna till

kemin, dels eftersom jag misstänker att kemin är ett av de ämnesområden där lärarnas

ämneskunskaper är svagast och dels för att kemin är det av de naturvetenskapliga ämnena jag
själv har störst intresse för. Ifall det finns vissa specifika ämnesområden som många

informanter upplever utmanande hoppas jag att resultaten från undersökningen kan vara till
nytta då man planerar material till fortbildning av lärare på fältet.
9

Felix Forsén

2. Syfte och forskningsfrågor

Studiens syfte är att undersöka vilka kemirelaterade ämnesområden en klasslärare behöver ha

kunskaper inom för att kunna undervisa omgivningslära, huruvida det inom det kemirelaterade

stoffet som ingår i omgivningsläran förekommer specifika ämnesområden som en majoritet
av klasslärarstuderandena upplever besvärligare att undervisa jämfört med andra

ämnesområden inom den kemirelaterade omgivningsläran (problemområden), samt varför
klasslärarstuderandenas intresse för naturvetenskap är såpass lågt.

I fall sådana ämnesområden som en majoritet av klasslärarstuderandena upplever besvärliga

att undervisa kan urskiljas syftar studien vidare till att närmare granska vilka bakomliggande
orsaker som finns till att dessa specifika ämnesområden upplevs på ett negativt sätt. Eftersom
en undersökning som mäter klasslärarstuderandenas faktiska kunskaper i omgivningslära
skulle bli ohanterlig att utföra inom den tidsram jag har till mitt förfogande har jag istället valt
att forska kring hur klasslärarstuderandena upplever sina kunskaper.

För att söka svar på dessa frågor har jag utarbetat följande frågeställningar:
1. Vilka kemirelaterade ämnesområden behöver en klasslärare ha goda kunskaper inom
för att framgångsrikt kunna undervisa omgivningslära?

2. Kan man hitta problemområden inom det kemirelaterade stoffet i omgivningsläran som
en majoritet av klasslärarstuderandena upplever besvärliga att undervisa, vilka är i så
fall dessa ämnesområden och vad är de bakomliggande orsakerna till att de upplevs
besvärliga?

3. Vilka är de bakomliggande orsakerna till att klasslärarstuderandenas intresse för
naturvetenskaperna är såpass lågt?

10

Felix Forsén

3. Teori

I det här kapitlet presenteras relevant teori för att ge en bild av problematiken inom
undervisningen i omgivningslära. Först definieras begrepp, varefter några studier som

identifierat problem med lärares förståelse inom naturvetenskap lyfts fram. Därefter granskas
finlandssvenska

klasslärarstuderandes

kemikunskaper,

varefter

sambandet

mellan

ämneskunskaper och attityd till att undervisa naturvetenskap, behovet av ämneskunskap samt

kombinationen av ämneskunskap med pedagogisk kunskap lyfts fram. Slutligen granskas
problem med läromedel inom naturvetenskapen och risken för att ämnesområden där läraren
har svag ämneskunskap lämnas bort.

3.1 Definition av begrepp

Den här avhandlingen handlar om lärarnas upplevelser inom undervisningen i omgivningslära

och huruvida det går att hitta ämnesområden som flera lärarstuderande anser krävande att
undervisa. Begreppet problemområden används då jag syftar på specifika ämnesområden inom

omgivningsläran vilkas stoff ett flertal lärarstuderande upplever krävande att undervisa. Ett
ämnesområde kan inte beskrivas som problematiskt att undervisa ifall det rör sig om någon

enstaka lärarstuderande som stött på problem inom just det ämnesområdet. Vidare krävs det att

de upplevda svårigheterna är begränsade inom omgivningsläran som helhet för att det ska gå

att identifiera enskilda problemområden. Ifall någon informant upplever att största delen av
stoffet i omgivningsläran är problematiskt att undervisa, är det troligare att problemet är

informantens överlag svaga kunskaper i omgivningslära snarare än att enskilda
ämnesområdena skulle vara problematiska.

Jag har även valt att göra skillnad mellan begreppen naturvetenskap och omgivningslära. Med

begreppet omgivningslära syftar jag specifikt på den naturvetenskap som undervisas i det
finländska skolsystemet medan begreppet naturvetenskap innefattar biologi, geografi, fysik
och kemi.

3.2 Hur vet vi att det finns problem?

Antagandet att det finns problem inom undervisningen i omgivningslära är inte utan grund. Det

har utförts en mängd studier som tydligt visar på att både klasslärares och klasslärarstuderandes
11

Felix Forsén

förståelse inom naturvetenskaperna inte alltid håller måttet, att lärare ofta har stora luckor i sina
naturvetenskapliga kunskaper, och att lärare dessutom delar flera missuppfattningar med sina

elever, exempelvis (Summers & Kruger, 1994; Harlen, 1997; Harlen & Holroyd, 1997; Smith
& Neale, 1989; Dawkins, Dickerson, McKinney, & Butler, 2008; Leite, Mendoza, & Borsese,

2007; Kikas, 2004; Krall, Lott, & Wymer, 2009; Burgoon, Heddle, & Duran, 2011; HärmäläBraskén, Hemmi, & Kurtén, 2020). Vi ska titta närmare på resultaten från några av dessa
studier.

Harlen (1997) noterar att undersökningar utförda i Skottland visade att många lärare saknade

nödvändiga kunskaper inom naturvetenskap och att liknande undersökningar utförda i England
pekade ut lärarnas brist på kunskap som det största hindret för att förbättra undervisningen.

Harlen och Holroyd (1997) lyfter fram att många lärare förutom att sakna självförtroende och
upplevd kompetens att undervisa naturvetenskap dessutom höll fast vid många

missuppfattningar som kunde hittas bland skolelever. Summers och Kruger (1994) påpekar att
grundskollärare ofta saknar kunskaper om naturvetenskapliga nyckelbegrepp, och att i de fall

dessa lärare är bekanta med sådana begrepp har majoriteten av lärarna uppfattningar om dem
som skiljer sig från den vetenskapliga definitionen. Smith och Neale (1989) rapporterar också
att lärare kan ha samma missuppfattningar som hittas bland skolelever, och att de ofta är väl

medvetna om sina svaga kunskaper. Dawkins, Dickerson, McKinney, och Butler (2008)
konstaterar att även om lärare förstår vissa begrepp uppstår det problem då det kommer till att

koppla ihop flera enskilda begrepp till en helhet. Leite, Mendoza, och Borsese (2007) hittade
likheter mellan de förklaringar till naturvetenskapliga fenomen som gavs av lärare och

lärarstuderande vilket tyder på att lärares förståelse inte nödvändigtvis utvecklas då lärarens
erfarenhet ökar. Vidare kunde konstateras att lärarna och lärarstuderandena använde sig av ett

fåtal makroskopiska idéer i sina förklaringar, och inte kopplade ihop makroskopiska

egenskaper med partikelegenskaper på mikronivå (Leite, Mendoza, & Borsese, 2007). Kikas
(2004) märkte att flera av de undersökta naturvetenskapliga fenomenen i studien var sådana
där lärarna hade missuppfattningar eller bristande kunskaper, och kunde notera att till och med

lärare specialiserade inom fysik och kemi hade felaktiga kunskaper inom vissa områden. Krall,
Lott, och Wymer (2009) konstaterade att lärarna som deltagit i deras studie hade så begränsade

ämneskunskaper att det var orealistiskt att förvänta sig att de skulle kunna hjälpa sina elever

att utveckla en korrekt, vetenskaplig förståelse för fenomenen i studien, och Burgoon, Heddle,
och Duran (2011) noterade att pedagogiska metoder för att rätta till elevers missuppfattningar

12

Felix Forsén

inte kommer

att implementeras effektivt så länge lärarna själva håller fast vid samma

missuppfattningar som eleverna.

3.3 Finlandssvenska klasslärarstuderandes kemikunskaper

Jag vill särskilt fästa uppmärksamhet vid den färska studien Misconceptions in chemistry

among Finnish prospective primary school teachers – a long-term study (Härmälä-Braskén,
Hemmi,

&

Kurtén,

2020)

som

granskat

blivande

finlandssvenska

klasslärares

missuppfattningar angående grundläggande kemiska begrepp. Studien är av särskilt intresse

eftersom den granskat blivande klasslärare i Svenskfinland, som också utgör fokus för denna

avhandling. Studien är dessutom utförd nyligen. Den här avhandlingen är fokuserad på de
finlandssvenska klasslärarstuderandenas upplevda kunskaper, men med hjälp av studien jag
nämnt ovan kan vi bilda oss en realistisk bild av hur det ligger till med de finlandssvenska
klasslärarstuderandenas kemikunskaper.

Studien baserar sig på data insamlat med hjälp av enkät under åren 2012–2016. Totalt
besvarade 389 stycken klasslärarstuderande enkäten. Enkäten innehöll åtta frågor gällande

aggregationstillstånd, vattnets kretslopp, kemiska reaktioner, elektricitet och värme, men

Härmälä-Braskén et al. har fokuserat på aggregationstillstånd, kokande vatten och
kondensation eftersom dessa tre begrepp är mycket viktiga i läroplanen för årskurserna 1–6.

Det är därför något oroväckande då Härmälä-Braskén et al. fått resultat som visar att upp till

40–80% av klasslärarstuderandena varje år delar missuppfattningar med barn i åldern 5–12
(Härmälä-Braskén, Hemmi, & Kurtén, 2020).

Då det gällde att kategorisera fem olika substanser som antingen fast, flytande, eller varken
fast eller flytande, klarade de flesta av klasslärarstuderandena av att kategorisera substanserna

korrekt. Det fanns dock en liten grupp som stötte på problem då det kom till att kategorisera
substanser som innehöll små partiklar (mjöl), och substanser som var mjuka eller kunde tänjas

ut (bomull och gummiband). Mjölet kategoriserades som en vätska av 18,3% av
klasslärarstuderandena medan bomullen och gummibanden kategoriserades som varken fast

eller flytande av 28,2% och 14,0% respektive. Variationerna mellan de olika åren var mycket
små. (Härmälä-Braskén, Hemmi, & Kurtén, 2020)

13

Felix Forsén

Svårast för klasslärarstuderandena var helt klart att förklara vad bubblorna i kokande vatten

består av. Hela 47,3% av klasslärarstuderandena svarade att bubblorna innehöll syre och att

syret kom från vattenmolekylen. Jämförelsevis kunde endast 21,6% kunde ge det korrekta
svaret, dvs. att bubblorna innehöll vattenånga. Nästan lika vanligt som det korrekta svaret var

påståendet att bubblorna innehöll luft vilket valdes av 18,5% av klasslärarstuderandena. Det

minst vanliga svaret var att bubblorna innehöll syre och andra gaser som finns lösta i vattnet
och valdes av 11,1% av klasslärarstuderandena. (Härmälä-Braskén, Hemmi, & Kurtén, 2020)

En fråga gällande varifrån vattnet som samlas på utsidan av ett glas fyllt med kallt vatten
kommer lades till i enkäten 2013, och här svarade 62,9% av klasslärarstuderandena korrekt att

vattenånga i luften kyls ner och bildar vattendroppar på glaset. Dock svarade 15,9% att kyla
omvandlas till vatten och 10,0% att väte och syrgas reagerar och bildar vatten på utsidan av
glaset. Endast 1,5% svarade att vattnet läcker igenom glaset, medan 9,8% svarade att inget av
de andra alternativen var korrekt. (Härmälä-Braskén, Hemmi, & Kurtén, 2020)

Härmälä-Braskén et al. sökte dessutom en korrelation mellan rätt svar i båda de frågor som
hade att göra med fasförändringar. Endast 13% besvarade båda frågorna korrekt medan 32,0%

besvarade båda frågorna fel. Ingen korrelation kude dock upptäckas. (Härmälä-Braskén,
Hemmi, & Kurtén, 2020)

Baserat på klasslärarstuderandenas prestationer och tidigare forskning drog Härmälä-Braskén
et al. slutsatsen att klasslärarstuderandena som besvarat enkäten hade dålig förståelse för

materians partikelnatur. Klasslärarstuderandenas missuppfattningar visade även på en

okunskap om eller bristfällig kunskap gällande de reversibla förändringar vattnet kan genomgå.
Vi kan alltså utan att spekulera alltför mycket anta att det finns problem också då det kommer

till ämneskunskaperna inom den finländska lärarkåren. Vi ska nu ta en närmare titt på olika

aspekter inom undervisningen av naturvetenskaperna för att försöka skapa oss en helhetsbild
av problematiken som omger den naturvetenskapliga undervisningen.

3.4 Sambandet mellan kunskaper i naturvetenskap och attityd till att undervisa
naturvetenskap
För att tillägna sig en djupare förståelse för undervisningen i naturvetenskap är det nödvändigt

att närmare utforska lärares tankar gällande undervisningen i naturvetenskap och
14

Felix Forsén

naturvetenskapernas betydelse överlag. Som framkom i bakgrunden till avhandlingen är det

mer sällsynt att klasslärarstuderande skulle välja fysik eller kemi som biämnen. Det verkar som
att klasslärarstuderandena inte intresserar sig så mycket för dessa ämnen.

Cobern och Loving (2002) noterar att ”elementary teachers are not known to be science types”

och fortsätter med att de har mer gemensamt med den stora allmänhetens lekmän än de har
med lärare inom naturvetenskaperna och andra personer med avlagda examina inom
naturvetenskaperna. Vidare frågar sig Cobern och Loving huruvida klasslärare upplever att
naturvetenskap är något utan koppling till vardagen. Ifall naturvetenskapen betraktas som bara

ett skolämne utan betydelse för människans vardag, så kommer läraren i bästa fall att se

undervisningen som något man gör för att myndigheterna kräver det (Cobern & Loving, 2002).
En sådan inställning hos läraren kommer knappast att inspirera eleverna till ytterligare studier

i naturvetenskap. Efter att ha utfört en undersökning i vilken nästan 700 amerikanska
lärarstuderande deltog framkom att lärarstuderandena ansåg naturvetenskap vara till nytta för

både folkhälsan och ekonomin, och de höll även med om att naturvetenskap bör undervisas på
alla nivåer inom skolvärlden (Cobern & Loving, 2002). Lärarstuderandena var lite mer osäkra
gällande naturvetenskapens roll angående miljön och resursutveckling, men var inte negativt

inställda. Lärarstuderandena värdesatte naturvetenskap men ansåg tydligt att andra ämnen var
viktigare. Samtidigt ansåg lärarstuderandena inte att naturvetenskaperna var viktigare än
religionsundervisningen (Cobern & Loving, 2002).

Van Aalderen-Smets, Walma van der Molen, och Asma (2011) pekar ut ett samband mellan
bristfälligt vetenskapligt kunnande och negativa attityder gentemot naturvetenskapen hos

grundskollärare. De negativa attityderna härstammar ofta från negativa upplevelser under den

egna skoltiden, och lever kvar under studierna till lärare (Young & Kellogg, 1993; Jarrett, 1999;
Tosun, 2000). Forskning visar att lärare med negativa attityder till naturvetenskap har vissa
egenskaper. De har generellt lägre självförtroende och mindre förtroende för sina förmågor då

det gäller att undervisa naturvetenskap (Skamp, 1991; Tosun, 2000), och lägger därför ner

mindre tid på att undervisa och diskutera naturvetenskap i sina klassrum (Harlen & Holroyd,

1997). De förlitar sig mer på standardiserade metoder och ”top-down instruction” (Harlen &

Holroyd, 1997; Appleton & Kindt, 1999; Jarvis & Pell, 2004; Plonczak, 2008), och har en

sämre förmåga att stimulera positiva attityder till naturvetenskap (Harlen & Holroyd, 1997;
van Driel, Beijaard, & Verloop, 2001; Osborne, Simon, & Collins, 2003; Jarvis & Pell, 2004).
Däremot visar forskning att i takt med att lärare får mer erfarenhet av att undervisa
15

Felix Forsén

naturvetenskap så förbättras också deras självförtroende att undervisa naturvetenskap, deras

sätt att undervisa, och deras förmåga att påverka elevernas attityder positivt (Osborne, Simon,
& Collins, 2003; Osborne & Dillon, 2008).

Appleton (1995) noterar att många australiensiska grundskolelärare är motvilliga till att
undervisa naturvetenskap och lyfter fram att samma fenomen förekommer i Nya Zealand,

Storbritannien och Nordamerika. Orsaken till denna motvillighet anses ofta vara lärarnas brist

på själförtroende då det kommer till att undervisa naturvetenskap, och bristen på
självförtroende anses stamma från bristande bakgrundskunskaper i naturvetenskap (Appleton,
1995). Lärarstuderande med mindre kunskaper i naturvetenskap uttrycker mindre förtroende

för sina förmågor att undervisa naturvetenskap, och speciellt då det gäller de ämnesområden
de upplever sig vara minst kunniga inom (Appleton, 1995).

Det verkar alltså finnas ett samband mellan lärares och lärarstuderandes kunskaper i

naturvetenskap och hur villiga de är att undervisa ämnet i skolan. Det är dock viktigt att vi gör

en skillnad mellan lärarnas/lärarstuderandenas faktiska kunskaper och deras upplevda

kunskaper. Som diskuterades ovan lyfter van Aalderen-Smets, Walma van der Molen, och
Asma (2011) fram att lärares självförtroende och förtroende för sina förmågor att undervisa

naturvetenskap förbättras i takt med att de får mer erfarenhet av att undervisa ämnet. Den här

informationen går hand i hand med resultaten från en studie utförd av Appleton (1995) där 139
lärarstuderande deltog i en kurs som fokuserade på naturvetenskaplig undervisning.

Lärarstuderandena besvarade samma enkät före och efter att de utfört kursen. Enkäten innehöll
bl.a.frågor som gällde lärarstuderandenas självuppfattning om sina kunskaper i naturvetenskap,
hur kompetenta de ansåg sig vara att undervisa i naturvetenskap och hur självsäkra de kände

sig inför att undervisa naturvetenskap. Innan de deltog i kursen visade enkäten att
lärarstuderandena hade ett måttligt intresse av att undervisa naturvetenskap, och många kände

att deras kunskaper knappt var tillräckliga för att kunna undervisa. Relativt få ansåg sig vara
kompetenta att undervisa i naturvetenskap, men flera tyckte ändå att deras undervisning skulle

vara godtagbar. Efter kursen hade det skett signifikanta förändringar i lärarstuderandenas
förtroende för sina egna förmågor och kunskaper då det gällde att undervisa naturvetenskap

och deras upplevda kunnighet. Förändringarna i lärarstuderandenas upplevda kompetens kan
inte ha berott på deras studier av naturvetenskaplig teori eftersom det enda ämnesområdet som

ingick i kursen var energi, men lärarstuderandena visade likväl positiva förändringar inom alla
ämnesområden. (Appleton, 1995)

16

Felix Forsén

Det är alltså tydligt att det under kursen skedde en förändring i studerandenas uppfattning om

de egna kunskaperna och den egna kompetensen snarare än att det skulle ha skett en förändring
i mängden kunskap de faktiskt hade. Det verkar dock som om det förhåller sig så att upplevd
kompetens är den viktigaste faktorn som påverkar lärares och lärarstuderandes attityder till att

undervisa naturvetenskap. Skamp (1989) visar likaledes att pedagogiska studier har en större

inverkan på lärares attityder gentemot att undervisa naturvetenskap än vad ämnesstudier har,

och Stepans och McCormack (1985) konstaterade att ett ökat antal utförda kurser i
naturvetenskap inte hade någon positiv inverkan på lärarstuderandens attityder till

naturvetenskap och förtroende för sina egna förmågor att undervisa i naturvetenskap.

Forskning visar alltså på att då det gäller att höja lärares självförtroende och upplevda förmåga
att undervisa naturvetenskap är pedagogisk kunskap, erfarenhet och upplevd kompetens
viktigare än ämneskunskap.

3.5 Ämneskunskapen är nödvändig

Den forskning som granskats hittills har visat att de faktiska ämneskunskaperna spelar liten
roll då det kommer till att påverka lärares och lärarstuderandes attityder till att undervisa
naturvetenskap, och att lärarens upplevda kompetens är viktigare för en positiv inställning.
Upplevd kompetens är dock inte tillräckligt för att kunna hjälpa eleverna utveckla en god

förståelse för naturvetenskap, utan läraren behöver faktiska kunskaper för att hjälpa eleverna
uppnå god förståelse.

Kikas (2004) noterar att kvalitativa diskussioner med eleverna är nödvändiga för inlärning som
främjar en förståelse för innehållet. För att kunna leda dessa diskussioner måste lärare ha

tillräckliga kunskaper för att kunna identifiera vetenskapliga formuleringar, vardagliga uttryck,
och elevernas kunskaper (Kikas, 2004). Newton och Newton (2001) observerade lektioner
utförda av lärare med olika mängd naturvetenskapliga kunskaper och konstaterade att de lärare
som hade en starkare naturvetenskaplig bakgrund tenderade att ställa fler frågor relevanta för

ämnet och fler orsaksmässiga frågor. I resultaten av deras studie framkom att kunniga lärares
lektioner brukade innehålla mer muntliga samtal och diskussioner kring ämnet, och att dessa
lärare ställde nästan dubbelt så många orsaksmässiga frågor (Newton & Newton, 2001).

Krall, Lott och Wymer (2009) lyfter fram att det inte kan förväntas att lärare med begränsade
ämneskunskaper ska förmå hjälpa sina elever att utveckla korrekta vetenskapliga uppfattningar
17

Felix Forsén

om fenomen de inte själva förstår. Burgoon, Heddle och Duran (2011) framhåller att lärare inte
kan förväntas assistera elever i att rekonstruera sina uppfattningar på ett effektivt sätt om

läraren själv har en felaktig eller bristfällig förståelse för fenomenet. Lärare med

missuppfattningar kan inte heller identifiera de missuppfattningar som eleverna för med sig in
i klassrummet, något som blir särskilt svårt om läraren och eleverna har samma

missuppfattningar. Det är dessutom osannolikt att lärare med en bristfällig förståelse för stoffet
de lär ut kommer klara av att förse eleverna med de upplevelser och erfarenheter som behövs

för att omvandla elevernas bristfälliga kunskaper till korrekta, omfattande kunskaper (Burgoon,
Heddle, & Duran, 2011). Hashweh (1987) undersökte hur ämneskunskaper påverkar planering
och genomförande av undervisning och kom fram till att kunniga lärare oftare modifierade

aktiviteter ur textböcker, upptäckte förutfattade meningar, ledde in diskussioner på givande

sidospår, och hanterade inlärningssvårigheter mer effektivt. Dessutom visade det sig att de som

saknade ämneskunskaper tenderade att sprida sina egna missuppfattningar till eleverna och ha

en större betoning på att lära sig saker utantill (Hashweh, 1987). Abell (2007) summerar att
lärare utan naturvetenskapliga ämneskunskaper ägnade mer lektionstid åt att föreläsa, förlitade

sig mer på textböcker, undvek diskussioner med klassen och spontana frågor från elever, ställde
färre orsaksmässiga frågor, och misslyckades med att utveckla viktiga vetenskapliga begrepp
hos eleverna.

Utgående från existerande forskning är det tydligt att god ämneskunskap underlättar för lärare

i planeringen och genomförandet av undervisningen, samt att bristande ämneskunskap och
missuppfattningar har en negativ effekt på elevers lärande.

3.6 Kombinationen av pedagogisk kunskap och ämneskunskap

Tidigare avsnitt har granskat hur lärarens ämneskunskaper påverkar både lärarens attityd till

att undervisa ämnet och undervisningens effektivitet. Enbart goda ämneskunskaper är dock inte

tillräckligt. Halim och Mohd. Meerah (2002) noterar att erfarna lärare med djup ämneskunskap
som misslyckades med att beakta sina elevers tankesätt ofta stötte på svårigheter i

undervisningen. Ämneskunskap är alltså inte tillräckligt utan det krävs även kunskap om
elevernas förståelse, uppfattningar och missuppfattningar gällande specifika ämnesområden

(Halim & Mohd. Meerah, 2002). Det är här som idéen om Pedagogical Content Knowledge

(PCK) kommer in. Idéen om PCK lades först fram av Shulman (1986), och grundar sig i
uppfattningen om att undervisning består av mer än att bara lägga fram ämnets stoff för
18

Felix Forsén

eleverna, och att elevernas lärande består av mer än att bara försöka komma ihåg informationen

för att senare kunna upprepa den (Loughran, Berry, & Mulhall, 2012). Man kan säga att PCK
är den kunskap lärare utvecklar om specifika undervisningssätt för specifika ämnen eller
ämnesområden för att bättre stöda elevernas förståelse, och att den utgör en viktig del av en

lärares professionella kunskap och expertis (Loughran, Berry, & Mulhall, 2012). För att kunna
känna igen och värdesätta utvecklingen av sin individuella PCK krävs en djup begreppsmässig

förståelse av det specifika ämnesstoff som man undervisar, och förekomsten av ens egen PCK

blir mest uppenbar då man undervisar utanför sin egen ämnesexpertis (Loughran, Berry, &
Mulhall, 2012). PCK är ämnesspecifik och kan inte importeras från ett ämne till ett annat.

Därför uppstår det genast utmaningar då man undervisar stoff man inte har samma bekantskap

med, oberoende av hur kunnig en lärare må vara inom sitt eget specialområde (Loughran,
Berry, & Mulhall, 2012). PCK är heller inte något som man kan lära sig genom studier, utan
något man tillägnar sig genom en kombination av grundliga, genomgående ämneskunskaper

och erfarenhet av att undervisa ämnet i fråga (van Driel, Verloop, & de Vos, 1998). Kindt
(2009) spekulerar att om vi kan identifiera PCK som den kunskap lärare använder under själva
undervisningsprocessen, så kunde vår uppfattning om vad som utgör god naturvetenskaplig

undervisning och hur den bör utvecklas förbättras. Nilsson och Loughran (2012) noterar dock
att det hittills har varit en svår uppgift eftersom få konkreta exempel på PCK existerar i

litteraturen, och vidare eftersom det är svårt att granska PCK då det krävs en kombination av

metoder för att samla kunskap om vad lärare vet, vad de tror, och orsakerna till deras

handlingar. Halim och Mohd. Meerah (2002) konstaterar dock att goda ämneskunskaper är ett

krav för att utveckla PCK , och att andra aspekter av PCK grundar sig i dessa. Halim och Mohd.

Meerah (2002) kom i sin studie fram till att lärarstuderandes uppfattningar om elevers troliga
missuppfattningar och deras förslag på sätt att förklara de naturvetenskapliga begreppen i fråga

för eleverna var beroende av deras relevanta ämneskunskaper (Halim & Mohd. Meerah, 2002).
Halim och Mohd. Meerah (2002) noterade också att i de fall lärarstuderandena försökte
använda sig av analogier för att förklara på ett sätt förståeligt för eleverna ledde deras svaga

ämneskunskaper till analogier som innehöll missuppfattningar. Likaså kunde Özden (2008)
hitta ett positivt samband mellan goda ämneskunskaper och PCK. Även om goda

ämneskunskaper inte är allt som krävs för att kunna undervisa naturvetenskap på ett effektivt
sätt, är det ändå tydligt att ämneskunskaper har en effekt på en lärares PCK.

19

Felix Forsén

3.7 Problem med läromedel inom omgivningsläran

Jag har tidigare nämnt att Abell (2007) kunnat konstatera att lärare med svaga ämneskunskaper
förlitar sig mer blint på textböcker än lärare med en djupare ämneskunskap. Det här kan leda
till problem om de läromedel som används innehåller felaktig information, eller om

informationen är presenterad på ett sätt som leder till att missuppfattningar kan bildas. Färdiga
läromedel utgör ofta en resurs för många lärare och kan definitivt ha en positiv effekt på

undervisningen, men i det här arbetet intresserar vi oss för problem inom den
naturvetenskapliga undervisningen och kommer därför att fokusera på nackdelarna med att i
för hög grad förlita sig på läromedel. Vi ska därför nu närmare granska vilken problematik
läromedel kan ge upphov till.

Trots att textböcker är främst riktade till elever har forskning visat att lärare är beroende av

dem och förlitar sig mycket på dem i sin undervisning (Leite, 1999). Forskning tyder tyvärr
också på att innehållet i textböckerna ibland kan vara missvisande och stärka missuppfattningar
hos de som läser innehållet (Leite, 1999). Abell (2007) konstaterar att lärare med svaga

ämneskunskaper förlitar sig mer på textböcker då de planerar sin undervisning, och som
tidigare avsnitt noterat är lärare med svaga ämneskunskaper inte rustade för att kunna

identifiera missuppfattningar (Kikas, 2004), medan lärare med djupare ämneskunskaper är mer
benägna att modifiera innehållet i läromedlen (Hashweh, 1987). Att lärare förlitar sig mycket
på läromedel blir alltså dubbelt problematiskt eftersom de lärare som förlitar sig mest på

läromedel också är de som är minst kapabla att kritiskt bedöma innehållet i läromedlen.
Informationen kan dessutom vara presenterad på ett sätt som gör det svårt att tillägna sig en

överblick av vissa ämnesområden. Leite, Mendoza, och Borsese (2007) lyfter fram att lärare
inte kan förlita sig på textböcker då det kommer till att undervisa om materia i vätskefas

eftersom informationen i läromedlen ofta är utspridd i flera olika delar av textböckerna, men

också för att böckerna ofta använder sig av inkorrekta versioner av vetenskapliga begrepp och
modeller. Att information om vissa ämnesområden blir fragmenterad och utspridd över flera

delar av ett läromedel är problematiskt, eftersom det gör det svårare att få en överblick över

just det ämnesområdet. Papageorgiou och Sakka (2000) konstaterar att lärare har bättre
kunskaper om sådana vetenskapliga begrepp som getts mer utrymme i läromedel, så bristfällig

eller fragmenterad information i läromedel är en klar nackdel. Ett större problem är dock att

informationen som finns tillgänglig i textböcker inte alltid är tillförlitlig. Kikas (2004) noterar
att textböcker kan ge upphov till missuppfattningar hos både elever och lärare och Soyibo

(1995) pekar ut felaktig terminologi och inkorrekta påståenden i textböcker som viktiga källor
20

Felix Forsén

till elevers missuppfattningar. Tillförlitligheten hos innehållet i textböcker kan variera kraftigt.
King (2010) kommenterar att av totalt 51 granskade texter i användning i England och Wales
fanns i snitt ett fel per sida då det gällde earth science.

Abimbola och Baba (1996) framhåller att det är viktigt att lärare går igenom det material de

använder sig av i undervisningen, är noga med vilket material de väljer att använda sig av, och

att de fungerar som ett filter mellan eleverna och de missuppfattningar läromedlen innehåller.
Eftersom många lärare har svaga kunskaper och missuppfattningar inom naturvetenskaperna
är det inte särskilt troligt att de skulle vara kapabla att utföra dessa uppgifter.

3.8 Lämnas osäkra områden bort i undervisningen?

Som redan diskuterats ovan kunde Appleton (1995) se ett samband mellan svaga
ämneskunskaper i naturvetenskap, dåligt självförtroende att undervisa i naturvetenskap, och

motvillighet att undervisa i naturvetenskap. En sådan här motvillighet till att undervisa
naturvetenskap är naturligtvis problematisk ifall den förekommer hos klasslärare eftersom den

kommer att påverka deras undervisning. Koballa och Crawley (1985, s. 229) konstaterar att
”A teacher’s attitude toward science is reflected in the time the teacher spends teaching science

and the manner in which it is taught.” Det är alltså inte orimligt att anta att klasslärares attityder
till att undervisa naturvetenskap direkt skulle påverka mängden tid som läggs ner på att

undervisa naturvetenskap. Koballa och Crawley (1985) noterar vidare att data visat på stora
skillnader i hur mycket tid lärare lägger ner på att undervisa i naturvetenskap och påpekar att

vissa lärare undervisar hälften så mycket naturvetenskap som kolleger i samma skola som

undervisar samma årskurs. Det är här värt att notera att studien i fråga är utförd i USA under
en tidsperiod då det inte förekommit bestämmelser gällande mängden naturvetenskap som ska

undervisas, men jag har valt att inkludera studien som ett exempel på hur det kunde se ut om

klasslärare själv fick bestämma. Troligtvis skulle det även vara möjligt att hitta skillnader i hur

mycket naturvetenskap som undervisas i finländska klassrum, inte på grund av en brist på
bestämmelser om mängden, utan snarare på grund av lärares attityder till att undervisa
naturvetenskap. Enligt Tilgner (1990) visar studier att över hälften av tillfrågade

grundskolelärare rangordnade naturvetenskap som antingen fjärde eller femte på en lista med
fem skolämnen, och vidare att om lärare tillåts välja något att lämna bort väljer de alltför ofta

naturvetenskap eftersom det är det ämne de tycker minst om att undervisa. Hela 25% antydde

21

Felix Forsén

att de inte använde någon tid alls till att undervisa naturvetenskap medan resterande 75%
använde mindre än två timmar per vecka till att undervisa naturvetenskap (Tilgner, 1990).

Utgående från ovan nämnda studier finns alltså goda skäl att anta att en lärares ämneskunskaper

i och självförtroende att undervisa naturvetenskap direkt påverkar den naturvetenskapliga

undervisningens mängd. Detta är ytterligare en orsak till att svaga ämneskunskaper hos lärare
är så skadliga för undervisningen.

22

Felix Forsén

4. Metod

I det här kapitlet presenteras avhandlingens syfte och forskningsfrågor vilka utgör grunden för

undersökningen. Valet av forskningsansats motiveras, varefter de datainsamlingsmetoder som
använts diskuteras. Valet av informanter motiveras, undersökningens genomförande och
dataanalys beskrivs, och undersökningens tillförlitlighet, trovärdighet och etik diskuteras.

4.1 Syfte och forskningsfrågor

Studiens syfte är att undersöka vilka kemirelaterade ämnesområden en klasslärare behöver ha

kunskaper inom för att kunna undervisa omgivningslära, huruvida det inom det kemirelaterade

stoffet som ingår i omgivningsläran förekommer specifika ämnesområden som en majoritet
av klasslärarstuderandena upplever besvärligare att undervisa jämfört med andra
ämnesområden inom den kemirelaterade omgivningsläran (problemområden), samt varför
klasslärarstuderandenas intresse för naturvetenskap är såpass lågt.

I fall sådana ämnesområden som en majoritet av klasslärarstuderandena upplever besvärliga
att undervisa kan urskiljas, syftar studien vidare till att närmare granska vilka bakomliggande

orsaker som finns till att dessa specifika ämnesområden upplevs på ett negativt sätt. Eftersom
en undersökning som mäter klasslärarstuderandenas faktiska kunskaper i omgivningslära

skulle bli ohanterlig att utföra inom den tidsram jag hade till mitt förfogande har jag istället
valt att studera hur klasslärarstuderandena upplever sina kunskaper.

För att söka svar på dessa frågor har jag utarbetat följande frågeställningar:
1. Vilka kemirelaterade ämnesområden behöver en klasslärare ha goda kunskaper inom
för att framgångsrikt kunna undervisa omgivningslära?

2. Kan man hitta problemområden inom det kemirelaterade stoffet i omgivningsläran som
en majoritet av klasslärarstuderandena upplever besvärliga att undervisa, vilka är i så
fall dessa ämnesområden och vad är de bakomliggande orsakerna till att de upplevs
besvärliga?

3. Vilka är de bakomliggande orsakerna till att klasslärarstuderandenas intresse för
naturvetenskaperna är såpass lågt?

23

Felix Forsén

4.2 Forskningsansats

Enligt Trost (2010) bestäms valet av forskningsmetod utgående från undersökningens syfte och

den aktuella frågeställningen. Stukát (2011) skriver att det är metoden som avgör vilken

information man får, och att det därför är viktigt att tänka igenom sitt metodval. Man ska inte
välja det alternativ som ”känns rätt” utan att först ha reflekterat över metoden och bedömt dess

lämplighet. Trost (2010, s. 32) konstaterar vidare att ” Om frågeställningen gäller hur ofta, hur
många eller hur vanligt så skall man göra en kvantitativ studie. Om frågeställningen däremot

gäller att förstå eller att hitta mönster så skall man göra en kvalitativ studie”. Stukát (2011)
håller med om att metodvalet ska styras av forskningsproblemet, och noterar vidare att man
med fördel kan kombinera olika metoder för att belysa ett fenomen från flera olika perspektiv.

För att kunna besvara min första forskningsfråga gällande vilka kemirelaterade ämnesområden
en klasslärare behöver ha goda kunskaper inom för att framgångsrikt kunna undervisa
omgivningslära har jag valt att utföra en ytlig analys av valda dokument relevanta för ämnet.

Genom att gå igenom dessa dokument har jag skaffat mig en uppfattning om vilka
ämnesområden som ska ingå i undervisningen i omgivningslära, samt vilka ämnesområden
som förekommer i olika läromedel. Resultatet från denna ytliga analys har sedan fungerat som
underlag för den fortsatta undersökningen gällande de två huvudsakliga forskningsfrågorna.

För att kunna besvara min andra forskningsfråga, det vill säga att undersöka huruvida det
förekommer sådana kemirelaterade ämnesområden inom omgivningsläran som ett flertal

klasslärarstuderande upplever besvärliga att undervisa, lämpar sig enligt Trost (2010) helt klart
en kvantitativ forskningsansats bäst. Tanken bakom kvantitativ forskning är att undersöka ett

stort antal individer, och utgående från de resultaten dra slutsatser om en större grupp (Stukát,
2011). Kvantitativa undersökningar använder sig ofta av objektiva datainsamlingsmetoder
såsom exempelvis enkäter, och resultaten analyseras ofta med hjälp av statistiska

analysmetoder (Stukát, 2011). Trots att kvantitativ forskning är väl lämpad för att undersöka

vilka trender man kan se inom en större grupp finns det dock nackdelar med att förlita sig på
enbart kvantitativa data. Då man analyserar ett stort antal individer finns det inte alltid
möjlighet att följa upp och analysera enskilda individer mer noggrant, och ifall man använder
sig av enkäter kan man inte vara säker på att informanterna uppfattat frågorna på det sätt som
forskaren tänkt sig (Stukát, 2011).

För att kunna besvara min tredje forskningsfråga, det vill säga vilka bakomliggande orsaker

som kan hittas till att vissa ämnesområden inom omgivningsläran eventuellt upplevs besvärliga
24

Felix Forsén

har jag valt att utgå från en kvalitativ ansats. Den tredje forskningsfrågan handlar om att förstå

vilka orsaker till fenomenet man kan hitta, och som framkom i teorikapitlet finns ett tydligt

samband mellan en lärares självuppfattning och lärarens attityd till naturvetenskaperna. En
individs självuppfattning bygger på hens upplevelser och erfarenheter, och dessa är väl
lämpade att undersöka med hjälp av kvalitativa forskningsmetoder (Denscombe, 2016).
Nackdelar med kvalitativ forskning är dock att resultatet kommer påverkas genom forskarens
tolkning av de svar informanterna ger, och resultatet blir då inte lika objektivt. Dessutom är det
svårt att utgående från en enskild individs svar dra slutsatser om en större grupp.

Jag har av de orsaker som nämnts ovan valt att i min undersökning kombinera en kvantitativ

metod (enkät) med en kvalitativ metod (intervju). Tanken med att kombinera kvantitativa och

kvalitativa forskningsmetoder (flermetodsforskning) är att kunna dra nytta av de fördelar varje

metod för med sig, och kunna studera ett fenomen ur olika perspektiv (Stukát, 2011). Genom
att kombinera olika forskningsmetoder uppnår man något som kallas fullständighet, vilket
innebär att olika metoders brister kompletteras av andra metoder och resultaten blir mer
fullständiga (Trost, 2010).

4.3 Datainsamlingsmetoder

De datainsamlingsmetoder som använts är i huvudsak enkät och webbintervju, och de beskrivs

nedan. Även dokumentanalys har i någon mån använts för att jämföra läromedlen Expedition

1–6, Omkring 1–2 och Omvärlden 3–6 med det innehåll som ingår i läroplanen, men den delen
av arbetet var mindre omfattande och beskrivs därför inte här.

4.3.1 Enkät som datainsamlingsmetod

Då man talar om enkäter menar man egentligen frågeformulär som respondenterna besvarar
enskilt (Trost, 2010). Enligt Stukát (2011) är enkäter ett bra alternativ då man vill nå ut till fler
individer än vad som är möjligt vid intervjuer och observationer. Att kunna samla in svar från

en större grupp stärker resultaten och gör det också lättare att utgående från svaren kunna
generalisera sina resultat. Däremot behöver man på förhand noga tänka igenom hur man

utformar sin enkät innan man sprider den till respondenterna. Stukát (2011) poängterar att man
måste ha funderat ut vilken information man söker, och hur man bör formulera sina frågor. I
utformningen av frågorna ska man utgå från syftet och dess frågeställningar (Stukát, 2011).
25

Felix Forsén

Eliasson (2013) noterar att man behöver minst en fråga per variabel, men att det kan vara en
fördel att mäta vissa variabler fler gånger för att se om svaren pekar i samma riktning. På så

sätt kan man öka validiteten i undersökningen. Det är också bra att fundera över huruvida man
vill använda sig av öppna eller slutna frågor. Öppna frågor ger respondenterna tillfälle att ta
upp vad de själva anser vara viktigt och får på så sätt ett närapå kvalitativt djup, men nackdelen

är att svaren är svåra att kategorisera och det är upp till forskaren att tolka svaren (Eliasson,
2013). En annan nackdel är att öppna frågor förutsätter en större ansträngning från

respondenterna, vilket kan minska deras vilja att delta i undersökningen (Denscombe, 2016).
Slutna frågor har färdiga svarsalternativ och efterarbetet är därför mycket lättare jämfört med

öppna frågor (Denscombe, 2016). Många tycker dessutom att sådana frågor är lättare att

besvara och detta kan göra att tröskeln för att besvara en enkät kan kännas lägre (Eliasson,
2013; Denscombe, 2016). Nackdelar med slutna frågor är att det kan hända att man missat

något svarsalternativ man borde haft med, men detta kan undvikas genom att inkludera ett
öppet svarsalternativ (Eliasson, 2013; Denscombe, 2016).

Stukát (2011) påminner om att det är också viktigt att samla in bakgrundsinformation om
respondenterna för att senare kunna se om faktorer som t.ex. kön, ålder och utbildning har
påverkat respondenternas svar. Bakgrundsfrågorna inleder oftast en enkät.

Då man utvecklar sin enkät är det bra att fundera över huruvida man borde sträva efter en

enhetlig stil i enkäten. Denscombe (2016) lyfter fram att variation har två fördelar. Dels
motverkar variation att respondenten blir uttråkad och tappar intresset, dels förhindrar variation
att respondenten fastnar i ett visst svarsmönster och exempelvis på en skala från 1 till 5 svarar

4 på alla frågor. En enhetlig stil däremot har fördelen att respondenten kan vänja sig vid
frågetypen och därför kan besvara frågorna snabbare och med mindre risk för missförstånd och
förvirring. (Denscombe, 2016)

En av fördelarna Stukát (2011) lyfter fram med att använda sig av enkäter är att man undviker

intervjuareffekten, alltså en omedveten styrning av informanterna. Dessutom kan man för det

mesta lätt bearbeta sina resultat statistiskt. Nackdelar med att använda sig av enkäter är att det
är svårt att kunna motivera en stor grupp att delta, speciellt eftersom respondenterna ofta är
anonyma och det därför inte går att avgöra vem som besvarat enkäten och vem som låtit bli.

Man har inte heller någon möjlighet att kontrollera huruvida respondenterna uppfattat frågorna
i enkäten korrekt. För att kunna minimera risken att respondenterna missuppfattar frågorna är
det därför viktigt att man noga tänker igenom hur man utformar sin enkät och formulerar sina
26

Felix Forsén

frågor, och man kan t.ex. utföra pilotstudier för att kontrollera om enkäten fungerar. Det är bra

att låta andra kritiskt granska enkäten innan man sprider den till respondenterna. (Stukát, 2011)
Enligt Stukát (2011) kan man hålla sig till tumregeln att ju större grupp enkäten är riktad till,

desto mer strukturerad bör den vara. Om man har en stor grupp respondenter är det bäst att
enkäten är mer numeriskt utformad och använder fasta svarsalternativ, annars blir det lätt tungt
att bearbeta alla de svar man får in. Därför kan man också ha mer öppna frågor i en enkät som
riktar sig till en mindre grupp. Svaren är mödosammare att bearbeta, men tack vare att antalet
svar är mindre blir inte arbetsbördan för stor. (Stukát, 2011)

Ett strukturerat frågeformulär har frågor med fasta svarsalternativ. Stukát (2011) framhåller att
det viktigt att man är säker på den information man söker ifall man väljer att använda sig av en
sådan enkät, eftersom man annars riskerar att få information som inte har med ämnet att göra.

Ibland kan det därför enligt Stukát (2011) vara motiverat att använda frågor med endast två
svarsalternativ (dikotomi), men om alternativen är fler kan man naturligtvis få fram mer
nyanserad information. Av den orsaken används ofta en femgradig skala med två positiva, ett
neutralt svarsalternativ och två negativa svarsalternativ. Istället för frågor kan man använda sig
av påståenden som respondenterna ska ta ställning till med hjälp av en skala, och den metoden

används ofta då man mäter attityder (Stukát, 2011). Man kan också lista några svarsalternativ
och låta respondenterna välja ett eller flera de anser lämpliga. Efter sådana här flervalsfrågor
kan det vara bra att inkludera följdfrågor, och man kan med fördel ha ett öppet svarsalternativ
(Stukát, 2011).

4.3.2 Intervju som datainsamlingsmetod

Inom utbildningsvetenskaperna är intervjuer ett av de vanligaste arbetsredskapen. Enligt Kvale

och Brinkmann (2014) söker den kvalitativa forskningsintervjun ”förstå världen från
undersökningspersonernas synvinkel”, ”utveckla mening ur deras erfarenheter”, och ”avslöja
deras levda värld”.
Med intervjuer avser man speciellt forskningsintervjuer, som skiljer sig från de medieintervjuer
de flesta är bekanta med från journalistiken. Man måste kunna motivera varför de frågor man

ställt är relevanta, och kunna visa att de tolkningar man gjort av svaren är giltiga. (Stukát, 2011)
Denscombe (2016) skriver att den tid och ansträngning som läggs ner på att utföra en intervju

ger bäst utdelning om syftet är att undersöka ett komplext fenomen, och nämner exempelvis
27

Felix Forsén

åsikter, uppfattningar, känslor och erfarenheter. Intervju lämpar sig väl för att utforska dessa
eftersom man vill förstå dem på djupet snarare än att sammanfatta och redovisa dem med några
få ord. (Denscombe, 2016)

Stukát (2011) noterar att forskningsintervjuer kan utföras på olika sätt beroende på hur mycket
spelrum man ger personen som intervjuas. Enligt Stukát är möjligheten att få fram ”nytt och

spännande” material bäst om den som intervjuas har mer spelrum, men man bör även tänka på
att svarens jämförbarhet minskar ju mer svängrum informanterna ges (Stukát, 2011).

Trost (2010) lyfter fram att man i intervjuer skiljer mellan olika grader av standardisering och

strukturering. Med standardisering menas att de frågor som ställs och situationen de ställs i
ska vara lika för alla som intervjuas. Det betyder att intervjuaren ska sträva efter att läsa upp

sina frågor på samma sätt varje gång, med samma tonfall och i samma ordning. Strukturering
kan ha olika innebörd. I många böcker om metodik innebär strukturering att frågorna i en
intervju eller ett formulär har fasta svarsalternativ. En fråga med öppna svarsalternativ är

ostrukturerad, och svarets struktur bestäms då av informanten. Strukturering kan också avse
strukturen i själva formuläret eller intervjun. I ett sådant fall innebär hög strukturering att man
vet vad man vill fråga om och alla frågor behandlar just det specifika ämnet. (Trost, 2010)

Jag har valt att använda mig av semistrukturerade intervjuer. I en semistrukturerad intervju

följer man ofta en frågeguide och ställer frågorna i den ordning situationen inbjuder till (Stukát,

2011). Fördelarna med en sådan intervju är att man kan vara flexibel med i vilken ordningsföljd
frågorna behandlas och man kan ge informanten mer utrymme att utveckla sina idéer gällande

de ämnen intervjuaren tar upp (Denscombe, 2016). Intervjuaren kan också följa upp svaren på
ett individualiserat sätt och formulera frågorna på det sätt hen bedömer är lättast att förstå för

den intervjuade (Stukát, 2011). Frågorna i en semistrukturerad intervju kan dessutom användas

utvecklingsmässigt och förändras från en intervju till nästa (Denscombe, 2016). Den här
metoden är anpassningsbar och följsam, och ger en möjlighet att nå djupare. Med hjälp av

följdfrågor kan man få mer utvecklade svar och dessutom gå in på känslor och motiv på ett sätt

som inte är lämpligt i en strukturerad intervju (Stukát, 2011). Svaren i en semistrukturerad
intervju är öppna och betoningen ligger på informanten ska utveckla sina synpunkter
(Denscombe, 2016).

Jämförbarheten mellan de svar man får i en semistrukturerad intervju är inte lika tillförlitlig

eller entydig som de svar man skulle få i en strukturerad intervju, men jämförbarhet var inte
28

Felix Forsén

heller vad som eftersträvades i intervjuerna. Intervjuernas roll var mer att lyfta fram hur några
av de informanter som besvarat enkäterna tänker och resonerar om den aktuella problematiken.

Szklarski (2009) betonar vidare vikten av att spela in det som sägs under intervjutillfällen för
att kunna ägna sin uppmärksamhet åt det informanten säger i nuet. Utifrån inspelade intervjuer

kan man dessutom koda, sammanfatta och notera kommentarer utan att behöva skriva ner dem

under själva intervjun (Szklarski, 2009). Szklarski konstaterar också att man inte kan förutsätta
att alla informanter går med på att intervjuerna spelas in, och att en påslagen bandspelare till

och med kan hämma vissa personer. De som går med på att intervjuas har rätt till att veta vad
inspelningen kommer användas till, hur länge den kommer bevaras och vem som kommer ha

tillgång till den. Det kan hända att en informant som tidigare gått med på att bli inspelad ändrar
sig då intervjutillfället börjat, och i sådana fall är det bra att vara beredd med en checklista och

ett papper för sammanfattning av intervjusvaren (Szklarski, 2009). Szklarski (2009) noterar
också att en del forskare menar att intervjuer ska transkriberas för att kunna granskas i
efterhand. Ifall ingen transkribering görs tänker man att intervjuaren har fria händer att påstå

vad som helst och till och med formulera citat som passar undersökningens syfte. Ifall man

använder sig av direkta citat kan det vara bra att verifiera dem via respektive informant för att

undvika pinsamma situationer senare (Szklarski, 2009). I sådana fall då intervjuer ansikte mot
ansikte är omöjliga kan man med fördel sköta intervjuer med hjälp av videosamtal över

internet. Man ska dock vara medveten om att alla inte vill intervjuas på video, speciellt inte om

de vet att samtalet spelas in. Av den orsaken är det viktigt att man på förhand ber informanterna
om tillstånd att spela in samtalet (Szklarski, 2009).

4.4 Val av informanter
4.4.1 Val av informanter för enkäten

Enkäten skickades ut till klasslärarstuderande som studerar tredje året eller senare. Första och
andra årets klasslärarstuderande inkluderades inte eftersom de inte hunnit avlägga alla kurser

relevanta för undersökningen och inte bedömdes ha tillräcklig undervisningserfarenhet från
praktikperioder. Totalt svarade 30 informanter på enkäten vilket motsvarar ca en halv årskurs
klasslärarstuderande. Deltagandet var alltså inte särskilt högt med tanke på att enkäten
skickades ut till tredje, fjärde och femte årets studerande.

Enligt Stukát (2011) bestäms mängden informanter i praktiken av hur många människor man
orkar och hinner samla in data från samt hur man avser bearbeta sina resultat. För statistiska
29

Felix Forsén

beräkningar krävs ett minimum på 30 personer i undersökningsgruppen. Ifall man inte tänkt
utföra beräkningar men på annat sätt vill hitta intressanta drag och kategoriseringar i materialet

krävs att man ska ha 15–20 personer i gruppen, annars finns en risk att varje individ uppfattas
som ett specialfall (Stukát, 2011).

Enkäten i den här undersökningen skickades ut tre gånger och för varje gång minskade antalet
nya svar. Det bedömdes därefter inte vara värt att skicka ut enkäten på nytt.
4.4.2 Val av informanter till intervjuerna

Informanterna som intervjuades valdes ur den grupp som besvarat enkäten och där meddelat
sig vara frivilliga att ställa upp på intervju. Av de 30 informanter som besvarat enkäten var det

endast en handfull som var beredda att ställa upp på intervju, så valmöjligheterna var av den
orsaken begränsade. Det slutliga valet gjordes utgående från hur informanterna i fråga besvarat

enkäten, dvs. huruvida informanterna givit sådana svar i enkäterna att det bedömdes mer
sannolikt att deras utsagor i intervjuerna skulle ge svar på forskningsfrågorna. Samtidigt har
det eftersträvats variation i valet av informanter. Inom kvalitativa studier är det vanligt att man

vill undvika att informanterna är för likartade. Enligt Trost (2010) skall urvalet vara heterogent
inom en viss ram; variation ska förekomma men inte i en sådan grad att någon enstaka
informant är extrem eller avvikande relativt till de andra. Informanternas studier i
naturvetenskap har därför beaktats i valet av informanter till intervjuerna.

Tre informanter valdes ut till intervjuerna vilket bedömdes vara ett lämpligt antal. Enligt Stukát

(2011) blir antalet informanter i kvalitativa analyser av nödvändighet mindre än i kvantitativa

analyser. Kvalitativ analys av semistrukturerade intervjuer är ett mycket mödosamt arbete, och
om man har för många intervjuer att bearbeta riskerar tidsbrist leda till att analysen blir ytlig,

vilket undergräver hela idén med kvalitativ analys (Stukát, 2011). Trost (2010) påpekar också
att ett för stort antal intervjuer gör materialet ohanterligt och försvårar möjligheten att få en

överblick och urskilja viktiga detaljer som förenar eller skiljer. Vidare är det ofta så att ett fåtal

intervjuer som är väl utförda är värda mer än ett flertal dåligt utförda intervjuer. Oberoende av
om en studie är kvalitativ eller kvantitativ ska kvaliteten prioriteras i första hand (Trost, 2010).
Trost (2010) menar vidare att det är bättre att bestämma sig för att utföra ett givet antal
intervjuer och i efterhand fylla på med fler om man märker att man behöver mer material, än
att utföra intervjuer en och en tills man känner att man inte får fram mer information.

30

Felix Forsén

4.5 Undersökningens genomförande

Undersökningen inleddes med en ytlig analys av läroplanen, läromedlen Expedition 1–6,
Omkring 1–2 och Omvärlden 3–6, samt boken Naturvetenskapens bärande idéer

(Areskoug, Ekborg, Lindahl, & Rosberg, 2013). Tanken var att utgående från dessa
material kunna identifiera de för en klasslärare viktigaste kemirelaterade ämnesområdena
inom naturvetenskapen och med hjälp av denna kunskap formulera frågor till enkäten.

Analysen beaktade inte på vilket sätt eller i vilken utsträckning ett ämnesområde
behandlades i materialet, utan endast huruvida ämnesområdet fanns med. Detta eftersom

det i sista hand är den enskilda läraren som beslutar vad hen väljer att behandla i sin

undervisning, och man därför kan räkna med att ämnesområden ges olika mycket tid av
olika lärare även om de skulle arbeta utgående från samma läroplan och läromedel.

Enkätfrågorna togs fram utgående från resultatet av ovan nämnda analys, och testades därefter
i en pilotundersökning. Baserat på de svar som givits och den respons som getts på enkätens

utformning gjordes några mindre justeringar i frågornas formulering, och några frågor lades
till eller togs bort. Enkäten utformades i Google Forms och resultaten kunde därifrån enkelt
flyttas vidare till Google Docs för att analyseras med hjälp av de funktioner som ingår i

kalkylarket. På så vis kunde även programvaran testas innan den egentliga enkäten skickades
ut.

Efter

redigering

skickades

enkäten

ut

totalt

tre

gånger,

två

gånger

via

klasslärarstuderandenas egenlärare och en gång via nyhetsbrevet som alla universitetets

studerande får i sin epost. Det bedömdes därefter osannolikt att fler studerande skulle besvara
enkäten och enkätsvaren gick vidare till analys.

Först utfördes en inledande analys av enkätsvaren för att välja informanter till intervjuerna och
överväga om det fanns behov av att lägga till frågor i intervjuguiden baserat på enkätsvaren.

Några frågor lades till varefter alla intervjuerna utfördes inom loppet av en vecka. Tanken
bakom att utföra alla intervjuer i snabb ordningsföljd var att diskussionsämnen från tidigare

intervjuer fortfarande skulle vara färska i intervjuarens minne. Ett par extra frågor lades även

till i intervjuguiden baserat på diskussionsämnen som berörts i de två första intervjuerna och
som bedömdes kunna bidra med insikter viktiga för att besvara forskningsfrågorna. Alla
intervjuerna utfördes via antingen Skype eller Zoom och både ljud och bild spelades in för att

kunna användas under analysen av materialet. Fördelen med ett sådant tillvägagångssätt är att
intervjuaren inte behöver göra anteckningar under intervjuerna utan kan vara fullständigt
fokuserad på själva intervjun och vad som diskuteras.
31

Felix Forsén

4.6 Analys av data

Enkäten spreds via Google Forms och informanternas svar kunde därför lätt föras över till och

analyseras med hjälp av kalkylark i Google Docs. De kvantitativa resultat som presenteras i

den här avhandlingen baserar sig på medelvärden från flervalsfrågorna och vilka andelar av
informanterna som svarat på ett visst sätt för respektive fråga. I valet av informanter till
intervjuerna granskades enskilda informanters enkätsvar för att kunna uppnå önskad mängd

variation i informanternas kunskaper. De olika diagram som genereras automatiskt av Google

Forms är mycket praktiska då man vill få en överblick av hur informanterna svarat på varje
fråga, och många sådana diagram har inkluderats i resultatkapitlet.

Ljud och bild från intervjuerna spelades med informanternas godkännande in för att kunna
användas under analysen. Materialet gicks därefter igenom och anteckningar gjordes kring de

bitar av intervjuerna som innehållit utsagor intressanta för undersökningen. Eftersom
intervjuerna blev långa och strukturen på de svar informanterna gav är illa lämpad för direkta

citat har meningskoncentrering använts för att på ett mer koncist sätt förmedla innehållet i

informanternas utsagor. Meningskoncentrering innebär enligt Kvale och Brinkmann (2014) att
intervjupersoners yttranden dras samman till kortare formuleringar. Man pressar ihop långa

uttalanden och formulerar om det som intervjupersonen sagt, men behåller den
huvudinnebörden i det som sagts.

Under själva intervjutillfällena ställdes även förtydligande frågor efter att intressanta svar getts
för att försäkra att innebörden uppfattats korrekt och undvika misstolkningar av svaren.

4.7 Tillförlitlighet, trovärdighet och etik
4.7.1 Tillförlitlighet och trovärdighet

God forskning ska vara tillförlitlig och trovärdig. Enligt Kvale och Brinkmann (2014) innebär
tillförlitlighet att en undersökning skulle producera ungefär likadana resultat varje gång den

upprepades, och Stukát (2011) konstaterar att en undersökning har hög tillförlitlighet om man

kan använda samma tillvägagångssätt vid en annan tidpunkt och komma fram till samma
slutsatser. Då man utför en intervjustudie är det exempelvis viktigt att intervjusituationen är

liknande varje gång man utför en intervju. Man ska därför sträva till att ställa frågorna på

samma sätt varje gång för att undvika att frågans formulering påverkar svaret. Jag har under

32

Felix Forsén

mina intervjuer använt mig av en intervjuguide (se bilaga 2) för att kunna formulera mina frågor
på samma sätt under varje intervju.

Trovärdighet innebär enligt Kvale och Brinkmann (2014) att forskaren lyckats undersöka det

som ämnats undersökas, exempelvis ska informanternas utsagor i en intervjustudie ge svar på

de forskningsfrågor man tagit fram för sin undersökning. Stukát (2011) menar på liknande sätt

att trovärdighet syftar på att man i undersökningen faktiskt mätt det man har för avsikt att mäta.
Enligt Trost (2010) kan man höja trovärdigheten i sin studie genom att redogöra för hur
frågorna är ställda eller genom att utföra pilotstudier. I den här avhandlingen finns

intervjuguiden bifogad och enkäten testades och modifierades innan den skickades ut till
informanterna för att säkerställa att den skulle fungera.

4.7.2 Etiska aspekter

Då man forskar är det viktigt att vara medveten om och beakta olika etiska aspekter. Enligt
Denscombe (2016) finns det fyra forskningsetiska huvudprinciper som ska följas då man

genomför en undersökning (Denscombe, 2016, s. 427-435). Tanken bakom dessa riktlinjer är

att skydda deltagarnas intressen, garantera att deltagandet är frivilligt och baserat på informerat
samtycke, undviker falska förespeglingar och bedrivs med vetenskaplig integritet, samt följer
den nationella lagstiftningen.

Den första principen handlar om att skydda deltagarnas intressen, och lyfter fram att de som

deltar i forskningen inte ska lida skada till följd av sin medverkan, varken direkt eller på lång
sikt. Forskare är skyldiga att överväga vilka konsekvenser deltagandet kan ha och vidta

åtgärder för att skydda de informanter som medverkar i undersökningen. Denscombe

poängterar också att forskningsresultaten antingen bör vara till nytta för dem som medverkar
eller någon annan person i en liknande situation. Vidare är det viktigt att deltagare behandlas

på ett lika och rättvist sätt när det kommer till deras deltagande i undersökningen och varken
inkluderas eller exkluderas från forskningen på grund av irrelevanta eller orättvisa orsaker.
(Denscombe, 2016, s. 428-429)

Den andra principen tar upp att deltagande alltid ska vara frivilligt och baserat på informerat

samtycke. Människor får inte tvingas till att hjälpa till med forskning och de måste ges
tillräcklig information om forskningen för att kunna göra ett informerat beslut om huruvida de
vill delta eller inte. Informerat samtycke är speciellt viktigt då det kommer till forskning som
berör känslig information. (Denscombe, 2016, s. 430)
33

Felix Forsén

Enligt den tredje principen är forskaren skyldig till att arbeta på ett sätt som är öppet och ärligt

med hänsyn till undersökningen. Det innebär att forskare ska låta människor veta att de är
forskare och att de samlar in data i syfte att genomföra en undersökning. Forskare ska vara

ärliga då det kommer till deltagarnas roll i undersökningen och undersökningens beskaffenhet.

Forskare bör ge deltagarna en kort sammanfattning av undersökningens syfte samt vilken typ
av data som kommer att samlas in. Analyser av data bör ske på ett objektivt och ärligt sätt och

forskare får inte låta sig påverkas av finansiärers och sponsorers behov eller låta sitt omdöme

grumlas av personliga preferenser. Tolkningen av resultaten ska vara opartisk, rättvis och
objektiv. (Denscombe, 2016, s. 432)

Den fjärde principen slår fast vikten av att följa den nationella lagstiftningen. De flesta

forskningsetiska koder är mycket tydliga i att samhällsforskare förväntas följa nationella lagar.

På grund av lagars begränsningar är inte alla forskningsområden godtagbara, eftersom ett
forskningsprojekt inom ett sådant område sannolikt skulle överskrida de gränser som lagen

stakar ut, och forskare bör därför undvika sådana områden. Därtill kan vissa
datainsamlingsmetoder vara olagliga, och dataskyddslagen bestämmer hur forskare måste lagra
sina data samt i vilken mån personliga data får distribueras till parter som inte är direkt
involverad i forskningen. (Denscombe, 2016, s. 434-435)

Kvale och Brinkmann (2014) ställer likaså upp fyra etiska riktlinjer som bör följas då man
bedriver forskning: informerat samtycke, konfidentialitet, konsekvenser och forskarens roll.

Informerat samtycke innebär att forskaren innan intervjuer bör informera intervjuobjekten om
hur intervjuerna ska användas senare, exempelvis om de ska publiceras eller inte, och att

informanterna ger sitt samtycke till detta. Informanterna bör dessutom informeras att de när

som helst har rätt att dra sig ur intervjun. Konfidentialitet innebär att man värnar om och
skyddar informanternas privatliv. Det är vanligt att fingerade namn används för att göra det

svårare att identifiera de personer som deltagit, och man kan även lämna bort eller ändra formen

på viss information som ingår utan att ändra på innebörden. Konsekvenser handlar om att
forskarens skyldighet att bedöma hur studien kan komma att påverka informanterna samt den

grupp dessa representerar, och sträva till att undvika negativa effekter. Forskarens roll syftar
på den inverkan forskarens integritet kan ha på kvaliteten och hållbarheten i de etiska beslut

som görs, och vikten av att forskaren eftersträvar objektivitet och en hög vetenskaplig kvalitet
på det som publiceras. (Kvale & Brinkmann, 2014)

34

Felix Forsén

Jag har i den här avhandlingen strävat till att följa de etiska principer som diskuterats ovan. Jag
har även bekantat mig med ytterligare material om etiska aspekter inom vetenskaplig forskning

vilket Kvale och Brinkmann (2014) nämner att kan hjälpa forskaren att göra goda etiska val.

Informanterna i intervjuerna har getts fingerade namn och vissa av deras utsagor har lämnats
bort för att minska möjligheten att någon av informanterna kan identifieras. Informanterna har

anmält sig frivilliga till att delta i intervjuerna och själva fått välja tidpunkt. Före intervjuerna
har informanterna informerats om vad materialet kommer användas till, vem som kommer ha
tillgång till det samt att de när som helst utan förklaring har rätt att avbryta intervjutillfället.

Inspelat material från intervjuerna har förvarats på en separat hårdskiva för att minimera risken
att någon obehörig skulle komma åt materialet.

35

Felix Forsén

5. Resultat

I det här kapitlet presenteras undersökningens resultat utgående från forskningsfrågorna.
Först presenteras resultatet av dokumentanalysen som besvarar den första forskningsfrågan,
därefter resultaten från enkäten vilka besvarar den andra forskningsfrågan, och slutligen
resultaten från intervjuerna vilka besvarar den tredje och sista forskningsfrågan.

5.1 Vad behöver en lärare kunna?

Jag har hittills diskuterat lärarnas bristande ämneskunskaper inom omgivningsläran och hur de

utgör ett problem i undervisningen, men har låtit bli att nämna vilket stoff lärarna förväntas

kunna. Jag har gått igenom ett urval av material relevant för att kunna bilda mig en uppfattning
om vilka naturvetenskapliga kunskaper en lärare förväntas ha, och därifrån plockat ut och

kategoriserat de kemirelaterade ämnesområden som ingår i omgivningsläran. Den här

bakgrundsanalysen har gett mig viktiga insikter i den kemirelaterade kunskap som är
nödvändig för en klasslärare och har därigenom underlättat arbetet med att utforma enkäten
och intervjufrågorna som använts i min undersökning. Näst följer resultaten av min analys, och

en snabb överblick av vilka ämnesområden som behandlas i de olika källorna kan fås med hjälp
av tabell 1 (s. 36).

Då vi granskar vad läroplanen (Utbildningsstyrelsen, 2015) har att säga om de kemiska
kunskaper som ska ingå i omgivningsläran hittar vi följande formuleringar:
Läroämnets uppdrag
”Inom kemi är det centralt att iaktta olika ämnen i vår omgivning. Man ska

undersöka, beskriva och förklara ämnenas egenskaper, deras sammansättning samt
omvandlingar som de genomgår.” (Utbildningsstyrelsen, 2015, s. 240)
Mål för kunskap och förståelse

”M18 vägleda eleven att undersöka, beskriva och förklara kemiska fenomen,

ämnens egenskaper och omvandlingar samt lägga grund för förståelsen av
principen om materiens bevarande” (Utbildningsstyrelsen, 2015, s. 241)

36

Felix Forsén

Centralt innehåll

”I5 Naturens strukturer, principer och kretslopp: Med hjälp av olika material och
ämnen granskas aggregationstillstånd och ämnens egenskaper. Förbränning,
fotosyntesen och vattnets kretslopp utgör grunden för förståelse av principen om
ämnens förändringar och bevarande.” (Utbildningsstyrelsen, 2015, s. 242)

Kunskapskrav för goda kunskaper/vitsordet 8
”Eleven kan observera och beskriva aggregationstillstånd och bekanta ämnens
egenskaper samt övar sig att förklara dem. Eleven kan förklara till exempel vattnets

kretslopp eller återvinning med hjälp av principen om materiens bevarande.”
(Utbildningsstyrelsen, 2015, s. 246)

Ur dessa formuleringar kan vi plocka ut de ämnesområden som nämns specifikt:
•
•
•
•
•
•
•

Ämnens egenskaper, sammansättning och omvandling
Principen om materiens bevarande
Aggregationstillstånd
Förbränning

Fotosyntesen

Vattnets kretslopp
Återvinning

Listan ovan visar vilka ämnesområden lärare förväntas ha kunskaper inom för att kunna
undervisa effektivt i årskurs F-6. Dessa ämnesområden finns nämnda specifikt i
läroplanen och ska därför ingå i undervisningen.

Många lärare låter dock sin undervisning styras av de läromedel som används i skolan,
och i dessa läromedel ingår många fler ämnesområden än de som nämns i läroplanen. Det

är därför viktigt att en klasslärares kunskaper inte är begränsade till enbart det stoff som
läroplanen nämner. För att få en mer fullständig bild av vilka ämnesområden som är

nödvändiga har jag förutom läroplanen gått igenom boken Naturvetenskapens bärande

idéer (Areskoug, Ekborg, Lindahl, & Rosberg, 2013), samt läromedlen Expedition 1–6,
Omkring 1–2 och Omvärlden 3–6.

37

Felix Forsén

Naturvetenskapens bärande idéer är avsedd att fungera som ett hjälpmedel för lärare och
behandlar de för årskurserna F-6 mest centrala ämnesområdena inom naturvetenskaperna.

De flesta av de ämnesområden som tas upp i Naturvetenskapens bärande idéer ingår
redan i vår nuvarande läroplan, men formuleringarna skiljer sig något. De kemirelaterade
ämnesområden som behandlas är centrala för grundskolenivån, och man kan alltså säga
att dessa är ämnesområden som varje lärare i de finländska skolorna behöver kunna.

Läromedlen Expedition 1–6, Omkring 1–2 och Omvärlden 3–6 är utvecklade med sin bas
i läroplanen och behandlar dessutom några extra kemirelaterade ämnesområden utöver

de som redan nämns i läroplanen. Det är till stor nytta för en lärare att ha goda kunskaper

i dessa ämnesområden, speciellt om man använder något av de ovan nämnda läromedlen
i sin undervisning.

Tabell 1 listar alla de ämnesområden en lärare behöver ha goda kunskaper i för att säkerställa
att undervisningen håller en hög nivå. Tabellen visar dessutom i vilka av de nämnda källorna
ett enskilt ämnesområde behandlas. Det syns rätt tydligt att läroplanen endast nämner ett
mycket begränsat innehåll.

38

Felix Forsén

Ämnesområden
lärare behöver
kunna

Ämnesområden
som nämns
specifikt i
läroplanen

Ämnesområden
som behandlas i
Naturvetenskapens
bärande idéer

Partikelmodellen,
ämnens
sammansättning
Principen om
materiens bevarande

Ämnesområden
som ingår i
Expedition 1–6

Ämnesområden
som ingår i
Omkring 1&2
och Omvärlden
3–6

Aggregationstillstånd
Förbränning

Fotosyntesen

Vattnets kretslopp

Återvinning och
hållbar utveckling
Hur man utför
vetenskapliga
undersökningar och
experiment
Ämnesbeskrivning på
makro-, mikro- och
symbolnivå
Lösningar och
löslighet
Kolets kretslopp
Luften och gaser

Vad kemi används till
Vattnets ytspänning
och kapillärkraft
Surt och basiskt

Varningssymboler för
kemikalier
Metallers egenskaper
Föroreningar i luften

Att separera olika
ämnen ifrån varandra
Tabell 1 - De ämnesområden lärare behöver ha kunskaper inom är grå, gult visar de källor som ingått i jämförelsen, grönt
och rött visar att ett ämnesområde behandlats i den källan (grönt) eller inte funnits med alls (rött).

39

Felix Forsén

5.2 Enkäten

Enkäten skickades ut till tredje, fjärde och femte årets klasslärarstuderande. Första och andra
årets studerande inkluderades inte eftersom de bedömdes ha för liten erfarenhet av att

undervisa, och dessutom inte hunnit avlägga relevanta kurser. Totalt 30 klasslärarstuderande
besvarade enkäten, av dem var 26 kvinnor, 3 män och 1 studerande som valde svarsalternativet

”vill inte säga”. Alla informanter var 21–30 år gamla och medelåldern var 23,7 år. Typvärdet

var 22 år. Av informanterna hade 29 gått gymnasiet och en hade varken gått gymnasium eller
yrkesskola.

Av enkätsvaren kunde man tydligt se att en klar majoritet av informanterna upplevde osäkerhet

inför något kemirelaterat ämnesområde. Informanterna ombads i enkäten ta ställning till

påståenden enligt skalan 1–5 (1 = helt av annan åsikt, 5 helt av samma åsikt). Då det kom till
påståendet ”det finns vissa kemirelaterade ämnesområden jag känner mig osäker inför att
undervisa” svarade 53,3 % av klasslärarstuderandena att de var av delvis samma åsikt medan

33,3 % svarade att de var helt av samma åsikt. Figur 2 visar att en överväldigande majoritet av
klasslärarstuderandena (86,6 %) upplever osäkerhet inför att undervisa vissa av de
kemirelaterade ämnesområdena.

Figur 2 - Informanternas svar till påståendet "Det finns vissa kemirelaterade ämnesområden jag känner mig osäker inför att
undervisa." 1 = helt av annan åsikt, 5 = helt av samma åsikt.

40

Felix Forsén

Det var också en tydlig majoritet av informanterna som ansåg sig ha ett behov av att fördjupa
sina ämneskunskaper innan de skulle undervisa en sekvens med mycket kemirelaterat innehåll.

Figur 3 visar att hela 70 % av informanterna var av helt samma åsikt och 20 % av delvis samma
åsikt.

Figur 3 - Informanternas upplevda behov av att för djupa sina ämneskunskaper innan en sekvens med mycket kemirelaterat
innehåll

Resultaten visade dessutom på att klasslärarstuderandena upplevde en viss osäkerhet över

huruvida deras ämneskunskaper i kemi skulle vara tillräckliga för att besvara elevernas frågor
(se figur 4).

Figur 4 - Informanternas uppfattning om huruvida deras ämneskunskaper i kemi är tillräckliga för att besvara elevernas
frågor

41

Felix Forsén

Det var mycket tydligt att de flesta klasslärarstuderandena kände ett behov av någon form av
färdigt läromedel som stöd för sin undervisning, och att de gärna också skulle ha en

lärarhandledning att luta sig tillbaka mot. Svaren visade också på att många i någon mån skulle
förlita sig på läromedlets upplägg och val av innehåll i sin undervisning (se figur 5, 6 och 7).

Figur 5 - Informanternas upplevda behov av ett läromedel som stöd för sin undervisning

Figur 6 - Informanternas upplevda behov av en lärarhandledning

42

Felix Forsén

Figur 7 - I vilken grad informanterna skulle förlita sig på läromedlets upplägg och val av innehåll

Då informanterna ombads bedöma sin egen förståelse för de olika ämnesområdena på skalan

1–5 (1 = mycket svag, 5 = mycket god) blev medeltalet lägst för förbränning (2,56), vattnet
som lösningsmedel (2,7) och atomer, molekyler, grundämnen och kemiska föreningar (2,73).
Trots att dessa tre ämnesområden var de vilka klasslärarstuderandena i medeltal upplevde att
de förstod sämst, ligger den upplevda medelförståelsen ändå såpass nära mitten på skalan att
det inte är befogat att kalla dessa ämnesområden problemområden (se figur 8, 9 och 10).

Figur 8 - Informanternas upplevda förståelse för förbränning

43

Felix Forsén

Figur 9 - Informanternas upplevda förståelse för vattnet som lösningsmedel

Trots att ämnesområdet atomer, molekyler, grundämnen och kemiska föreningar hade ett något
högre medeltal än förbränning och vattnet som lösningsmedel är det ändå möjligt att
ämnesområdet är mer problematiskt än de två andra eftersom andelen klasslärarstuderande som

ansåg sig ha en mycket svag förståelse var högst för detta ämnesområde. Över en femtedel av
informanterna (23,3 %) ansåg sig ha en mycket svag förståelse för atomer, molekyler,
grundämnen och kemiska föreningar (se figur 10).

Figur 10 - Informanternas upplevda förståelse för atomer, molekyler, grundämnen och kemiska föreningar

Då vi tittar närmare på vilken kunskapsbakgrund klasslärarstuderandena har från andra stadiet

kan man märka en något oroande trend. Det är få av klasslärarstuderandena som valt att

fördjupa sig i antingen kemi eller fysik, medan resultatet för biologi ser väldigt annorlunda ut.
Helt tydligt är intresset för kemi och fysik inte särdeles stort hos klasslärarstuderandena.

44

Felix Forsén

Figur 11 - Andel av informanterna som utfört extra kurser i kemi på andra stadiet

Det är många klasslärarstuderande som inte valt en enda frivillig kurs i kemi eller fysik, och

speciellt för fysiken ser resultatet ganska dystert ut med hela 93,3 % som endast avlagt
obligatoriska kurser i fysik (se figur 11 och 12).

Figur 12 - Andel av informanterna som utfört extra kurser i fysik på andra stadiet

Resultatet för biologistudier ser helt annorlunda ut och tyder på att intresset för biologi skulle
vara större hos klasslärarstuderandena (se figur 13).

Figur 13 - Andel av informanterna som utfört extra kurser i biologi på andra stadiet

45

Felix Forsén

I enkäten ombads informanterna också rangordna kemi, fysik, biologi och geografi enligt

vilken ordning de helst skulle välja dem som biämne (förutsatt att de måste välja ett av dem).
I figur 14 ser man tydligt att intresset för biologi och geografi är mycket högre än intresset för

kemi och fysik. Av klasslärarstuderande valde 86,6 % biologi och 80 % geografi som första
eller andra val, jämfört med 20 % som hade valt kemi och 13,3 % som valt fysik som första
eller andra val.

Figur 14 - Informanternas rangordning av kemi, fysik, biologi och geografi i den ordning de skulle välja ämnena som biämne

Naturvetenskaperna överlag verkade inte fresta klasslärarstuderandena, varken då det gällde
att läsa enskilda ämnesdidaktiska kurser eller att välja något naturvetenskapligt biämne.

Majoriteten svarade att de inte planerade att utföra naturvetenskapliga kurser utöver de

obligatoriska som krävdes för att avlägga examen (se figur 15). För de flesta kändes inte heller
ett naturvetenskapligt biämne som något de skulle vara intresserade av (se figur 16).

Figur 15 - Andel av informanterna som planerar avlägga extra naturvetenskapliga kurser

46

Felix Forsén

Figur 16 - Andel av informanterna intresserade av ett naturvetenskapligt biämne

5.3 Intervjuer

Eftersom det utgående från enkätsvaren inte gick att urskilja något eller några ämnesområden
som upplevdes såpass mer besvärligt än de andra att det skulle kunna beskrivas som ett
problemområde skiftades fokus i intervjuerna från att utreda varför vissa områden var
problematiska till att söka orsaker till att klasslärarstuderandenas intresse för naturvetenskap

är såpass lågt. Intervjuguiden (se bilaga 2) innehöll dock fortfarande några frågor angående

de olika kemirelaterade ämnesområden som ingår i omgivningslärans läroplan och läromedel,

mest för att se om någon intressant information ändå skulle råka komma fram under
intervjuerna. Tre intervjuer utfördes med informanter som anmält sig frivilliga. För att skydda

informanternas identitet har de getts namnen A, B och C. Namnen har getts i den ordning
intervjuerna utförts, dvs. den första intervjun utfördes med A och den sista med C. Alla
intervjuerna utfördes inom en tidsperiod på fem dagar, och några små justeringar av

intervjuguiden utfördes på vägen baserat på vad som diskuterats i tidigare intervjuer. Eftersom
intervjuerna blev långa och svarens struktur är illa lämpad för direkta citat har
meningskoncentrering använts för att mer koncist förmedla innehållet i informanternas

utsagor. Under själva intervjutillfällena ställdes förtydligande frågor efter att intressanta svar
getts för att försäkra att innebörden uppfattats korrekt. Alla svar informanterna gav bedömdes
inte vara av intresse för den här undersökningen, så endast relevanta svar har inkluderats.

47

Felix Forsén

5.3.1 Informanternas studier i omgivningslära

A, B och C är mellan 24–25 år och har alla gått i gymnasiet, men ingen av dem har då haft ett
särskilt intresse för naturvetenskaperna. Eftersom undersökningen ursprungligen intresserade

sig för problemområden inom kemin bedömdes det då inte vara relevant att inkludera frågor
gällande informanternas studier i geografi eftersom geografi inte ligger lika nära kemin som

fysik och biologi var kunskaper från kemin är till stor fördel. Därför har vi endast information
om informanternas studier i kemi, fysik och biologi.

A har endast utfört obligatoriska kurser i kemi, fysik och biologi, och säger själv att det beror

på ett bristande intresse för naturvetenskaperna. B har utfört 1–2 valfria kurser i biologi, men
endast de obligatoriska kurserna i kemi och fysik. B utvecklade med att hen inte haft plats i
schemat att läsa naturvetenskap då hen prioriterat andra ämnen istället. B säger sig ha haft

”något litet intresse”, men har inte ansträngt sig för att få plats med naturvetenskaperna i sitt

schema. C har utfört fler naturvetenskapliga kurser än A och B, 1–2 valfria kurser i både kemi

och biologi men endast de obligatoriska kurserna i fysik. C upplevde att hen skulle ha kunnat
gå fler naturvetenskapliga kurser i gymnasiet, men att lärarna inte varit så inbjudande. Enligt
C var det meningen att man skulle läsa all naturvetenskap och om man bara ville läsa några

kurser var man inte lika välkommen, lärarna var också mer fokuserade på de elever som hade

tänkt studera vidare inom naturvetenskapliga områden än på de som läste naturvetenskap mer
för skojs skull. Varken A eller B planerar att under sina klasslärarstudier utföra fler
naturvetenskapliga kurser utöver de som ingår i examen, medan C har utfört några extra
ämnesdidaktiska kurser inom naturvetenskap.

5.3.2 Intresse för naturvetenskaper

A har inte något egentligt intresse för skolämnet omgivningslära, men har däremot ett visst

intresse för djur. A tycker att det var lättare i lågstadiet, men genast då högstadiet började steg
nivån och det blev svårare. A upplever att hen presterat bättre i ämnen hen varit intresserad av,
och att svåra ämnen känts mindre intressanta. A upplever att det finns ett stigma som omger

kemin och fysiken, att det skulle vara ”något svårt och komplicerat” eftersom det
introducerades först senare i lågstadiet. A har inte sett framemot timmarna i naturvetenskapliga

ämnen, förutom vissa delar av biologin. A säger sig ha klarat sig bättre i biologi än i de andra
naturvetenskaperna, och kopplar olika prestationer till hur intresserad hen varit av ämnet just

då. A har upplevt att naturvetenskaperna är mindre viktiga för hen personligen eftersom de inte
48

Felix Forsén

känts intressanta, och A har emellanåt funderat över varför vissa ämnesområden ingått. A anser
dock att naturvetenskaperna är viktiga rent objektivt.

B har ett litet intresse för naturvetenskap och tycker det är roligt, men inte tillräckligt för att

själv engagera sig. B tyckte om naturvetenskap i lågstadiet och ville då bli forskare, men
tappade intresset senare då nivån steg och det blev svårare. För B har de naturvetenskapliga

timmarna ”alltid känts okej”, men hen har aldrig valt extra kurser. B förstår varför

naturvetenskaperna ingår i undervisningen, men brinner inte själv för ämnet utan har en neutral
inställning.

C är intresserad av naturvetenskap men upplever inte att hen själv kan det så bra. C tycker att
nivån på undervisningen i lågstadiet var för hög, och att läraren kunde för mycket. C upplevde
också att undervisningen i högstadiet varit dålig och ointressant, och minns inte så mycket
därifrån. Enligt C är biologi lättast medan kemi och fysik är mer krävande. C anser att om man

råkar halka efter i kemin eller fysiken är det svårt att ta igen, eftersom det är svårt att förstå nytt

stoff om man missat någon tidigare del och att ”allt börjar åka över huvudet på en”. C nämnde
som exempel att nivån i gymnasiet var såpass hög att man utan grunderna inte alls kunde följa

med i undervisningen. I biologi och geografi tycker C att det är lättare att följa med även om
man skulle missa något, eftersom man kan ”hänga med på nytt när temat byter”.

5.3.3 Upplevd kunskap

Överlag var inte informanterna i intervjuerna så säkra på sina egna kunskaper inom

naturvetenskaperna. A säger sig vara osäker på sina kunskaper, och att då hen vikarierat i
högstadiet och undervisat kemi och fysik känt sig mycket osäker och hoppats att eleverna inte

ska ställa frågor eller ”se igenom” hens kunskapsbrist. B anser sig inte heller ha en god
förståelse för naturvetenskap och säger att hen ”vet tillräckligt för att vara medveten om allt
jag inte kan”. B tycker själv att hen har luckor där hen skulle behöva lära sig mer. C svarar lite

liknande att hen ”förstår tillräckligt för att veta att jag inte kan allt” och upplever att många
som tror att det är lätt inte inser hur komplicerat något egentligen är.

5.3.4 Intresse för naturvetenskap som biämne

Då det kommer till val av biämne har varken A eller B ens övervägt att välja ett långt
naturvetenskapligt biämne eftersom de båda två haft andra biämnen de varit mer intresserade
49

Felix Forsén

av. C har påbörjat integrerad naturvetenskap som ett kort biämne men tror inte att hen kommer

slutföra det. C fortsätter med att säga att det ofta är svårt att veta om de naturvetenskapliga
kurserna som ordnas alls blir av eftersom intresset och deltagarantalet ofta är så lågt, och att

det gör det svårt att pussla ihop det till ett helt biämne. Eftersom det skärs ner så mycket i de

naturvetenskapliga kurserna kände sig C också osäker på om det alls skulle vara möjligt att

slutföra ett naturvetenskapligt biämne. C har därför valt ett annat biämne som hen är säker på
att ordnas varje år. C nämner också att de naturvetenskapliga biämnena ”marknadsförs dåligt”
och att de inte är lika synliga och inbjudande. C tror att det kan vara en bidragande orsak till
att så få väljer dem.

5.3.5 Tankar kring naturvetenskaperna

A anser att de naturvetenskapliga biämnena är mer arbetsdryga än andra biämnen, och att de

kräver mer tidigare kunskaper från gymnasiet jämfört med andra ämnen. A tycker också att
man har mycket att ta igen om man börjar först i gymnasiet. A tror att ett naturvetenskapligt

biämne skulle kräva mer hjärnarbete och vara svårare för hen personligen. A tycker att kemi

och fysik kräver ett mer matematiskt tänkande jämfört med biologi och geografi i vilka man
”bara kan läsa på”. A tycker dock inte att det är så svartvitt som att kemi och fysik kräver en

högre intelligens än andra ämnen, men att det krävs en viss typ av intelligens. A menar att
stereotypiskt har de som intresserar sig för kemi och fysik höga vitsord i många ämnen och
nämner som exempel att man ofta tänker att personer som Albert Einstein och Stephen

Hawking säkert har höga vitsord i alla ämnen, fast man egentligen inte kan veta att det är så. B
känner att tröskeln för att välja naturvetenskap som biämne är högre än för andra ämnen, och

att folk är ”lite rädda” för att välja naturvetenskap. Precis som A tror B att tidigare
ämneskunskaper från gymnasiet spelar roll och att det är viktigt att känna att man kan
grunderna. B tror inte att naturvetenskaperna är svårare än andra ämnen, men menar att det

krävs tid att uppnå en verklig förståelse. Grunderna tror B att man kan få ”bara man läser på”.
B tror inte heller att de naturvetenskapliga ämnena kräver högre intelligens, däremot krävs det

tid och att man ”orkar satsa”. C tycker att nivån inom naturvetenskaperna är hög och att det är

svårare att ”hoppa in i” naturvetenskaperna än i andra ämnen. C lägger till att hen tycker att
man måste brinna för naturvetenskap för att få det att fungera som biämne.

50

Felix Forsén

5.3.6 Rangordning av biologi, geografi, fysik och kemi

Då informanterna ombads rangordna kemi, fysik, biologi och geografi enligt den ordning i

vilken de skulle välja dem som biämnen (förutsatt att alla ämnen var lika tillgängliga) svarade

A att hen skulle välja dem i ordningen biologi – geografi – kemi – fysik medan både B och C

svarade att de skulle välja geografi – biologi – kemi – fysik. Det här stämmer väldigt bra överens
med resultatet från enkäten som mycket tydligt visade att biologi och geografi var de

populäraste valen och att kemi och fysik inte alls var populära val. A säger att hen upplever att

biologi och geografi är lättare att förstå än kemi och fysik, och lägger till att geografi är ”lätt
men tråkigt”. A menar att kemi och fysik kräver ett mer matematiskt tänkande och att det är

mycket man måste hålla reda på. C säger också att hen ordnat ämnena från lättaste till svåraste.

5.3.7 Naturvetenskapligt stigma

Gällande huruvida det finns ett stigma som omger naturvetenskaperna berättar A att hen
upplever att det faktum att kemin och fysiken kommer med först senare i lågstadiet bidrar till

att skapa bilden av att naturvetenskap är ”svårt och komplicerat”. Hen tror också att många har
en bild i huvudet av den kemi och fysik som undervisas i högstadiet och lågstadiet, och att det

därför känns svårt. B berättar att hen upplever att man ser naturvetenskaperna som ”något

nördigt”, att det är mycket kunskap och folk som verkligen gräver ner sig i något tema. B tror
att många undviker naturvetenskaperna för att de känner att de inte passar in i den bild som

många har av naturvetenskaperna, ”sån är inte jag”. B påpekar också att många lärare som är
intresserade av ämnet inte alltid förklarar grundsakerna så bra och att det leder till att elever

blir rädda då de känner att de inte förstår. B tror att många elever kan få en bild av att ”det är
tydligen sånt man bara kan”. C upplevde att det fanns en ”naturvetenskaplig elit” i gymnasiet,
och fick höra av studiehandledaren att naturvetenskaperna var tänkt som ett paket. C lägger till

att ”om man inte tillhörde gruppen som läste de naturvetenskapliga ämnena skulle man inte

hoppa in” på de kurserna. C tror också att många tänker att man behöver vara extra intelligent
eller nördig och tycka om naturvetenskap för att välja sådana ämnen. C menar också att man
måste vara beredd att läsa och att man ”behöver sätta in mer arbete” i naturvetenskaperna.

51

Felix Forsén

5.3.8 Behovet av fler naturvetenskapliga kurser inom klasslärarutbildningen

Angående huruvida informanterna upplevde att de obligatoriska kurser som ingår i

lärarutbildningen är tillräckliga eller om fler kurser är nödvändigt, svarade A att hen tyckte att
de två kurser som ingår är tillräckligt. B tycker att det blev ”råddigt” att hinna med fyra ämnen
inklämt på två kurser, och menar att en kurs till kunde vara bra. B kunde dock inte säga vad
hen tycker skulle ingå i den kursen. C tycker att det skulle behövas en kurs till som skulle

handla om att integrera olika läroområden, och att inriktningen gärna skulle få vara mer
didaktisk kunskap än att ”bara lära sig stoff”.

5.3.10 Ämneskunskapens inverkan på undervisning
Angående hur det varit att undervisa och hur de tror att det kommer vara att undervisa i

naturvetenskaperna svarar A att hen ”inte förstått vad hen undervisat” inom kemi och fysik och
att hen helst inte skulle undervisa dem. A tror att många lärare känner sig osäkra att undervisa

kemi och fysik i lågstadiet, trots att innehållet inte egentligen är så svårt. A menar att
undervisningsmaterialet skulle påverka hur lätt eller svårt det känns att undervisa, och att

undervisningen till stor del styrs av materialet som används. A känner att hen borde veta mera

än det som står i boken och kunna utveckla stoffet, men säger att hen använder det stoff som
ges. A berättar att hen inte varit rädd att säga till elever att hen inte vet och att hen antingen
kollat upp det till nästa gång eller bett eleven själv göra det. Någon gång har A också kollat
upp något tillsammans med hela klassen. A medgav också att hen inte invänt de gånger någon
annan elev påstått sig veta hur det ligger till och hen själv varit osäker, och att det då kan ha

gått så att eleven som frågat fått felaktig information. A berättar också att det har känts hemskt

att undervisa i högstadiet eftersom eleverna då vet mer än A själv, och att hen upplever att en

djupare ämneskunskap hos läraren skulle vara till nytta för eleverna. A känner att hen skulle
behöva fräscha upp sina ämneskunskaper för att kunna undervisa omgivningslära, och tror inte
att hens kunskaper är tillräckliga för att kunna upptäcka fel i det undervisningsmaterial som
används. A brukar lita på att boken har rätt.

B tror att den bristande erfarenhet av att undervisa naturvetenskap hen har skulle göra det
svårare att undervisa omgivningslära jämfört med andra skolämnen. B upplever att hen vill läsa

sig in på materialet före lektionen för att kunna känna att hen kontrollerar stoffet och kan göra
ett bra arbete. B tror också att hen skulle måsta kolla upp elevernas frågor och återkomma till

dem senare eftersom hens kunskaper inte är tillräckliga för att ge ett rakt svar. B skulle gärna
52

Felix Forsén

kolla om det fanns någon annan lärare som kunde ta hand om kemin och fysiken eftersom hen
känner att hen själv skulle behöva läsa på så mycket, och för att hen är rädd att förvirra eleverna.
C upplever att det blir svårare att undervisa så fort elevernas kunskapsnivå stiger, eftersom

eleverna då kan ställa frågor och ifrågasätta det man säger. C menar att det känns säkrare om

eleverna har bilden av att hen sitter på mycket kunskap. C erkänner också att hen är rädd att
elever som kan mycket ska anklaga C för att inte veta tillräckligt. C tror att hen nog skulle
behöva läsa in sig på stoffet innan hen håller en lektion, och att hens didaktiska kunskap är

bättre än hens ämneskunskaper. C tror inte heller att hen skulle klara av att upptäcka om boken
innehåller fel.

5.4 Sammanfattning

Utgående från enkätsvaren kunde inte något av de ämnesområden som granskades i

undersökningen kallas problemområden. Inom de allra flesta av ämnesområden fanns det

informanter som rapporterade svaga kunskaper, men antalet var aldrig tillräckligt högt för att
ämnesområdet skulle kunna kallas för ett äkta problemområde. Det verkar som om olika
informanter upplever olika ämnesområden besvärliga, och att spridningen är såpass stor att
problemområden inte förekommer trots att många har svaga kunskaper.

Vad gäller det låga intresset för naturvetenskaperna kunde flera orsaker urskiljas. Helt tydligt

upplevs naturvetenskaperna som svåra ämnen vilket höjer tröskeln för att välja sådana kurser,

och speciellt fysiken och kemin upplevs märkbart svårare än biologin och geografin. Då man
jämför antalet klasslärarstuderande som under andra stadiet valt att studera fysik eller kemi

med antalet som valt att studera biologi finns en stark korrelation med hur svåra ämnena
upplevs.

Utgående från intervjusvaren blev det ännu tydligare att naturvetenskaperna överlag upplevdes

ha en högre nivå och vara mer arbetsdryga jämfört med andra biämnesalternativ, och att

behovet av tidigare studier upplevdes högre om man ska förstå vad som diskuteras. Utan att ha
tidigare studier inom naturvetenskap bakom sig känns andra ämnen med ett upplevt mindre
behov av tidigare kunskap därför mer inbjudande.

Enkätresultaten visade dock tyvärr att antalet klasslärarstuderande som fördjupat sig i

naturvetenskaperna under sina studier på andra stadiet var lågt, och de flesta hade endast gått
obligatoriska kurser. Speciellt inom fysiken och kemin var resultatet sorgligt, och man kan med
53

Felix Forsén

god grund anta att de flesta klasslärarstuderande sedan grundskolan endast gått obligatoriska

kurser i fysik och kemi. Man kan tolka resultaten som att ett bristande intresse för
naturvetenskap tidigare i skolgången leder till en högre tröskel att välja naturvetenskapliga

kurser under senare studier. Detta är med säkerhet en bidragande orsak till att så få
klasslärarstuderande väljer naturvetenskapliga biämnen.

54

Felix Forsén

6. Diskussion

Följande kapitel inleds med en diskussion av resultaten som presenterades i kapitel 5. Därefter
följer en diskussion kring de metoder som använts i undersökningen, varefter förslag till
fortsatt forskning presenteras.

6.1 Resultatdiskussion och slutsatser

Den första forskningsfrågan gällde huruvida man kan hitta specifika kemirelaterade
ämnesområden som klasslärarstuderande upplever är besvärliga att undervisa inom det stoff

som ingår i lågstadiets omgivningslära. Då jag skrev min kandidatavhandling om hur elever

förstår materiens partikelnatur blev det klart att det fanns vissa delar inom just det
ämnesområdet som visade sig vara svårbegripligt, och att missuppfattningar förekom

fortfarande i vuxen ålder. De studier jag bekantade mig med i min kandidatavhandling (en
litteraturstudie) var utförda i ett flertal olika länder, men samma problem upptäcktes ändå i ett
flertal av studierna. Det här går hand i hand med vad Bouwma-Gearhart, Stewart och Brown
(2009) lyfter fram, dvs. att att många alternativa uppfattningar gällande materiens partikelnatur

är framträdande, vitt spridda och oberoende av socioekonomisk och kulturell bakgrund. Man
kan därför realistiskt vänta sig att liknande missuppfattningar förekommer hos de

finlandssvenska klasslärarstuderandena. De resultat som Härmälä-Braskén m.fl. (2020)
kommit fram till tyder också på att så skulle vara fallet. Det är därför något förvånande att inga
problemområden

kunde

identifieras

baserat

på

resultaten

från

min

enkät.

Klasslärarstuderandenas upplevda förståelse för det av ämnesområdena i enkäten som mest
knyter an till materiens partikelnatur, dvs. atomer, molekyler, grundämnen och kemiska

föreningar hade förvisso ett av de lägsta medeltalen (2,73 på skalan 1–5, 1= mycket svag
förståelse) men medeltalet låg ändå såpass nära mitten av skalan att ämnesområdet enbart
baserat på medeltal inte kunde anses vara ett problemområde. Jag vill ändå i diskussionen lyfta
fram att hela 46,6% av informanterna svarade att de upplevde sig ha en svag (23,3%) eller

mycket svag (23,3%) förståelse för atomer, molekyler, grundämnen och kemiska föreningar,
men att detta ändå vägts upp av informanter som upplevt sig ha en bättre förståelse. Detta är

betydelsefullt eftersom jag under intervjuerna fått intrycket att enkätfrågornas formulering inte
varit tillräckligt detaljerad och tydlig, och att det är möjligt att informanter missförstått vad
som avses med formuleringen. Intervjuobjekt A nämnde exempelvis under intervjun att hen
upplevde sig ha en god förståelse för atomer, molekyler, grundämnen och kemiska föreningar
55

Felix Forsén

eftersom hen kände till ämnena i periodiska systemet och visste hur de förkortas. Det är fullt
möjligt att A känner till vartenda grundämne men ändå skulle ha en svag förståelse för

materiens partikelnatur. Ifall ett flertal av informanterna missförstått frågan finns möjligheten

att medeltalet skulle blivit lägre med en annan formulering. Det framkom även i intervjun med
C att hen upplevde att det finns många som tror att naturvetenskaperna är lättare än vad de

egentligen är eftersom de inte kan tillräckligt för att veta om allt de inte kan. Jag tror därför att
tydligare frågeformuleringar i enkäten hade varit till nytta för att höja undersökningens
trovärdighet.

Det är dock även värt att hålla i minnet att undersökningens resultat endast visar vad
klasslärarna själva upplever att de kan, och att resultaten inte nödvändigtvis motsvarar deras

egentliga kunskaper. Som diskuterades i teorikapitlet påverkar upplevd kompetens lärares
självförtroende mer än faktiska ämneskunskaper, så det är fullt möjligt att lärarstuderandena
skulle prestera på en lägre nivå i en undersökning avsedd att mäta deras faktiska kunskaper.

Trots att enkätresultaten visade att inga problemområden förekom kunde andra bekymrande

mönster upptäckas. Jag tänker här främst på det låga intresse klasslärarstuderandena uppvisade

för naturvetenskaperna, och framför allt på intresset för fysik och kemi. I teorikapitlet lyfte jag
fram hur Cobern och Loving (2002) påpekar att: ”elementary teachers are not known to be

science types”, och visst ger enkätsvaren det intrycket. Figur 10, 11 och 12 visar att den stora
majoriteten av klasslärarstuderandena endast har med sig kunskaper från gymnasiets

obligatoriska kurser i bagaget, och det var heller inte så många som var intresserade av att välja
extra naturvetenskapliga kurser utöver de obligatoriska. Vi kan alltså sluta oss till att en stor

andel av våra klasslärare endast har kunskaper från ett fåtal obligatoriska kurser. Utgående från
den samlade teori jag presenterade i avsnitt 3.2 och 3.3 som starkt visar på brister i lärarnas

kunskaper kan man ifrågasätta huruvida antalet obligatoriska naturvetenskapliga kurser är
tillräckligt. I avsnitt 3.4 lyfte jag fram hur Harlen och Holroyd (1997) påpekade att lärare med
sämre naturvetenskapliga kunskaper ofta lägger ner mindre tid på att undervisa och diskutera

naturvetenskap under sina lektioner. Med tanke på att de olika naturvetenskaperna nu
integrerats till ett enda ämne finns det därför skäl att oroa sig för att finländska klasslärare

kommer låta bli att behandla sådana ämnesområden de själva har svaga kunskaper inom. Jag

anser därför att det är absolut nödvändigt att kontinuerligt utvärdera klasslärarstuderandes
kunskaper och bedöma behovet av att öka mängden obligatoriska naturvetenskapliga kurser.

56

Felix Forsén

Enkätresultaten visar också att biologi var mer populärt än fysik och kemi, både på

gymnasienivå och universitetsnivå. Figur 13 visar att de populäraste valen i en situation var
klasslärarstuderandena måste välja ett naturvetenskapligt biämne skulle vara geografi och

biologi, och att mycket få skulle välja kemi eller fysik. Mer forskning behövs för att kunna
säga varför det är så, men det är möjligt att orsaken ligger i klasslärarstuderandenas bristande

kunskaper i dessa ämnen. Appleton (1995) noterar nämligen att många australiensiska
grundskolelärare är motvilliga till att undervisa naturvetenskap och att samma fenomen

förekommer i Nya Zeeland, Storbritannien och Nordamerika. Appleton menar att orsaken till
denna motvillighet är lärarnas brist på självförtroende då det kommer till att undervisa

naturvetenskap, och att bristen på självförtroende beror på bristande bakgrundskunskaper i
naturvetenskap (Appleton, 1995). Lärarstuderande med mindre kunskaper i naturvetenskap

uttrycker mindre förtroende för sina förmågor att undervisa naturvetenskap, och speciellt då

det gäller de ämnesområden de upplever sig vara minst kunniga inom (Appleton, 1995). Det är
alltså möjligt att klasslärarstuderande är motvilliga att välja naturvetenskapliga biämnen

eftersom de inte vill undervisa i ämnen där de är osäkra på sina egna kunskaper. Jag tror även
att några av de utsagor informanterna gav under intervjuerna kan kasta en del ljus över
problemet och ge svar på min andra forskningsfråga.

Det är alltså möjligt att fysik och kemi upplevs som svårare ämnen än biologi och geografi.

Under intervjuerna sade C att hen skulle välja naturvetenskaperna som biämne i

svårighetsordning, alltså geografi-biologi-kemi-fysik. Också A upplevde att biologi och
geografi var lättare ämnen än fysik och kemi, och tillade att djur och människan var något som

kändes mer konkret och påtagligt än fysik och kemi som är rätt abstrakta ämnen. Att
naturvetenskaperna upplevs som svåra ämnen kan vara en bidragande orsak till att de inte

upplevs som lockande biämnesalternativ, och det faktum A, B och C alla upplevde att det fanns
någon sorts stigma kring naturvetenskaperna gör knappast ämnena mer lockande. Både B och

C upplevde att naturvetenskaperna ses som nördiga ämnen, och A ansåg att de som läser
naturvetenskap stereotypiskt har höga vitsord i alla ämnen. C upplevde dessutom att de fanns
en ”naturvetenskaplig elit” då hen gick i gymnasiet, och att andra ämnen kändes mer

inbjudande. Informanterna nämnde dessutom alla att en brist på tidigare ämneskunskaper från
gymnasiet kunde vara en orsak till att så få kände sig intresserade av att välja
naturvetenskapliga biämnen.

En annan bekymrande detalj som framkom under intervjuerna var informanternas låga

självförtroende då det kom till att avgöra om information i undervisningsmaterial var korrekt,
57

Felix Forsén

samt då det gällde att svara på elevernas frågor. Informanterna trodde sig inte kunna ge raka

svar, utan trodde att de ofta skulle måsta kolla upp svaren till nästa gång. A sade till och med

att hen då hen vikarierat inte invänt då någon elev påstått sig veta svaret på en fråga A själv
inte kunnat besvara, trots att det då varit möjligt att eleverna lärt sig felaktig information.

Jag nämnde i teorikapitlet hur Abimbola och Baba (1996) lyfte fram lärarens roll som ett filter
mellan eleverna och eventuella missuppfattningar i läromedel, och jag anser att det är

bekymrande ifall vi har lärare utan tillräckliga kunskaper för att kunna fylla den här rollen.
Även om böcker inte nödvändigtvis innehåller många fel finns det fortfarande många

formuleringar som är sådana att de lätt kan misstolkas trots att informationen i sig är korrekt.
Abell (2007) konstaterar att lärare med svaga ämneskunskaper förlitar sig mer på textböcker

då de planerar sin undervisning, och som teorikapitlet lyft fram är lärare med svaga

ämneskunskaper inte är rustade för att kunna identifiera missuppfattningar (Kikas, 2004).
Lärare med djupare ämneskunskaper är däremot mer benägna att modifiera innehållet i

läromedlen (Hashweh, 1987). Det är därför problematiskt att ha lärare med svaga kunskaper
eftersom de förlitar sig mest på läromedlen men också är de som är minst kapabla att kritiskt
bedöma innehållet. Informanternas utsagor speglar här relevant teori.

A, B och C upplevde alla att naturvetenskapliga biämnen var mer arbetsdryga och tidskrävande
än andra biämnen, och det är också mycket möjligt att det är här som skon klämmer. Ifall man
studerar till dubbel behörighet för att få högre lön, men inte har planer att arbeta som
ämneslärare är det inte troligt att man väljer ett biämne som upplevs svårt och arbetsamt.

6.2 Metoddiskussion

I valet av metod är det viktigt att man beaktar vad som är undersökningens syfte och

huvudsakliga frågeställningar. Enligt Trost (2010) ska valet av metod styras utgående från
dessa faktorer. Jag har i den här avhandlingen intresserat mig för huruvida det förekommer
specifika ämnesområden inom omgivningsläran som upplevs besvärligare än andra av

klasslärarstuderandena, och då lämpar det sig att använda en kvantitativ metod. Detta eftersom
kvantitativa metoder möjliggör en generalisering av undersökningens resultat till ett större

sammanhang (Eliasson, 2013). Tyvärr fick jag endast 30 svar på min enkät vilket i mitt eget
tycke är rätt lite, men enligt Stukát (2011) ändå ett tillräckligt stort antal för att statistiska

beräkningar ska kunna utföras. Enkäten har utformats med främst slutna frågor eftersom sådana
ofta upplevs lättare att besvara vilket kan göra potentiella respondenter mer motiverade att
58

Felix Forsén

besvara enkäten (Denscombe, 2016). Jag tror att detta var ett klokt val eftersom det i efterhand

visat sig svårt att motivera klasslärarstuderande till att besvara enkäter. Det behöver även
påpekas att jag endast mätt klasslärarstuderandenas uppfattningar i enkäten. Det skulle ha varit

intressant att undersöka deras faktiska kunskaper, men jag har varken tid eller resurser att utföra
en sådan undersökning.

För att kunna besvara min tredje forskningsfråga lämpade sig inte längre en kvantitativ metod.
Jag bedömde att en kvalitativ forskningsansats var mer lämpad för att söka svar på varför

klasslärarstuderande uppvisar ett så litet intresse för naturvetenskaperna. Jag valde att använda

mig av intervjuer som datainsamlingsmetod för att få mer djupgående svar än vad som är
möjligt med en kvantitativ metod såsom exempelvis en enkät. Kvale och Brinkmann (2014)
noterar att kvalitativa forskningsintervjuer är ett bra redskap för att kunna förstå världen ur

informanternas synvinkel, vilket jag tror att är nödvändigt för att besvara min andra

forskningsfråga. Intervjuerna har varit semistrukturerade vilket i praktiken inneburit att jag
ställt samma frågor till alla informanterna utgående från intervjuguiden, men fortfarande haft

möjlighet att följa informanternas svar och ställa följdfrågor i de fall något intressant ämne
tagits upp. Stukát (2011) poängterar att det dessutom är svårt att få fram informanters känslor
ifall intervjuerna följer en alltför strikt struktur.

Jag har även i någon mån använt mig av dokumentanalys då jag granskat vilka ämnesområden

som nämnts specifikt i läroplanen, och sedan jämfört dessa med både de ämnesområden som

behandlas i läromedlen Expedition 1–6, Omkring 1–2 och Omvärlden 3–6 samt de
ämnesområden som lyfts fram i Naturvetenskapens bärande idéer. Jag har dock inte känt ett
behov av att i detalj gå igenom den processen eftersom jag endast bläddrat igenom materialet
och kontrollerat vilka ämnesområden som behandlats. Jag har inte gjort någon skillnad mellan
hur grundligt de olika ämnesområdena har behandlats, de har antingen funnits med eller inte.

6.3 Förslag till fortsatt forskning

Eftersom mina resultat visar på att det inte skulle förekomma problemområden inom
omgivningsläran verkar det mer som om klasslärarstuderandenas överlag svaga kunskaper

beror på ett bristande intresse för naturvetenskaperna vilket i sin tur lett till att det är få som

valt att fördjupa sig. Min avhandling har haft ett delat fokus och jag tror därför att fortsatt
forskning med ett fokus på klasslärares och klasslärarstuderandes bristande intresse skulle vara
nödvändigt för att förstå det här fenomenet ytterligare.
59

Felix Forsén

Vidare känner jag ett behov av att mäta klasslärarstuderandenas faktiska kunskaper inom

naturvetenskaperna för att med säkerhet kunna se om det finns några problemområden. Med

de forskningsmetoder jag använt mig av är det möjligt att få en uppfattning om hur
klasslärarstuderandena upplever situationen, men som redan diskuterats ovan motsvarar
upplevd kunskap inte nödvändigtvis den faktiska kunskapen. Det är dock tveksamt ifall en

sådan undersökning kunde göras i form av en magistersavhandling eftersom jag känner att det

skulle bli ett väldigt omfattande projekt. Möjligtvis kunde mer omfattande tester utformade att
mäta naturvetenskapliga kunskaper integreras i de obligatoriska kurser i naturvetenskap som
redan ingår i klasslärarstudierna och utgöra ett krav för att kurserna ska räknas som godkända,
och på så vis samla in data till ett större projekt. Det är dock tydligt att klasslärarstuderandes

faktiska kunskaper behöver mätas för att med säkerhet kunna säga huruvida vissa
ämnesområden ställer till med problem eller inte.

60

Felix Forsén

Litteraturförteckning
Abell, S. (2007). Research on science teacher knowledge. i S. Abell, & N. Lederman, Handbook of
research on science education (ss. 1105-1149). New Jersey: Laurence Erlbaum Associates.
Abimbola, I., & Baba, S. (1996). Misconceptions & Alternative Conceptions in Science Textbooks: The
Role of Teachers as Filters. The American Biology Teacher, 14-19.
Åbo Akademi. (den 4 december 2019). Utbildningslinjen för klasslärare, antagna 2018 och tidigare.
Hämtat från Studiehandbok: http://studiehandboken.abo.fi/sv/degree-programme/7361
Appleton, K. (1995). Student teachers' confidence to teach science: is more science knowledge
necessary to improve self-confidence? International Journal of Science Education, 357-369.
Appleton, K., & Kindt, I. (1999). Why Teach Primary Science? Influences on beginning teachers'
practices. International Journal of Science Education, 155-168.
Areskoug, M., Ekborg, M., Lindahl, B., & Rosberg, M. (2013). Naturvetenskapens bärande idéer.
Malmö: Gleerups Utbildning AB.
Bell, J., & Waters, S. (2016). Introduktion till forskningsmetodik. Lund: Studentlitteratur.
Bouwma-Gerahart, J., Stewart, J., & Brown, K. (2009). Student Misapplication of a Gas-like Model to
Explain Particle movement in Heated Solids: Implications for curriculum and instruction
towards students' creation and revision of accurate explanatory models. International
Journal of Science Education, 1157-1174.
Burgoon, J., Heddle, M., & Duran, E. (2011). Re-Examining the Similarities Between Teacher and
Student Conceptions About Physical Science. Journal of Science Teacher Education, 101-114.
Cobern, W., & Loving, C. (2002). Investigation of Preservice elementary Teachers' Thinking About
Science. Journal of Research in Science Teaching, 1016-1031.
Dawkins, K., Dickerson, D., McKinney, S., & Butler, S. (2008). Teaching Density to MIddle School
Students: Preservice Science Teacheers' Content Knowledge and Pedagogical Practices.
Journal of Education Strategies, 21-26.
Denscombe, M. (2016). Forskningshanboken: för småskaliga projekt inom samhällsvetenskaperna.
Lund: Studentlitteratur.
Eliasson, A. (2013). Kvantitativ metod från början. Lund: Studentlitteratur.
Fejes, A., & Thornberg, R. (2009). Handbok i kvalitativ analys. Stockholm: Liber.
Halim, L., & Mohd. Meerah, S. (2002). Science Trainee Teachers' Pedagogical Content Knowledge
and its Influence on Physics Teaching. Research in Science & Technological Education, 215225.
Harlen, W. (1997). Primary Teachers' Understanding in Science and its Impact in the Classroom.
Research in Science Education, 323-337.
Harlen, W., & Holroyd, C. (1997). Primary teachers' understanding of concepts of science: impact on
confidence and teaching. International Journal of Science Education, 93-105.

61

Felix Forsén
Härmälä-Braskén, A.-S., Hemmi, K., & Kurtén, B. (2020). Misconceptions in chemistry among Finnish
prospective primary school teachers - a long-term study. International Journal of Science
Education, 1-18.
Hashweh, M. (1987). Effects of Subject-Matter Knowledge in the Teaching of Biology and Physics.
Teaching and Teacher Education, 109-120.
Jarrett, O. (1999). Science Interest and Confidence Among Preservice Elementary Teachers. Journal
of Elementary Science Education, 47-57.
Jarvis, T., & Pell, A. (2004). Primary teachers' changing attitudes and cognition during a two-year
science in-service programme and their effect on pupils. International Journal of Science
Education, 1787-1811.
Kikas, E. (2004). Teachers' Conceptions and Misconceptions Concerning Three Natural Phenomena.
Journal of Research in Science Teaching, 432-448.
Kindt, V. (2009). Pedagogical content knowledge in science education: Perspectives and potential for
progress. Studies in Science Education, 169-204.
King, C. (2008). The Earth Science Misconceptions of Some Science Writers: How Wrong Can They
Be? Teaching Earth Sciences, 9-11.
King, C. (2010). An Analysis of Misconceptions in Science Textbooks: Earth Science in England and
Wales. International Journal of Science Education, 565-601.
Koballa, T., & Crawley, F. (1985). The Influence of Attitude on Science Teaching and Learning. School
Science and Mathematics, 222-232.
Krall, R., Lott, K., & Wymer, C. (2009). Inservice Elementary and Middle School Teachers' Conceptions
of Photosynthesis and Respiration. Journal of Science Teacher Education, 41-55.
Kvale, S., & Brinkmann, S. (2014). Den kvalitativa forskningsintervjun. Lund: Studentlitteratur.
Leite, L. (1999). Heat and Temperature: an analysis of how these concepts are dealt with in
textbooks. European Journal of Teacher Education, 75-88.
Leite, L., Mendoza, J., & Borsese, A. (2007). Teachers' and Prospective Teachers' Explanations of
Liquid-State Phenomena: A Comparative Study Involving Three European Countries. Journal
of Research in Science Teaching, 349-374.
Loughran, J., Berry, A., & Mulhall, P. (2012). Pedagogical Content Knowledge. i J. Loughran, A. Berry,
& P. Mulhall, Understanding and Developing Science Teachers' Pedagogical Content
Knowledge (ss. 7-14). Rotterdam: SensePublishers.
Newton, D., & Newton, L. (2001). Subject Content Knowledge abd Teacher Talk in the Primary
Science Classroom. European Journal of Teacher Education, 369-379.
Nilsson, P., & Loughran, J. (2012). Exploring the Development of Pre-Service Science Elementary
Teachers' Pedagogical Content Knowledge. Journal of Science Teacher Education, 699-721.
OECD. (2016). PISA 2015 Results (Volume I): Excellence and Equity in Education. OECD.
OECD. (den 9 December 2019). Pisa 2018 results. Hämtat från OECD Web Site:
https://www.oecd.org/pisa/PISA-results_ENGLISH.png
62

Felix Forsén
OECD. (den 9 December 2019). PISA 2018 results. Hämtat från OECD Web Site:
https://www.oecd.org/pisa/publications/PISA2018_CN_FIN.pdf
Olsson, H., & Sörensen, S. (2011). Forskningsprocessen: kvalitativa och kvantitativa perspektiv.
Stockholm: Liber.
Osborne, J., & Dillon, J. (2008). Science Education in Europe: Critical Reflections. London: The Nuffield
Foundation.
Osborne, J., Simon, S., & Collins, S. (2003). Attitudes towards science: a review of the literature and
its implications. International Journal of Science Education, 1049-1079.
Özden, M. (2008). The Effect of Content Knowledge on Pedagogical Content Knowledge: The Case of
Teaching Phases of Matter. Educational Sciences: Theory & Practice, 633-645.
Papageorgiou, G., & Sakka, D. (2000). Primary School Teachers' Views on Fundamental Chemical
Concepts. Chemistry Education: Research and Practice in Europe, 237-247.
Plonczak, I. (2008). Science for All - Empowering elementary school teachers. Education, Citizenship
and Social Justice, 167-181.
Shulman, L. (1986). Those Who Understand: KNowledge Growth in Teaching. Educational
Researcher, 4-14.
Skamp, K. (1989). General Science Knowledge and Attitudes Towards Science and Science Teaching
of Preservice Primary Teachers: Implications for Preservice Science Units. Research in
Science Education, 257-267.
Skamp, K. (1991). Primary Science and Technology: How Confident Are Teachers? Research in
Science Education, 290-299.
Smith, D., & Neale, D. (1989). The Construction of Subject Matter Knowledge in Primary Science
Teaching. Teaching & Teacher Education, 1-20.
Soyibo, K. (1995). A Review of Some Sources of Students' MIsconceptions in Biology. Singapore
Journal of Education, 1-11.
Stepans, J., & McCormack, A. (1985). A Study of Scientific Conceptions and Attitudes Toward Science
of Prospective Elementary Teeachers. Jackson Hole: University of Wyoming.
Stukát, S. (2011). Att skriva examensarbete inom utbildningsvetenskap. Lund: Studentlitteratur.
Summers, M., & Kruger, C. (1994). A Longitudinal Study of a Constructivist Approach to Improving
Primary School Teachers' Subject Matter Knowledge in Science. Teaching & Teacher
Education, 499-519.
Szklarski, A. (2009). Fenomenologi som teori, metodologi och forskningsmetod. i A. Fejes, & R.
Thornberg, Handbok i kvalitativ analys (ss. 106-119). Stockholm: Liber.
The Science Education Expert Group. (2015). Science Education for Responsible Citizenship.
Luxemburg: Publications Office of the European Union.
Tilgner, P. (1990). Avoiding Science in the Elementary School. Science Education, 421-431.
Tosun, T. (2000). The Beliefs of Preservice Elementary Teachers Toward Science and Science
Teaching. School Science and Mathematics, 374-379.
63

Felix Forsén
Trost, J. (2010). Kvalitativa intervjuer. Lund: Studentlitteratur.
Utbildningsstyrelsen. (2004). Grunderna för läroplanen för den grundläggande utbildningen 2004.
Vammala: Vammalan Kirjapaino Oy.
Utbildningsstyrelsen. (2015). Grunderna för läroplanen för den grundläggande utbildningen 2014.
Tammerfors: Juvenes Print - Suomen Yliopistopaino Oy.
van Aalderen-Smets, S., Walma van der Molen, J., & Asma, L. (2011). Primary Teachers' Attitudes
Toward Science: A New Theoretical Framework. Science Education, 158-182.
van Driel, J., Beijaard, D., & Verloop, N. (2001). Professional Development and Reform in Science
Education: The Role of Teachers' Practical Knowledge. Journal of Research in Science
Teaching, 137-158.
van Driel, J., Verloop, N., & de Vos, W. (1998). Developing Science Teachers' Pedagogical Content
Knowledge. Journal of Research in Science Teaching, 673-695.
Young, B., & Kellogg, T. (1993). Science Attitudes and Preparations of Preservice Elementary
Teachers. Science Education, 279-291.

64

Felix Forsén

Bilaga 1 – PISA resultat

PISA 2015 Results (Volume I): Excellence and Equity in Education (OECD, 2016)

65

Felix Forsén

Bilaga 2 – Intervjuguide
Bakgrund
•
•

•

•

•

Hurdant är ditt intresse för naturvetenskap?
Hur har ditt intresse för naturvetenskap visat sig i skolan? t.ex. prestationer
o Om du presterat dåligt, har det varit pga. bristande engagemang eller intresse?
o Om du inte valt att utföra extra kurser i naturvetenskap, beror det på att du hellre
valt andra kurser eller på att du inte varit intresserad?
Hur har det känts när du själv lärt dig naturvetenskap i skolan? Är det något du sett
framemot? Varför/varför inte?
o Om det har känts svårt, är det något du minns att ska ha varit särskilt svårt?
o Om något varit särskilt svårt, hur upplever du det ämnesområdet idag?
o Tyckte du att naturvetenskaperna kändes viktigare/lika viktiga/mindre viktiga
än andra skolämnen? Har din åsikt förändrats?
Hurdana lärare har du själv haft i naturvetenskap?
o Engagerade/oengagerade?
o Kunniga/okunniga?
o Har lärarna själv verkat intresserade av naturvetenskap?
o Hur har ditt intresse förändrats beroende på lärare?
Tycker du att du har en god förståelse för naturvetenskap? Varför/varför inte?

Studier
•

•

•

•

Har du valt extra kurser i naturvetenskap under högstadiet/gymnasiet?
o Om ja
▪ inom vilka ämnen och hur många?
▪ Är det något ämne du i efterhand önskar att du skulle valt fler/färre
kurser i?
o Om nej, är det för att du inte haft tid, eller är det för att intresset har saknats?
Tycker du att det skulle behövas fler/färre obligatoriska kurser i naturvetenskap som en
del av klasslärarutbildningen?
o Varför/varför inte?
o Hur många?
o Vilken inriktning?
Har du övervägt att välja ett naturvetenskapligt biämne?
o Om ja, vilket/vilka?
o Om nej, är det för att du valt något annat biämne istället, eller är det för att
intresset har saknats?
▪ Om du valt ett annat biämne, hur har du resonerat när du gjort ditt val?
▪ Har du alls övervägt ett naturvetenskapligt biämne?
Har du övervägt att välja någon av de extra naturvetenskapliga kurser som erbjuds inom
klasslärarutbildningen, t.ex. Kemi i vardagen eller Fysik i vardagen?
66

Felix Forsén

•

•

•
•
•
•

Om du var tvungen att välja antingen biologi, geografi, fysik eller kemi som biämne,
vilket skulle du då välja?
o Kan du rangordna dem enligt den ordning du skulle välja dem, mest lockande
till minst lockande?
Upplever du att tröskeln att välja ett naturvetenskapligt biämne är högre än för något
av de andra biämnesalternativen?
o Är behovet av tidigare ämneskunskaper från gymnasiet större än jämfört med
andra ämnen?
Upplever du att naturvetenskaperna är svårare att förstå och lära sig än andra skolämnen
som t.ex. språk, matematik, historia och religion?
Upplever du att naturvetenskaperna kräver en högre nivå av intelligens för att förstå?
Tror du att de naturvetenskapliga biämnena är mer arbetsdryga än andra biämnen?
Finns det ett stigma som omger naturvetenskaperna

Ämnesområden
•

•
•

•

Finns det något ämnesområde du förstår bättre/sämre än de andra?
o Vilket, och varför?
▪ Aggregationstillstånd & fasförändringar
▪ Luften och dess egenskaper
▪ Genomförandet av naturvetenskapliga undersökningar och experiment
▪ Vattnets kretslopp
▪ Atomer, molekyler, grundämnen och kemiska föreningar
▪ Förbränning
▪ Fotosyntesen
▪ Vattnets ytspänning
▪ Vattnet som lösningsmedel
▪ Var man kan hitta kemi i vardagen
▪ Surt & basiskt
▪ Varningssymboler för kemikalier
Är det något av dessa du inte minns att du skulle ha lärt dig om i skolan?
Känns något/några av dessa ämnesområden mer komplicerat/besvärligt än de andra?
o Varför känns det/de ämnesområdena så besvärligt?
o Hur minns du det ämnesområdet från din egen skoltid?
Är det något/några av ämnesområdena du helst inte skulle undervisa i skolan?
o Är det för att du känner att din egen förståelse är svag?
o Tror du att det skulle vara för komplicerat för eleverna?

Undervisning
•
•

Har du undervisat naturvetenskap under praktikperioder/vikariat
Ser du framemot att undervisa omgivningslära i skolan?
67

Felix Forsén

•

•
•
•

•

•

•
•
•

o Varför/varför inte?
Tror du att det kommer vara mer utmanande att undervisa omgivningslära än andra
ämnen?
o Varför/varför inte?
Hur tror du att du kommer att kunna hantera elevernas frågor?
Tror du att du skulle känna dig mer säker att undervisa naturvetenskap om du utfört fler
kurser under din egen studietid?
Då du utfört praktikperioder, har du då undervisat någon naturvetenskap?
o Hur har det i så fall känts?
o Har verkligheten motsvarat dina förväntningar?
o Har din uppfattning förändrats?
Tror du att den uppfattning du har av dina egna naturvetenskapliga kunskaper motsvarar
verkligheten?
o Om inte, är de bättre eller sämre än hur du upplever dem?
Ifall du undervisade och hade ett färdigt läromedel som stöd, skulle du då följa
läromedlets upplägg, och varför/varför inte?
o Hur har du gjort då/om du undervisat omgivningslära under praktikperioder?
o Skulle du skapa eget material eller på annat sätt komplettera läromedlets
innehåll?
o Om du skulle följa läromedlets upplägg, är det för att du anser att det är väl
uttänkt, eller för att du känner dig osäker på hur du annars skulle lägga upp
undervisningen?
Tror du att dina ämneskunskaper i kemi är tillräckliga för att kunna undervisa
omgivningslära, eller behöver du fräscha upp minnet först?
Tror du att du har tillräckliga ämneskunskaper för att bedöma om ett färdigt läromedel
innehåller fel?
Upplever du att du har en god didaktisk förståelse för hur man undervisar
omgivningslära?
o Tror du att din didaktiska förståelse skulle vara bättre om du deltagit i fler
ämnesdidaktiska kurser, t.ex. Undervisa i Naturvetenskap?

68

Felix Forsén

Bilaga 3 – Enkät

69

Felix Forsén

70

Felix Forsén

71

Felix Forsén

72

Felix Forsén

73

Felix Forsén

74

Felix Forsén

75

Felix Forsén

76

Felix Forsén

77

Felix Forsén

78

Felix Forsén

79

Felix Forsén

80

Felix Forsén

81

