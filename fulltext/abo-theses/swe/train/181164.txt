Vårdledares egna hälsoupplevelser och egenvård
- en intervjustudie ur ett vårdvetenskapligt perspektiv

Magisteravhandling
VÅRDVETENSKAP
Författare: Jessica Enros 42851
Handledare: Anna K. Forsman
Åbo Akademi, Vasa
Fakulteten för pedagogik och välfärd
Hälsovetenskap
Enheten för vårdvetenskap
Maj 2021

ABSTRAKT

Fakulteten för pedagogik och välfärd

ÅBO AKADEMI

Institutionen för vårdvetenskap

Författare:

Jessica Enros

Handledare:

Akademilektor, Anna K. Forsman

___________________________________________________________________________
Magisteravhandling

Vårdledares egna hälsoupplevelser och egenvård

VÅRDVETENSKAP

- en intervjustudie ur ett vårdvetenskapligt
perspektiv

___________________________________________________________________________
Sökord:

Vårdledare, hälsa, egenvård,
ontologiska hälsomodellen

Maj 2021

Sidoantal: 36

Bilagor: 2

___________________________________________________________________________
Syftet med denna magisteravhandling i vårdvetenskap var att belysa på vilket sätt hälsa har
betydelse för vårdledare och hur dessa gör för att upprätthålla en god hälsa och främja den.
Studiens frågeställningar var: Hur har hälsan betydelse för arbetet som vårdledare? Vad gör
vårdledare för att upprätthålla en god hälsa och främja den? Fem vårdledare på två äldreboenden
på Åland har intervjuats och datamaterialet har analyserats med en kvalitativ innehållsanalys.
Den teoretiska referensramen bestod av Erikssons teori om den ontologiska hälsomodellen, som
innebär att hälsa är en del av människans liv och vardande – en helhetsupplevelse.
Analysen resulterade i fyra underkategorier och två kategorier, vilka ledde till ett övergripande
tema. Underkategorierna ”Återhämtning” och ”Att sätta gränser” understöder kategorin ”Att
skapa och upprätthålla balans i livet och vardagen”. Underkategorierna ”Goda arbetskamrater”
och ”Förnöjsamhet” understöder kategorin ”Att uppleva arbetet som meningsfull.” Dessa ledde
till ett övergripande tema - ”Att ta hand om sig själv är att ta hand om andra.” Studiens
frågeställningar besvarades i denna avhandling.
Slutsatsen av denna magisteravhandling är att vårdledarna upplever gemenskap, tillhörighet och
meningsfullhet, vilket innebär hälsa. Det framkom hur viktigt det är för vårdledare att tänka på
sin hälsa, för att de skall klara av sitt jobb som vårdledare och vilka aktiviteter som kan hjälpa
dem att upprätthålla en god hälsa och främja den.

ABSTRACT

Faculty of Education and Welfare Studies

ÅBO AKADEMI UNIVERSITY

Department of Caring Science

Author:

Jessica Enros

Supervisor:

Senior lecturer, Anna K. Forsman

Master´s thesis

Nurse leaders own experiences of health and selfcare
- An interview study from a caring science
perspective

CARING SCIENCE
__________________________________________________________________________
Keywords:

Nurse leader, health, selfcare,
ontological health model

May 2021

Number of pages: 36

Appendices: 2

__________________________________________________________________________
In this study of Caring Science the aim is to investigate the meaning of health among nurse
leaders and how they perceive good health, as well as how they maintain it. The research
questions are: How does health matter for the occupation as a nurse leader? What do nurse
leaders do to maintain and promote good health themselves? Five nurse leaders in two nursing
homes on the Aland Islands were interviewed. The data has been analyzed through qualitative
content analysis. The theoretical reference frame was Katie Eriksson´s theory ontological
health model, which describes health as a part of life and becoming – a holistic experience.
The analysis resulted in four subcategories and two categories, which led to an overarching
theme. The subcategories "Recovery" and "Setting boundaries" support the category
"Creating and maintaining balance in life and everyday life". The subcategories "Good
colleagues" and "Contentment" second the category "Experiencing work as meaningful."
These led to an overarching theme - "Taking care of yourself is taking care of others."
The conclusion of this master’s thesis is that nurse leaders experience community, belonging
and meaningfulness, which implies health. It emerged how important it is for nurse leaders to
think about their health and also how important it is for them to be able to do their job as

nurse leaders. Moreover, what activities might help them maintain good health and how to
care for it.

FÖRORD

Jag har alltid intresserat mig för hälsa på olika plan genom livet, vilket har fått mig att äta mera
hälsosamt och utöva träningsformer som har höjt mitt välbefinnande. I min magisteravhandling
ville jag sammanföra hälsa och vårdledarskapet på någon nivå och därtill väcktes frågan till liv
hur vårdledares egna hälsoupplevelser och egenvård kan vara.
Jag är väldigt tacksam för de vårdledare på olika nivåer, som jag har intervjuat och fått höra hur
de ser på hälsa och hur de gör för att främja den – tackar och bockar ödmjukast. Dessutom vill
jag tacka min handledare, akademilektor Anna K. Forsman, som har gett mig råd och stöd i mitt
skrivande. Hon har vänligt och lyhört väglett mig genom magisteravhandlingens process. Sist
men inte minst min närmaste familj: Elvira, Jonatan, Lisbeth och Samuel. Ni är alla guld värda
på olika sätt – tack för att Ni finns.
Slutligen tackar jag mig själv, för att jag vågade följa min dröm och söka till Åbo akademis
magisterutbildning

i

hälsovetenskap

med

vårdvetenskap

som

huvudämne

och

vårdadministration som biämne. Det har varit en dröm på det professionella planet för mig
sedan jag tog min sjukskötarexamen (YH) i början på 2000-talet på dåvarande Svenska
Yrkeshögskolan i Vasa. Ödmjukt tacksam över denna resa, som betyder väldigt mycket för mig
personligen.

– Allt är möjligt

Jessica Enros
Mariehamn, 07.05.2021

Kärlek efter kärlek

Den dagen kommer
då du, med glädje,
tar emot dig själv
vid din egen dörr, i din egen spegelbild
och ni båda ler välkomnande mot varandra

och säger, varsågod och sitt. Ät.
Du kommer än en gång att älska den främling som var du själv.
Dela ut vin. Dela ut bröd. Ge tillbaka ditt hjärta
till sig självt, till den främling som har älskat dig

hela ditt liv, som du har försummat
för en annan, han som känner dig utan och innan.
Ta ner kärleksbreven från bokhyllan,

fotografierna, de desperata dagboksanteckningarna,
skala bort din egen bild från spegeln.
Sätt dig. Njut av ditt liv.

Derek Walcott, Ur Sea Grapes
(Williams et al., 2007, s. 230)

INNEHÅLLSFÖRTECKNING
Abstrakt
Abstract
Förord
1. Inledning.........................................................................................................................1
1.1 Centrala begrepp.......................................................................................................2
1.1.1 Hälsa.............................................................................................................2
1.1.2 Ledarskap......................................................................................................3
2. Tidigare forskning...........................................................................................................4
2.1 Vårdledare och egenvård...........................................................................................4
2.2 Vårdledare och Mindfulness......................................................................................6
2.3 Summering av tidigare forskning..............................................................................7
2.4 Litteraturöversikt.......................................................................................................9
3. Teoretiska Utgångspunkter............................................................................................11
3.1 Den Mångdimensionella hälsan...............................................................................11
3.2 Hälsofrämjande ledarskap.......................................................................................12
4. Syfte och frågeställningar.............................................................................................14
5. Beskrivning av forskningsprocessen.............................................................................15
5.1 Design.....................................................................................................................15
5.2 Urval och deltagare..................................................................................................15
5.3 Intervjuer som datainsamling..................................................................................15
5.4 Analys av data.........................................................................................................16
6. Etiska frågeställningar...................................................................................................17
7. Resultat..........................................................................................................................18
7.1 Att skapa och upprätthålla balans i livet och vardagen...........................................18
7.1.1 Återhämtning..............................................................................................19
7.1.2 Sätta gränser................................................................................................22
7.2 Att uppleva arbetet som meningsfullt......................................................................22
7.2.1 Goda arbetskamrater.......................................................................................23
7.2.2 Förnöjsamhet..................................................................................................25
7.3 Sammanfattning av resultatet...................................................................................26
8. Diskussion.............................................................................................................................29
9. Metodologiska överväganden...............................................................................................33

10. Slutsats................................................................................................................................35
Litteraturförteckning
Förteckning över bilagor
Bilaga 1 Intervjutemaguide
Bilaga 2 Informationsbrev om undersökning och inbjudan att delta i intervju
Förteckning över figurer och tabeller
Figur 1 Ontologiska hälsomodellen
Figur 2 En översikt över kategorin ”Att skapa och upprätthålla balans i livet och vardagen”och dess underkategorier
Figur 3 En översikt över kategorin ”Att uppleva arbetet som meningsfullt ”- och dess
underkategorier
Figur 4 En översikt över avhandlingens övergripande resultat, speglade i den teoretiska
referensramen.
Tabell 1 Exemplifiering av dataanalysen

1. INLEDNING

Världshälsoorganisationen (WHO) definierar hälsa som en mänsklig rättighet.
(Quennerstedt, 2006) Ur ett vårdvetenskapligt perspektiv är hälsa det som sker utgående
från den livssituation människan lever i. Den finns i människan i de hälsoval hon aktivt och
medvetet gör. Hälsa kan komma fram genom känslor, attityder, handlande och prestationer.
(Wiklund Gustin & Bergbom, 2017)
Personligen har jag genom åren sökt efter olika former av hälsa genom bl.a. träning av olika
slag, kost, att läsa böcker, handarbete, att skriva dikter, utövande av yoga och Mindfulness.
Jag har även haft förmånen att leda både Mindfulness och yoga på ett par av mina
arbetsplatser i vården genom åren. Det har visat sig vara ett välgörande inslag i arbetsdagen,
eftersom en del av deltagarna har uttryckt det som att de blir t.ex. piggare och effektivare.
Vilken arbetsplats vill inte ha sådana arbetstagare? Det har varit en tacksam uppgift, som
jag väldigt gärna delar med mig av. Jag är ödmjukt tacksam över alla som har deltagit i
dessa aktiviteter.
Under åren som sjukskötare i vården inom olika kontexter har intresset växt för att få veta
mera om hur vi tar hand om oss själva och specifikt inom vården när vi tar hand om andra.
Det verkar vara så att flera av de som jobbar inom vården och i detta fall specifikt vårdledare
glömmer bort sig själva och agerar, istället för att delegera och lämna över ansvaret till sina
medarbetare. Det är fråga om frihet under ansvar, vilket ger utrymme för växt och
gemenskap inom arbetsgruppen och med fokus på den egna upplevda hälsan ur ett holistiskt
perspektiv. Det handlar om hur man ska ta hand om sig i vardagen, för att klara av och orka
vara en bra vårdledare för sina medarbetare. Det verkar existera luckor inom detta ämne
som tar upp vårdledares egen hälsoupplevelse och egenvård, och därav föddes intresset att
skriva min magisteravhandling i detta ämne.
Syftet med denna studie var att belysa på vilket sätt hälsa har betydelse för vårdledare och
hur dessa gör för att upprätthålla en god hälsa och främja den. Detta kan vara av stor vikt
för vården, utbildningen och som vidare forskningsområde. Detta ämne har funnits i
tankarna sedan hösten 2019. Därefter invaderade corona-viruset covid-19 vår värld och det

1

blev en längre paus under hela våren 2020. Hösten 2020 återupptogs sökandet efter
forskning inom relevanta områden och den empiriska studien inleddes.

1.1 Centrala begrepp
1.1.1 Hälsa
Hälsa kan förklaras som ett läge av sundhet, friskhet och välbefinnande. Detta innebär att
sjukdom kan existera ändå. På den objektiva nivån finns sundhet och friskhet medan
välbefinnande finns på den subjektiva nivån. (Eriksson, 2018) Sedan mitten av 1800-talet
och Florence Nightingale har begreppet hälsa tagit mera plats och är accepterat som något
mer än bara som frånvaro av sjukdom. (Meleis, 2018)

”Skulle inte kvinnor ha bättre hälsa om de levde mer aktiva liv? Finns det ingen möjlig
medelväg mellan kvinnor som är sjuka av för mycket arbete och de som är sjuka av för lite?
Är det Ödets mening att var och en av oss ska drabbas av antingen det ena eller det andra?”
Florence Nightingale, 1871 (Moberg, 2007)

Inom vårdvetenskapen (Eriksson, 2000) har forskning i vad hälsa är och hur hälsa skapas
alltid varit viktigt. Vi behöver inhämta egen kunskap om vad hälsa är, för att kunna hjälpa
våra medmänniskor att sträva mot hälsa. Hälsa kan variera från dag till dag och flera
upplever att tron kan ha stor betydelse i hur den upplevs. Någon upplever att bo i närheten
av havet och naturen kan inbegripa hälsa. Katie Eriksson (1995) skriver om ”Vad är
hälsa?”, något som hon betraktar som en av de s.k. evighetsfrågorna. Enligt henne är själva
sökandet meningsskapande.
Varje människa innehar hälsa och det är av stor vikt att begripa dess ursprung. Det viktigaste
kriteriet för att uppleva hälsa och kvalitet i livet är att känna meningsfullhet i livet. (Hansen,
2010; Antonovsky, 1987)
Vårdledare visar caritas i sitt sätt att utveckla, handleda, planera, organisera, rapportera,
styra, bemanna, budgetera, koordinera, fatta beslut och utvärdera, vilket benämns caritativt
ledarskap. Det bärande motivet är caritas, som betyder människokärlek och barmhärtighet.
Caritas främsta uppgift är att tjäna patienten. (Bondas, 2003

2

1.1.2 Ledarskap
Ett ledarskap skall samverka till människans välmående och vara välfungerande på sitt
arbete. Ledarens roll är att överväga hur göra omständigheterna förståeliga, användbara och
betydelsefull för alla berörda. Det salutogena ledarskapet höjer de mänskliga värdena, som
tillika är ett exempel på idébaserat ledarskap. Studier som har utförts i detta område har
påvisat att dessa värderingar betyder mycket för att bry sig om och berättiga människor.
(Hanson, 2010)
Bondas (2007) summerar några viktiga punkter en ledare gärna behöver inneha: en önskan
att göra sitt bästa som ledare, inneha en klar värdegrund, ha tillgång till handledning och
utvecklingsmöjligheter, en inkluderande och öppen kultur och slutligen en vilja att se till att
medarbetare får tillfällen att förkovra sig på arbetsplatsen.
En ledare är någon som tar ansvar för att finna människans potential och har mod att
utveckla den potential. Vi behöver flera ledare som leder mera modigt och är tillräckligt
självmedvetna att leda från sitt hjärta. (Brown, 2018)
En vårdledare som leder från hjärtat genom att grunda sig på omvårdnad, kärlek, lugn och
ro och sina värderingar kan nå sina medarbetare på ett bättre sätt och skapa en arbetsplats
som genomsyras av sina grundvärderingar. Det kan även innebära att arbetsmiljön förändras
till det bättre. De anställda stannar kvar på arbetsplatsen och många andra vill gärna komma
dit för att arbeta, eftersom den goda stämningen sprider sig. (Turkel, 2014)
Det finns fyra vägar (Bondas, 2006; Kihlgren et al., 2009) för omvårdnadsledare. Dessa är
”The Path of Ideals”, “The Career Path”, “The Path of Chance” och “The Temporary Paths”.
Den första vägen var “The Path of Ideals”, vilket betydde att sjukskötaren utförde ett aktivt
val, var de var väldigt engagerade och ville förändra vården till det bättre med högre
vårdkvalitet för miljön och sina medarbetare. De var en källa för inspiration och
rollmodeller för framtida vårdledare. Endel uppfattades som en negativ ledare, som man var
rädd för. Vissa av dessa ledare sade att de ville rädda världen från dåliga ledare. Den andra
vägen ”The Career Path”, var för sjukskötare som ville ha bättre arbetstider, mindre tung
arbetsbörda, intressantare jobb och andra fördelar såsom högre lön. De ville även influera
sin ledning i organisationen. Den tredje vägen ”The Path of Chance”, var någonting som
någon annan bestämde att sjukskötaren skulle bli vårdledare. Det var ett passivt val och
deras ledarskap var ingenting de skulle ha valt. De hade ingen direkt ambition utan upplevde
3

att det var ett steg till följd, av flera års arbete. Den fjärde vägen ”The Temporary Paths”,
var ett sätt för en sjukskötare att pröva på att vikariera en vårdledare ett tag. Detta verkade
också vara den enda möjligheten att pröva på ett tag och sedan återvända till sitt tidigare
sjukskötarjobb. Det kunde dock vara negativt om man inte hade möjlighet att jobba som
ledare igen inom samma organisation. Det verkade kunna skapa bitterhet om samma
möjlighet inte gavs igen. Det var även svårare att återvända från en ledarposition till sitt
tidigare sjukskötarjobb.

2. TIDIGARE FORSKNING

Många litteratursökningar har gjorts under hösten 2019 fram till våren 2021, för att få mera
kunskap om hur det ser ut inom forskningsområdet. Följande databaser användes för
sökningar: Cinahl, PubMed och Google Scholar och sökorden som användes i varierande
och skräddarsydda kombinationer för de olika databaserna var: ”leadership”, “nursing”,
“nurse leader”, “health care personnel”, “health care leaders”, ”self-care”, ”self-love”,
“health”, “fatigue”, “self rated health” och “well-being”. Referenslistan, som finns
inkluderad i slutet av denna magisteravhandling, baseras delvis på resultaten från
litteratursökningarna, vilka har gjorts på basis av ovanstående sökningar. Det var svårt att
finna vetenskapliga studier som innehållsmässigt hade beröringspunkter med temat för
denna avhandling. Detta resulterade i ett stort antal och upprepade sökningar under nämnda
period.

2.1 Vårdledare och egenvård
Vårdledare arbetar många timmar, har många möten med kolleger om deras behov och de
glömmer oftast sina egna behov. Chansen att lyckas som ledare innebär att vi behöver ta
hand om våra kroppar, sinnen och själen dagligen. Hon erbjuder enkla verktyg för att ta
hand om sig med. Den fysiska balansen (kroppen) är av stor vikt, bl.a. att dricka fem till sex
glas vatten dagligen. 75 % av amerikanerna är idag kroniskt uttorkade, vilket kan leda till
trötthet dagtid, minnesförlust, svårigheter att fokusera, huvudvärk, yrsel och långsammare
metabolism. (Thieman, 2018)

4

Allt fler vårdledare sover sämre och flera studier påvisar att vi behöver sju till nio timmars
sömn under en 24 timmars period. Tillräckligt med sömn är viktigt med tanke på
reaktionstid, attityd, lärande, minne, beslutstagande, prioritering och konfliktlösning samt
för att kunna fokusera o.s.v. När vi inte sover tillräckligt kan vi få kognitiva problem,
prestera sämre på jobbet och få minskad motivation. Detta kan även leda till bl.a. trötthet,
ökad hjärtrytm, minskad styrka, förhöjt blodtryck, mag- och tarmproblem, smärta och
övervikt. En studie med 334 161 europeiska män och kvinnor visar att så lite som en 20
minuter rask promenad dagligen kan förebygga en förtidig död. Motion kan sänka risken
för hjärtattack, diabetes, osteoporos, ryggont, högt blodtryck, depression och stress. Det
frigör även endorfiner i våra hjärnor och ökar lyckokänslan i oss. Det är väldigt viktigt att
ta hand om den mentala balansen någon gång under dagen. Ett av de bästa och enklaste
verktygen är att andas. Djupa avslappnande andetag är ett av de mest effektiva mentala
balansverktygen. Denna andningsteknik lindrar stress och spänning - den frigör dessutom
endorfiner. Att ta hand om sig är väldigt viktigt i dagens samhälle. Sjukhus, som har använt
sig av dessa s.k. SelfCare for HealthCare-program har noterat ett ökat engagemang och en
ökad motivation på arbetsplatsen. I resultatet av olika studier framkommer att när
medarbetare känner sig sedda och hörda av sina vårdledare mår de bättre och klimatet
förbättras bl.a. genom humor. Som vårdledare är du en rollmodell och om du tar hand om
dig och visar hur viktigt det är, skapas en sådan bas. (Thieman, 2018)
En annan studie om egenvård (Turkel, 2014) bland vårdledare visar ha en personlig plan
med bl.a. schemalagd vård av sig själv t.ex. genom att skapa utrymme för helande, öva på
en kärleksfull vänlighet mot sig själv d.v.s. att leda från hjärtat. Vetenskapen bakom
relationen mellan hjärtenergier, medvetenhet och kommunikation kan innebära att tillåta sig
själv att innerligt värdera att det som vi bär i våra hjärtan betyder mest. När vi bär
omvårdnad, medkänsla, kärlek, lugn och ro sänder vi ut omvårdnad, medkänsla, kärlek,
lugn och ro. En ledare som utövar holistisk vård och egenvård sänder ut harmoni, lugn och
ro, lyssnar aktivt och agerar genuint i olika vårdande ögonblick med sina medarbetare och
kolleger. När en intention läggs fram från hjärtat skapas omvårdnad och helande. Vidare
kan det vara lättare att släppa taget om känslor och tankar genom att utöva meditation. Detta,
eftersom det kan hjälpa till med att släppa taget om blockeringar av meditationsutövarnas
hjärtan och kunna ta beslut baserade på omvårdnad, kärlek, lugn, ro och värderingar.

5

2.2 Vårdledare och Mindfulness
Jon Kabat-Zinn startade med denna metod år 1979 vid University of Massachusetts Medical
School, USA. Han och hans kolleger påbörjade ett behandlingsprogram mot stress, vilken
idag kallas Mindfulnessbaserad stressreduktion. Denna baseras på Mindfulness
meditationsövningar, som fokuserar på stress, smärta och kronisk sjukdom. Denna metod
har sin begynnelse i den buddhistiska visdomstraditionen. Enkelt sagt har de plockat bort
det religiösa och förändrat dessa meditationer till att passa oss människor i Västvärlden och
främst inom modern hälso- och sjukvård. Målet med dessa övningar är bl.a. att vara fullt
medveten vad som sker i nuet - istället för att reagera per automatik, på alla plan. Att utöva
Mindfulness innebär bl.a. att ta det lugnare och fokusera på vad som händer, men detta
betyder nödvändigtvis inte att göra det långsammare. Den viktigaste beståndsdelen är att ha
fokuserad uppmärksamhet. Detta kan utföras även fast tempot är snabbt. (Pipe & Bortz,
2009; Williams et al., 2007)

Två studier som identifierades i sökningarna handlade om olika hälsoinsatser med fokus på
Mindfulness riktade till vårdledare. I en studie av Pipe och Bortz (2009) deltog 33 stycken
vårdledare i ett fyra veckors program med Mindfulnessövningar i USA. Detta, eftersom de
ville identifiera vad de kan göra för att minska symtom på stress och förbättra
välbefinnandet både på det privata planet och det professionella planet bland vårdledare.
Deltagarna värderade denna kurs och dess instruktör som väldigt effektiv och värdefull. I
den andra studien som Doucette et al. (2016) har utfört med fem stycken vårdledare och
Mindfulness, har de intervjuat dem genom att filma dem. De har lärt sig använda verktyg
med olika andningsövningar. En viktig sak var att de lärde sig att gå långsamt innan de går
snabbt, vilket innebär att vara lyhörd inför sina medarbetare för att kunna ha större förståelse
för varandras olikheter.

Det svåraste kan vara att fokusera på ögonblicket just nu istället för att hålla sig kvar i det
förflutna eller framtiden, i.o.m. att många ledare har jobbat hårt för att stiga i karriären.
Enligt denna vetenskapliga artikel (Pipe & Bortz, 2009) har det visat sig att en mindful
ledare har en bättre förmåga att uppskatta och ha förståelse för människor, miljön och
situationer. En ledare som utövar Mindfulness befäster och vårdar sig själv med tanke på
att ta hand om andra. Genom att regelbundet utöva Mindfulnessövningar kan följande
6

förbättras: medveten närvaro, minska stress och ångest, förebygga depressionsperioder,
förbättra immunsuppressionen (immunförsvaret när det är nedsatt) och kardiovaskulär
integritet. Dessutom kan det hjälpa ledare att uppskatta relationen med sig själv och andra
och även stärka dessa relationer. Fördelar av Mindfulness meditation har dokumenterats för
ledande befattningshavare och ledningslitteratur i både vården och affärsvärlden. (ibid)

En annan studie som identifierades i sökningarna handlade om olika hälsoinsatser med
fokus på Mindfulness riktade till vårdledare. I denna studie utförd av Walsh och Arnold
(2020) i Kanada deltog 246 stycken medarbetare. De gjorde olika tester baserade på olika
frågeformulär. Resultatet har mätts genom två stycken hypoteser. Det framkom att
Mindfulness har påvisats kunna lindra depressioner, ångest och stress i allmänhet.
Forskning inom ledarskap och Mindfulness ökar med tanke på de eventuella effekterna och
bl.a. välbefinnande för ledare, arbetstagares välbefinnande och att kunna hantera stress på
ett fördelaktigt sätt. Mindfulness har många kognitiva och emotionella fördelar. En av
huvudresultaten medförde en ökad kvalitet av uppmärksamheten och intaget av
informationsflödet. Enligt studier kan detta leda till att Mindfulnessövning för en del ledare
kan leda till en fördjupad förståelse för även medarbetare. Resultatet påvisade även en
mörkare sida av Mindfulness. Det är viktigt att ledare som får lära sig att utöva Mindfulness
kan göra det på rätt sätt, eftersom det annars kan uppstå felaktigheter och även kränkande
ledarskap. Till summeringen av denna studie kan även tilläggas att i resultatet
rekommenderas att förstå hur ledarna utövar detta innan en implementering för
medarbetarna utförs.

2.3 Summering av tidigare forskning
Under sökandet efter forskning som tangerar magisteravhandlingens ämne, visade det sig
att det verkar existera en kunskapslucka i vårdledares egen hälsa och egenvård. Dock har
sex stycken artiklar hittats. Det fanns några studier gjorda om ledarskap och/ eller på vilket
sätt de skall stöda sina medarbetares hälsa (Balik, 2018; Duarte & Pinto-Gouveia, 2016;
Eriksson et al., 2017; Honkavuo & Lindström, 2012; Santos et al., 2016)
Därtill upplever jag att denna magisteravhandling är av allra största vikt, eftersom vi
behöver lyfta upp och betona vikten av att även vårdledare behöver ta hand om sig på bästa
sätt – just för att klara av det hektiska och tidvis väldigt krävande arbete. En vårdledare har
7

stort ansvar och är en viktig pelare i systemet. Dock var de flesta studier utförda utanför
Norden. Detta ledde till att ingen forskning finns med från närområdet.
I de vetenskapliga studierna, som tangerade studiens ämne, lyftes det upp att vårdledare
som skapar en bra arbetsstämning genom att stöda medarbetare att ta hand om sig själva
blir effektivare, är mera engagerade, innovativare och utför en bättre vårdkvalitet till
patienterna. Det är av stor vikt att ha humor, skratta, lyssna på musik, äta bra mat,
spiritualitet, be, promenera och inneha hälsosamma sömnvanor. (Thieman, 2018)
Med tanke på att vårdledares arbete är en utmaning och i en omväxlande miljö, så berörs
människor av deras beslut och professionalitet. Mindfulness kan hjälpa vårdledare att
hantera sitt arbete bättre genom att stressa mindre och kunna ta ett steg tillbaka och
observera istället, för att reagera direkt. (Pipe & Bortz, 2009)
I en av studierna visade resultatet å ena sidan att Mindfulness kan förbättra det psykologiska
välbefinnandet för medarbetare som har ett transformativt ledarskap och å andra sidan ifall
medarbetare blir dåligt behandlade av sina förmän, kan Mindfulness förvärra den negativa
påverkan detta ledarskap kan ha på det psykologiska välbefinnandet. Till summeringen av
denna studie kan även tilläggas att i resultatet rekommenderas att förstå hur ledarna utövar
detta innan en implementering för medarbetarna utförs. (Walsh & Arnold, 2020)
Turkel (2014) lyfter upp vikten av egenvård och en personlig plan för det med bl.a. att göra
omvårdnads-helande-rum och retreats. En vårdledare har ett etiskt ansvar att anlägga
kompetensvård, patientsäkerhet och evidensbaserad praktik, i alla fall har vi tillika ett etiskt
ansvar att integrera vård och mänsklighet i våra dialoger när situationer uppstår som kräver
en utvärdering.

8

2.4 Litteraturöversikt
Artikel

Studiedesign

Deltagare

Land

Resultat

Doucette, et al.
(2016)

Intervjustudie

Fem vårdledare

USA

Lyhördhet inför

Pipe & Bortz
(2009)

Randomiserad
kontrollerad interventionsstudie

Thieman
(2018)

medarbetare för
att kunna ha
större förståelse
för varandras
olikheter.

Översiktsstudie

33 Vårdledare

Storbritannien Mindfulness

kan
hjälpa
vårdledare att
hantera
sitt
arbete
bättre
genom
att
stressa mindre
och kunna ta ett
steg
tillbaka
och observera
istället, för att
reagera direkt.
29 studier

USA

Vårdledare som
skapar en bra
arbetsstämning
genom att stöda
medarbetare att
ta hand om sig
själva
blir
effektivare, är
mera
engagerade,
innovativare
och utför en
bättre
vårdkvalitet till
patienterna.

9

Turkel
(2014)

Översiktsstudie

Walsh & Arnold (2020) Enkätstudie

20 studier

246 medarbetare

Williams, et al. (2007) Interventionsstudier Patienter

USA

Lyfter
upp
vikten
av
egenvård och
en
personlig
plan för det
med bl.a. att
göra
omvårdnadshelande-rum
och retreats.

Kanada

Att förstå hur
ledarna utövar
detta innan en
implementering
för
medarbetarna
utförs.

USA

Mindfulness
fungerar för de
flesta, bl.a. på
stress, smärta
och
kronisk
sjukdom.

Källa: Litteraturöversikt (se referenser)

10

3. TEORETISKA UTGÅNGSPUNKTER

3.1 Den Mångdimensionella hälsan
Den mångdimensionella hälsan belyser den ontologiska hälsomodellen, vilket innebär att
hälsa är en del av människans liv och vardande – en helhetsupplevelse. I den ontologiska
hälsomodellen finns ett görande, ett varande och ett vardande, som leder till en djupare nivå.
(se figur 1 nedan, den ontologiska hälsomodellen). Det kan betyda att människan behöver
känna sin innersta kärna med allt vad det innebär på det andliga och religiösa planet vidare
att människan upplever vördnad för sitt eget liv och unikhet i sig som människa. Ett görande
kan betyda att inneha goda vanor, att ´ha hälsa´. Det är fokus på att livnära sig på ett sunt
sätt och förebygga sjukdom. Ett varande kan innebära att befinna sig i hälsa i det inre, där
förståelse för kropp och själ existerar i balans. Vardandet kan inbegripa den inre kärnan ett
ethos en värdegrund. Detta kan bestå av såväl kriser liksom av blomstrande stunder.
(Eriksson et al., 1995; Eriksson, 2001; Wiklund Gustin & Bergbom, 2017)

Den ontologiska hälsomodellen grundar sig på fyra teser. Den första tesen beskriver hälsan
som varvad, vilket innebär att hälsan består av olika djup – hälsans ”ontologi” och
”teknologi”. Den andra tesen lyfter upp meningen med livet, om inte hälsa existerar har det
inte någon betydelse. I en djupare betydelse sammanhänger hälsa med livet i det stora och
med meningen i livet. Den tredje tesen innebär att hälsa är kompatibelt med uthärdligt
lidande. Den fjärde tesen poängterar att hälsa är rörelse, vilket innebär att människan växlar
mellan hälsans olika nivåer. (Eriksson et al., 1995; Wiklund Gustin & Bergbom, 2017)

11

görande
varande

vardande

Figur 1: Den ontologiska hälsomodellen (Eriksson et al.,1995)

3.2 Hälsofrämjande ledarskap

Ett hälsofrämjande ledarskap (Dellve & Eriksson, 2016) kan innebära att bevara och
förbättra sådant som får de flesta att må bra. För en ledare är det av stor vikt att få hjälp i
sitt arbete som ledare. En balans i sitt arbete och återhämtning är väldigt viktigt för ledare,
p.g.a. att inte bli uttröttad. Detta kan exempelvis ske genom att vara tydlig och fokusera på
12

sina ansvarsområden och mål. Vidare kan det ske genom att söka den bästa möjligheten
mellan krav och resurser, t.ex. att grunda meningsfullhet i arbetet. Även att klara av mindre
kaossituationer eller att kunna sätta gränser mellan livets olika områden och ta tag i
konflikter som kan uppstå i olika roller. Några tillvägagångssätt för ledare att ge stöd i sin
hälsa kan exempelvis vara att sätta gränser i sin arbetssituation och acceptera den som den
är, lära sig att prioritera vad som är viktigt och mindre viktigt i arbetet, klara av att finnas
närvarande och lyfta upp sina medarbetare och sig själv när det är läge för det, njuta på sin
egen privata tid och ta sig tid för återhämtning och socialt umgänge. Vidare visar Dellves
och Erikssons studie (2016:1) att följande resurser kan vara värdefulla för hälsan - det
sociala stödet från medarbetare, tydliga rollfördelningar vem som gör vad, chanser att
utvecklas på jobbet, uppskattning för välgjort arbete och klar struktur i organisationen o.s.v.

13

4. SYFTE OCH FRÅGESTÄLLNINGAR

Syftet med denna studie är att belysa på vilket sätt hälsa har betydelse för vårdledare och
hur dessa gör för att upprätthålla en god hälsa och främja den.

Studiens frågeställning:
1. Hur har hälsa betydelse för arbetet som vårdledare?
2. Vad gör vårdledare för att upprätthålla en god hälsa och främja den?

14

5. BESKRIVNING AV FORSKNINGSPROCESSEN

5.1 Design
Denna studie har utförts med intervjuer, vilka jag har spelat in. Den kvalitativa metoden
har valts p.g.a. att respondenten utgår ifrån hälsa som ett holistiskt perspektiv. Analysen av
data har skett med hjälp av ett induktivt förhållningssätt. Detta innebär att utgå ifrån
deltagarnas erfarenheter av ett fenomen och syftet är att det kan leda till en teori eller
jämföras med en teori i magisteravhandlingens diskussion. (Henricson, 2018; Kvale, 2007)

5.2 Urval och deltagare
Urvalet av deltagare var personer som innehade en ledande position inom vården. Jag har
intervjuat fem deltagare på två boenden. Detta p.g.a. att det inte har varit så enkelt att få tag
på deltagare på ett och samma boende, vilket kan stå i samband med den pågående
pandemin.
De intervjuade var alla kvinnor i förmansposition på två olika boenden på Åland. Deras
åldrar varierade mellan 35 och 62 år. De var alla fem utbildade sjukskötare med varierande
utbildningsnivå i ledarskap. Två av de intervjuade hade arbetat i olika förmanspositioner ca
20 år, och en var helt ny i den rollen och de två andra hade arbetat i ledande position mellan
5 och 15 år. Ansvarsnivån varierade stort mellan de fem vårdledarna. Studien gjordes i ett
litet samhälle och därför har jag valt att beskriva studiens deltagare så allmänt det är möjligt,
för att säkerställa anonymitet.

5.3 Intervjuer som datainsamling
Detta är en kvalitativ studie, vilket i denna avhandling innebär att fem personer har
intervjuats i öppna frågor med två teman (se Bilaga 1). Data samlades in för transkribering
av texterna och utmynnade i ett resultat. När transkriberingen av texterna var utförd delades
den i meningsenheter och dessa i kondenseringar. (Willman, et al., 2016)
När utformningen av studiens frågeställningar var uppgjorda, tog jag kontakt med ett
äldreboende för att kontrollera hur intresset var att vara delaktig i denna studie. Jag fick
ganska snabbt veta att det fanns intresse att deltaga. Efter detta blev det ett längre uppehåll

15

med kontakten från min sida, eftersom pandemin drabbade vårt land och resten av världen.
Sedan när jag åter tog kontakt skickade jag ett informationsbrev och fick sedan kontakt med
tre vårdledare. Det visade sig dock vara väldigt få som ville deltaga från detta äldreboende,
vilket ledde till att jag tillsammans med min handledare beslutade att kontakta ett till
äldreboende. Det utfördes och jag fick kontakt med två till.
Under kontaktprocessen utarbetades formen till intervjufrågorna. Frågorna utformades
utgående från studiens syfte, frågeställningar och tidigare forskning och litteratur. Dessa
inkluderade bakgrundsfrågor med fokus på vårdledarnas utbildning, var de arbetar och hur
många klienter det finns, hur många år de har arbetat som omvårdnadsledare/ förman,
antalet arbetstagare de leder och vad för slags utbildning de har inom ledarskap. Detta var
en bra inledning på intervjun, eftersom vi fick bra kontakt och kunde ha ett avslappnat
samtal vid intervjun. Vårdledarna bestämde själva var de ville bli intervjuade och de valde
antingen att bli intervjuade på sin arbetsplats, per telefon eller via Teams. Alla intervjuer
tog mellan 45 minuter och en timme, förutom den per telefon som tog ca 25 minuter. Jag
utformade två teman i intervjuerna, som fokuserade på hälsa och hälsa och vårdledare.
Intervjutillfället inleddes med en presentation av studien och samtyckesinformationen,
därefter spelades intervjun i på min ipad, för att sedan kunna transkriberas och behandlas
sekretessmässigt. Det utskrivna materialet blev tolv sidor. Alla deltagare fick muntlig och
skriftlig information om studiens syfte och att om de önskar kan de när som helst avbryta
sitt deltagande i denna studie. Därtill fick alla vårdledare muntlig information om samtycket
och de godkände informationen.

5.4 Analys av data
Denna empiriska studie har en kvalitativ studiedesign, vilket betyder att dataanalysen kan
påbörjas efter att första intervjun har skett. Det vanligaste tillvägagångssättet är dock att alla
intervjuer görs och därefter utförs analysen. Därtill kommer respondenten att utgå från en
fenomenologisk ansats, vilket innebär att författaren inte tar in sina egna förutfattade
meningar, förförståelse under analysen av data. En fenomenologisk ansats kallas för att
arbeta induktivt, ”hur någonting är”. (Henricson, 2018; Lundman & Graneheim, 2008)
Analysprocessen i en kvalitativ innehållsanalys består av olika delar: domän, meningsenhet,
kondensering, abstraktion, kod, kategori, tolkning och tema. I korthet betyder dessa begrepp
följande: en domän belyser ett visst område och använder sig av en bred sammansättning i
16

tolkningen. Meningsenhet innebär en betydelse av den insamlande texten. I kondensering
processas texten till en kortare version och i abstraktion höjs betydelsen av innehållet till en
högre logisk nivå. En kod summerar i korthet betydelsen i en meningsenhet. Kategori består
av ett flertal koder, vilka har ett innehåll som påminner om varandra. Tema är aldrig ett
objekt eller en sak, utan ger respons på följande fråga: Vad handlar det här om? (Höglund
Nielsen & Granskär, 2017)

Meningsenhet

Kondenserad
meningsenhet
.. mycket ute och
... promenerar,
promenerar.. försöker bra immunförse till att jag har bra
svar, avslappimmunförsvar.. göra ningsövningar..
avslappningsövningar
och
andningsövningar...

Kod

Underkategori Kategori

Ta hand
om sig Återhämtning
genom
fysisk
och
psykisk
aktivitet.

Tema

.. att skapa
och
upprätthålla
balans
i
livet
och
vardagen..

... att ta
hand
om sig
själv är
att ta
hand
om
andra
Tabell 1: Exemplifiering av dataanalysen: meningsenhet, kondenserad meningsenhet, kod,
underkategori, kategori och tema.

6. ETISKA FRÅGESTÄLLNINGAR

Denna magisteravhandling följer en god vetenskaplig praxis och det behövs varken en
etikprövning eller ett forskningstillstånd, utgående från TENKs anvisningar och
rekommendationer från humanistisk hälsoforskning. Ansökan om forskningslov valdes bort
i samråd med min handledare i och med att denna studie tangerar vårdledare själva.
Deltagarna har även blivit informerade om att de kan avbryta sitt deltagande när som helst
om så önskas. Intervjuerna behandlas konfidentiellt och konfiskeras efter transkriberingen.
(Forskningsetiska delegationen, 2019)
Deltagarna har gett sitt muntliga samtycke till deltagande i studien vid början av intervjun.
De har innan tillfället för intervjun fått ett informationsbrev med kontaktuppgifter till
forskaren och handledaren. Allt material har behandlats varsamt och konfidentiellt.
Uppgifter som kan härröra till någon viss person har varsamt exkluderats från materialet, så
att det inte är möjligt att förknippa det med någon specifik person.
17

7. RESULTAT

Syftet med denna studie var att belysa på vilket sätt hälsa har betydelse för vårdledare och
hur dessa gör för att upprätthålla en god hälsa och främja den. Forskningsfrågorna är: 1.
Hur har hälsan betydelse för arbetet som vårdledare? 2. Vad gör vårdledare för att
upprätthålla en god hälsa och främja den?
I detta kapitel presenteras resultat från datainsamlingen. Citat från intervjuerna har vävts in
i texten, för att klargöra vad vårdledarna har svarat på i de olika frågorna. Fem intervjuer
har utförts och materialet har analyserats med kvalitativ innehållsanalys med utgångspunkt
från studiens syfte och frågeställningar. Resultatet presenteras med fokus på fyra
underkategorier som identifierades i datamaterialet, som sedermera utmynnade i två olika
kategorier, vilka ledde till ett övergripande tema. I kapitel 7.3 på sidan 34 finns en figur som
ger en översikt över resultatet speglad i det teoretiska ramverket.

Underkategorierna Återhämtning och Att sätta gränser understöder kategorin ” Att skapa
och upprätthålla balans i livet och vardagen.” Underkategorierna Goda arbetskamrater
och Förnöjsamhet understöder kategorin ”Att uppleva arbetet som meningsfullt.” Dessa
ledde till ett övergripande tema, nämligen –
”Att ta hand om sig själv är att ta hand om andra.”

7.1 Att skapa och upprätthålla balans i livet och vardagen
Resultaten från intervjuer med vårdledare visade genom underkategorierna Återhämtning
och Att sätta gränser vad som är meningsfullt och viktigt för dem. De lyfte upp vikten av
hälsa på varierande sätt i dessa underkategorier.

18

återhämtning

att skapa och
upprätthålla
balans i livet
och vardagen
att sätta
gränser

Figur 2: En översikt över kategorin ”Att skapa och upprätthålla balans i livet och
vardagen”- och dess underkategorier.

7.1.1 Återhämtning
En av underkategorierna var Återhämtning och flertalet av vårdledarna lyfte upp olika
aspekter på vad hälsa är för dem. Återhämtning kan exempelvis innebära att ”ladda
batterierna”, vila och att utföra en aktivitet som upplevs som avstressande. En pratade om
hälsa som att kunna ha en svår diagnos, men ändå känna hälsa.
”Hälsa är ens sammantagna mående. Alla bitar spelar in. Fysiska och psykiska hälsan. Hur
man upplever sin hälsa är helt och hållet avgörande. Om jag skulle ha en svår diagnos, så
skulle jag ändå kunna känna mig friskare än någon som är kärnfrisk. Det är inte en
självklarhet att man känner sig frisk fast man inte har någon sjukdom. Det är viktigt att man
står med fötterna stadigt på jorden, vet vem man är och vad man står för.” (Intervju 4)

19

Flera av vårdledarna lyfte upp vikten att vara snäll med sig själv och om balansen mellan
livets olika delar. Det var vanligt att fokusera på sina medarbetare hur de mår, men
vårdledare behövde även minnas att ta hand om sig själv. Om en vårdledare glömmer bort
den biten, kan det bli helt fel.
”Mycket handlar om att vara snäll med sig själv. Att inte ha det här hårda kravet. Att ha
hälsa för mig är även att vara snäll med mig själv. Röra på mig och ha rutiner.” (Intervju
1)
”Hälsa för mig är balans mellan alla delar: fritid, hem, fysiska och psykiska hälsan. Man
är i balans och har balans.” (Intervju 3)

Återhämtning innefattar så mycket mera än att röra på sig. En vårdledare betonade hur
viktigt det är för henne att reflektera över vem hon umgås med. Detta baserade sig på hur
hon mår efter att hon har träffat den och den. Vi påverkas av dem som vi omger oss med.
Utger de bra energier? Vill de dig väl? Vad sänder du själv ut för energier?
”Jag är mera selektiv med mitt umgänge, t.ex. övar på att tänka efter innan jag ger mig in
i olika situationer och inte träffar personer som får mig att inte må så bra.” (Intervju 4)

Tillika är den andliga och själsliga hälsan välgörande för oss människor. Den ger oss ro i
kropp, själ och ande. Den själsliga dimensionen existerar överallt inom vårdandet eftersom
själen hör ihop med människan som person. En av vårdledarna uttryckte det fina i att ha en
trygghet och ro i sin tro. Hon beskrev det som en själslig hälsa, att vara med i en församling.
”Jag är med i en församling för min själsliga hälsa, vilket jag mår väldigt bra av. Jag
träffar dessa personer och går i den här kyrkan på söndagarna när jag har möjlighet.”
(Intervju 4)

Vem är det som styr över oss? Är det vi själva eller är det vår omgivning? Vems ansvar är
det? Hur påverkas vår hälsa om vi tar eget ansvar? En av vårdledarna belyste det egna
ansvaret i sin hälsa.
”Jag har ett eget ansvar i min hälsa. Det finns ingen annan som kan skatta min egen hälsa
än jag själv. Om jag tycker jag har stressigt på jobbet, har jag ett ansvar att fundera vad

20

det är som gör det stressigt på jobbet. Hur kan jag hantera det? Livet består av perioder,
som är sämre och bättre. Jag kan inte sätta det på någon annan, utan jag har ansvar för
min egen hälsa.” (Intervju 5)

Arbetsmiljön betyder mycket för oss alla. Vi mår bra när vi lyssnar på varandra och känner
att vi jobbar som team på jobbet. När vi har roligt tillsammans. En vårdledare belyste i
materialet en hälsosam arbetsmiljö och egentiden.
”Vi behöver bli bättre på att ta hand om varandra på arbetsplatsen – både medarbetare
och chefen. En hälsosam arbetsmiljö ger hälsosamma arbetstagare. Jag skulle ge mig mera
tid till avslappning. En stund att kunna vara och inte göra någonting. Justera arbetstid för
att skapa mera balans.” (Intervju 3)

Den egna tiden behövs för att ladda din energi och hur gör du det? Tillåter du dig att ha din
egentid – en stund på morgonen kanske innan du går hem från jobbet eller hur gör du? Det
är olika saker som påverkar hur det finns tid att verkligen ta sig egentid, men det är av
största vikt för sin egen omsorg.
”I år har det varit dåligt (2020). Jag försöker hitta egentid. Kan stanna i bilen en stund
innan jag går in. En stund att koppla bort jobbet, ett mellanting mellan jobb och hemmet.
Börjat på gym – en tid för mig själv. Jätteviktigt med egentid. Försöker begränsa mig –
frågor om allting – högt och lågt. Kopplar bort mig en stund på telefonen.” (Intervju 3)

7.1.2 Sätta gränser
En av underkategorierna är Att sätta gränser och flertalet av vårdledarna belyste hur de
agerar där. Det kan variera på vilket sätt de gör det och om det har funnits naturligt där eller
om de har behövt gå den hårda vägen genom att exempelvis bli utbränd.
Vikten av att ta hand om sig som vårdledare lyftes upp i intervjuerna. Någon hade blivit
utbränd eftersom de inte hade satt gränser, vilket hade lett till att de under årens lopp har
lärt sig hur de skall göra det och haft det med sig mer eller mindre hela vägen.

21

”När jag gick ”i väggen” och blev sjukskriven, lärde jag mig vad hälsa är för mig. Jag har
gått den hårda vägen, så att säga. Det var det klassiska som sjukskötare att man tar hand
om alla andra och inte sig själv. Jag kom till en punkt – bära eller brista.” (Intervju 1)

Tidsaspekten när det gäller vårdledarnas yrkesliv och att kunna sätta gränser och av att sätta
gränser framkom i materialet, där en vårdledare beskrev att förmågan att göra det. Att visa
självrespekt och sätta gränser i ditt arbetsliv, för att kunna ha ett privatliv var du fokuserar
på andra aspekter i livet än jobbet. Detta är speciellt viktigt, eftersom vi behöver alla ”ladda
våra batterier”, för att klara av olika situationer i våra liv – både på jobbet och hemma. Hon
lyfte upp hur hennes arbetserfarenhet har lärt henne att klara av att lämna jobbet kvar på
jobbet och kunna njuta av sin fritid med allt vad den innebär.
”Jag försöker lämna arbetslivet när jag går hem, om det är en helt vanlig vardag. Om det
inte är någonting speciellt. Det tror jag är den stora delen, som jag har jobbat med i flera
år. Det var mycket svårare när jag var ny – både som sjukskötare och den nya rollen som
ledare, att jag inte blev och funderade på någonting arbetsrelaterat. Däremot upplever jag
att om någonting händer, har jag lättare att lämna det snabbare, för att sedan vara ledig
igen och det har kommit med åren.” (Intervju 5)

7.2 Att uppleva arbetet som meningsfullt
Studieresultaten visar genom underkategorierna Goda arbetskamrater och Förnöjsamhet
hur viktigt det är för vårdledarna att ha goda arbetskamrater, för välbefinnandet och
gemenskapen. Det att ha förmågan och kunna ”bolla” om saker och ting som sker med andra
som är insatta i arbetet är väldigt viktigt. Det skapar en känsla av meningsfullhet i det som
sker på jobbet.

22

goda
arbetskamrater

att uppleva
arbetet som
meningsfullt
förnöjsamhet

Figur 3: En översikt över kategorin ”Att uppleva arbetet som meningsfullt ”- och
dess underkategorier.

7.2.1 Goda arbetskamrater
En av underkategorierna är Goda arbetskamrater och alla vårdledare lyfte upp vikten av att
ha goda arbetskollegor, att uppleva att det finns stöd från dem. När det fungerar väl infinner
sig hälsa på olika plan.
”Att få stöd av sina kolleger, ger hälsa.” (Intervju 1)
”Vi behöver ha god hälsa för att kunna leda med gott exempel...... Leva livet så att det känns
bra. Ha tålamod, att motivera andra.” (Intervju 2)

Även en vårdledare har behov av att ha goda arbetskamrater runt omkring sig, annars kan
det bli ensamt i arbetet. Det kan likställas med god hälsa när vårdledare har medarbetare att
bolla med och det uppmuntrar till ett bättre arbetsklimat och bättre stämning bland
medarbetare. En av vårdledarna belyste hur bra det känns att kunna prata med sina kolleger,
att inte känna sig ensam i sin roll.

23

”Till god hälsa hör även goda arbetskamrater. Det är väldigt viktigt. Att även som ledare
ha goda arbetskamrater, som man kan vända sig till. När det är mera på jobbet så upplever
jag att om hälsoaspekten fungerar bra i privatlivet, så löper det bra på jobbet.” (Intervju
5)

Intervjuerna visar också att det är lättare att gå till jobbet när du tycker om din roll som
vårdledare och ser arbetet som en utmaning i utvecklingsform. Detta kan hjälpa i perioder
när det är tuffare klimat och precis som nu under denna pandemi från mars 2020 och framåt.
”Jag tycker om mitt jobb. Det är roligt att gå på jobb. Jag ser utmaningar. Många stora
utmaningar, goda arbetskollegor, friskvårdsprogrammet hos arbetsgivaren. Det bidrar till
hälsa.” (Intervju 5)

En av vårdledarna poängterade hur hon behövde små återhämtningspauser i jobbet. Detta
för att hon ville göra sitt bästa på jobbet och ta hand om sig själv, för att ta hand om sina
medarbetare.
”Behöver prioritera min hälsa på jobbet. Jag behöver små återhämtningspauser. Mitt jobb
som ledare går ut på att vårda de boende genom min personal. Jag tycker om att vara
spindeln i nätet, som förman, en utmaning.” (Intervju 1)

En vårdledare som sköter om sin hälsa och har en sund livsstil har lättare att ta sig an svårare
situationer och händelser på arbetsplatsen än tvärtom. En vårdledare belyste hur hon märkte
att det fungerade bättre på jobbet när hon var glad och positiv.
”Jag kan fördela mina arbetsuppgifter bra, är på positivt humör på jobbet, för om jag är
på dåligt humör märks det. Är glad och positiv. Beteendemässiga saker som syns, att lättare
hitta tid när någon kommer in och pratar, vilket kanske inte är lika givet om man inte har
så hög hälsa.” (Intervju 5)

Tålamod är en dygd, vilket kan innebära att inneha en inneboende styrka, tillgång och
respektfullt bemötande mot sina medmänniskor. Vidare att det ger stöd till människan att
utföra sina åligganden. Ett par vårdledare lyfte upp vikten av att inneha tålamod.

24

”Om jag har hälsoproblem minskas mitt tålamod. Jag behöver lyssna på vad andra gör.
Om jag mår bra kan jag vara en bättre ledare.” (Intervju 2)
”För att orka vara en bra ledare behöver man sköta om sig själv. Det är onekligen så,
annars har du inte tålamod när folk kommer med frågor. Ledare är ju också människor och
har egna liv. Trivs med folk. Team-jobb. Är social.” (Intervju 3)

7.2.2 Förnöjsamhet
En av underkategorierna är Förnöjsamhet och det kan betyda den kroppsliga hälsan och
välbefinnandet. Det är betydelsefullt att medarbetarna känner sig delaktiga i det som sker
på arbetsplatsen, vilket kan innebära exempelvis en arbetsprocess att ta fram värdegrunden
tillsammans. Några av vårdledarna belyste det viktiga i sitt arbete.
”En känsla av välbefinnande om man är nöjd med sin arbetsprestation. Hitta fokus mellan
privatliv och arbetsliv, att ha båda delar på grej.” (Intervju 5)

En av vårdledarna betonade hur viktig roll hon har och hur många som påverkades beroende
på hur hon agerade och ta beslut. Det ger en fin känsla av meningsfullhet, att göra någonting
viktigt, som gör skillnad.
”Min uppfattning att jag har en viktig roll och att jag påverkar många personer genom mitt
jobb, det sätt och prägel jag sätter på jobbet. Det ger en oerhörd tillfredsställelse när jag
märker att det som vi jobbar för ger resultat. Känslan av meningsfullhet. Delaktighet. När
det är som bäst och löper på har det alla gånger en positiv inverkan på min hälsa.” (Intervju
4)

I olika slags kriser är det viktigt att kunna informera sina medarbetare och hålla sig
uppdaterad med det som sker. Detta p.g.a. det leder till att medarbetare känner sig tryggare
i sin arbetssituation och vet hur de skall agera. Stundtals kan arbetet som vårdledare
innebära stora och svåra kriser, som pandemin, vilken har existerat sedan år 2020.
”Tufft med både corona och strukturförändringar. Det har varit ett stressigt år (2020). Jag
är glad att jag har ett privatliv som är lugnt och harmoniskt, som är bra. Det är dock en
utmaning, som på sikt säkert kommer att leda till utveckling.” (Intervju 5)

25

”Det har ofta blivit så mycket övertid, som i sin tur påverkar hälsan. Som vårdledare har
jag ansvar oberoende om jag är på jobb eller ledig. Speciellt när det är stressiga tider. Om
det är positivt och teamet fungerar, utveckling och stämning i arbetsgrupperna. Alla har
ansvar att arbetsmiljön är bra, prata med varandra och lösa problem vartefter. (Intervju 3)

En vårdledare är en slags rollmodell och mentor, som behöver inneha en bra dos av
självinsikt och bra självkänsla. Att kunna se sina egna fel och brister är en stor tillgång i
utvecklingen av sitt vårdledarskap. En av de intervjuade upplevde osäkerhet kring rollen
som förman och hade jobbat mycket med den biten genom åren, medan en annan av
vårdledarna upplevde det motsatta.
”Jag är väldigt uppfylld av mina egna krav och osäker på rollen överhuvudtaget. Jag har
jobbat mycket med mig själv. Självutveckling och ledarskap går mycket hand i hand. En
viktig sak är tydlighet, att de andra verkligen förstår. Det ger en känsla av förståelse om
mina medarbetare förstår mig bättre om jag talar tydligt Samhörighet och medkänsla, att
jobba mot samma mål. Viktigt att vara medveten om sina svagheter och brister. Hålla sig
till de regler och riktlinjer som finns.” (Intervju 4)
”Jag känner att jag kan mitt arbete och behärskar det. Det ger mig ett lugn på min fritid
och det gör att jag kan koppla bort jobbet på min lediga tid. Om någonting om jobbet
”ploppar upp” skriver jag ner det i ett block och tar sedan med till jobbet.” (Intervju 1)

7.3 Sammanfattning av resultatet
I Figur 4 finns en illustration som speglar studiens resultat i den teoretiska referensramen,
utgående från underkategorierna och kategorierna, som utmynnas i ett tema
– att ta hand om sig själv är att ta hand om andra.
Det övergripande som kom fram i resultaten i denna avhandling är hur viktigt det är för
vårdledare att lämna kvar sitt arbete på jobbet efter arbetsdagen och exempelvis utföra en
aktivitet som upplevs som avstressande och vilsam. En annan viktig parameter är att vara
snäll med sig själv och kunna balansera arbetslivet och privatlivet på ett sätt som passar för
en själv. Vidare att kunna sätta gränser i arbetet, våga ta obekväma beslut, vara öppen och
lyhörd för sig själv och sina medarbetare. Det framkom även att vårdledarna tycker om att
gå till sina jobb och gör mycket för att utvecklas och må bra i sin viktiga roll. När de
26

upplever gemenskap, tillhörighet och meningsfull sysselsättning regelbundet känns det fint
att sträva mot samma mål – att finnas där för varandra och må bra genom att ta hand om sig
själv. Studiens frågeställningar besvarades i resultatet. Det framkom hur viktigt det är för
vårdledare att tänka på sin hälsa, för att de skall klara av sitt jobb som vårdledare och vilka
aktiviteter som kan hjälpa dem att upprätthålla en god hälsa och främja den.

27

återhämtning
att sätta gränser att skapa och upprätthålla
balans i livet och vardagen

goda arbetskamrater

förnöjsamhet att uppleva arbetet som
meningsfullt

att ta hand om
sig själv är att ta
hand om andra

Figur 4: En översikt över avhandlingens övergripande resultat,
speglade i den teoretiska referensramen. (Eriksson et al., 1995)

28

8. DISKUSSION

I detta kapitel jämförs resultatet med magisteravhandlingens teoretiska perspektiv och
tidigare forskning för att få svar på studiens forskningsfrågor. Syftet med denna studie är
att belysa på vilket sätt hälsa har betydelse för vårdledare och hur dessa gör för att
upprätthålla en god hälsa och främja den. I resultatet lyftes fyra underkategorier fram, vilka
sedermera utmynnande i två olika kategorier. Underkategorierna återhämtning och att sätta
gränser blev kategorin ”att skapa och upprätthålla balans i livet och vardagen.”
Underkategorierna goda arbetskamrater och förnöjsamhet blev kategorin ”att uppleva
arbetet som meningsfullt.” Dessa ledde till ett övergripande tema, ”att ta hand om sig själv
är att ta hand om andra.”

Kategorin ”att skapa och upprätthålla balans i livet och vardagen” kan speglas mot den
andra tesen i den ontologiska hälsomodellen, som lyfter upp meningen med livet, om inte
hälsa existerar finns det ingen mening med livet. I en djupare betydelse sammanhänger hälsa
med livet i det stora och med meningen i livet. (Eriksson et al., 1995; Wiklund Gustin &
Bergbom, 2017) Med både underkategorin återhämtning och att sätta gränser leder dessa
båda till att ge hälsa, vilket leder till att ge livet en mening.

Underkategorin återhämtning kan sammankopplas med görande i den ontologiska
hälsomodellen och den fjärde tesen att hälsa är rörelse, som människan växlar mellan
hälsans olika nivåer. Vidare kan underkategorin att sätta gränser återkopplas med varande
och även denna med den fjärde tesen. Ett görande kan betyda att inneha goda vanor, att ´ha
hälsa´. Det är fokus på att livnära sig på ett sunt sätt och förebygga sjukdom. Ett varande
kan innebära att befinna sig i hälsa i det inre, där förståelse för kropp och själ existerar i
balans. Återhämtning kan innebära exempelvis att ”ladda batterierna”, vila och att utföra en
aktivitet som upplevs som avstressande. Den andliga och själsliga hälsan är välgörande för
oss människor. Den ger oss ro i kropp, själ och ande. Den själsliga dimensionen existerar
överallt inom vårdandet eftersom själen hör ihop med människan som person. (Eriksson et
al., 1995; Eriksson, 2001; Wiklund Gustin & Bergbom, 2017)

29

Om man ser till den forskning som presenterades i avsnittet Tidigare forskning (Kapitel 2),
kan man dra paralleller mellan de identifierade kategorierna och underkategorierna och
metoden Mindfulness. Till exempel Williams et al. (2007) definierade Mindfulness som att
ha fokuserad uppmärksamhet på det som sker i nuet och lära sig att acceptera att det är som
det är just nu. I en studie av Pipe och Bortz (2009) framkommer det att en ledare som utövar
Mindfulness befäster och vårdar sig själv med tanke på att ta hand om andra.
Vidare kan det hjälpa ledare att uppskatta relationen med sig själv och andra, och dessutom
stärka dessa relationer. Doucette et al. (2016) poängterar att vårdledare borde lära sig att
utveckla sitt sätt att lyssna till sina medarbetare. En ledare (Bondas, 2007) behöver gärna
inneha: en önskan att göra sitt bästa som ledare, inneha en klar värdegrund, ha tillgång till
handledning och utvecklingsmöjligheter, en inkluderande och öppen kultur och slutligen en
vilja att se till att medarbetare får tillfällen att förkovra sig på arbetsplatsen.

Motion kan förebygga och sänka risken för t.ex. ryggont, depression, stress och risken för
hjärtattack (Thieman, 2018), vilket även lyftes fram av de deltagande vårdledarna i denna
studie. Däremot var fysisk aktivitet inte det mest centrala som framkom i intervjuerna, utan
vårdledarna lyfte fram också andra viktiga aspekter kring vad de upplever som
hälsofrämjande. Min tolkning är att bland det viktigast var att inneha egentid, att värna om
sina gränser och sin själsliga hälsa genom exempelvis sin tro och att vidmakthålla en genuin
relation med sina närmaste.

Det framkommer i resultatet av studien att hälsa kan existera även vid en svår sjukdom. Till
exempel förklarar Eriksson (2018) att hälsa kan förklaras som ett läge av sundhet, friskhet
och välbefinnande. Detta innebär att sjukdom kan existera ändå. Redan på 1800-talet lyfte
Florence Nightingale upp det att hälsa är accepterad mer än bara som frånvaro av sjukdom.
(Meleis, 2018)

Kategorin ”att uppleva arbetet som meningsfullt” kan även den speglas mot den
ontologiska hälsomodellens andra tes, som lyfter upp meningen med livet, om inte hälsa
existerar har det inte betydelse. I en djupare betydelse sammanhänger hälsa med livet i det
stora och med meningen i livet. (Wiklund Gustin & Bergbom, 2017) En återkoppling till
Thiemans studie (2018) om hur viktigt det är att få tillräckligt med sömn för att kunna
30

fokusera på arbetet och ha ett bra arbetsminne, ta rätt beslut, göra prioriteringar och kunna
hantera konfliktlösning ändamålsenligt. Min tolkning är att en vårdledare behöver inneha
hälsa för att kunna agera såsom en god vårdledare. Detta svarar på studiens första fråga om:
Hur har hälsan betydelse för arbetet som vårdledare?

I studien av Walsh och Arnold (2020) konstaterar de att Mindfulness har påvisats kunna
lindra depressioner, ångest och stress i allmänhet. Mindfulness har många kognitiva och
emotionella fördelar. Ett av huvudresultaten medför en ökad kvalitet av uppmärksamheten
och intaget av informationsflödet. Enligt studier kan detta leda till att Mindfulness-övning
för en del ledare kan leda till en fördjupad förståelse även för medarbetare. Vidare kan
underkategorin goda arbetskamrater beröras i samband med denna studie, eftersom
vårdledare även stannar kvar på sina arbetsplatser om de blir sedda och hörda. Även en
vårdledare har behov av att ha goda arbetskamrater runt omkring sig, annars kan det bli
ensamt i arbetet. Det kan likställas med god hälsa när vårdledare har medarbetare att bolla
med och det uppmuntrar till ett bättre arbetsklimat och bättre stämning bland medarbetare.
(Kihlgren et al., 2009) En av vårdledarna belyste hur bra det kändes att kunna prata med
sina kolleger, att inte känna sig ensam i sin roll. De flesta av de intervjuade hade jobbat en
längre tid på sin arbetsplats och majoriteten av dem upplevde att de hade goda
arbetskamrater, som lyssnade på dem. En av dem poängterade att hon var tacksam över
friskvårdpengarna de fick för det ledde till att alla fick ta del av dem och kunde utöva träning
eller ta del av kulturella evenemang, som eventuellt annars inte vore möjligt. Detta skapar
hälsa, gemenskap och tillhörighet. Tålamod är en dygd, vilket kan innebära att inneha en
inneboende styrka, tillgång och respektfullt bemötande mot sina medmänniskor. Vidare att
det ger stöd till människan att utföra sina åligganden. Underkategorin kan även kopplas till
den mångdimensionella hälsan ontologiska hälsomodells begrepp görande, vari det kan
betyda att inneha goda vanor, att ´ha hälsa´. (Eriksson et al., 1995; Eriksson, 2001; Wiklund
Gustin & Bergbom, 2017) Det är fokus på att livnära sig på ett sunt sätt och förebygga
sjukdom genom att utöva Mindfulness och må bra av det, vilket kan leda till fina effekter
för arbetskamraterna.

Den mentala balansen kräver sitt och är väldigt viktig. Djupa avslappnande andetag är ett
av de mest effektiva mentala balansverktygen. Dessa lindrar stress och spänning och frigör
dessutom endorfiner, vilket Thieman (2018) tar upp i sin forskning. Även Turkel (2014)
31

forskar om vikten av egenvård. En ledare som utövar holistisk vård och egenvård sänder ut
harmoni, lugn och ro, lyssnar aktivt och agerar genuint i olika vårdande ögonblick med sina
medarbetare och kolleger. När en intention läggs fram från hjärtat skapas omvårdnad och
helande. Vidare kan det vara lättare att släppa taget om känslor och tankar genom att utöva
meditation. Detta, eftersom det kan hjälpa till med att släppa taget om blockeringar av
ledarens hjärtan och kunna ta beslut baserade på omvårdnad, kärlek, lugn, ro och
värderingar. Underkategorin förnöjsamhet kan sammankopplas med vardande i den
ontologiska hälsomodellen och den fjärde tesen att hälsa är rörelse, som människan växlar
mellan hälsans olika nivåer. Förnöjsamhet kan betyda den kroppsliga hälsan och
välbefinnandet och det är betydelsefullt att medarbetarna känner sig delaktiga i det som sker
på arbetsplatsen, vilket kan innebära exempelvis en arbetsprocess att ta fram värdegrunden
tillsammans. (Kihlgren et al., 2009; Wiklund Gustin & Bergbom, 2017) Detta svarar
exempelvis på studiens andra frågeställning.

Studiens resultat visar att ta hand om sig själv är att ta hand om andra. Min tolkning är att
vi behöver få in mera avslappning på våra arbetsplatser, för att kraven blir högre och högre
på oss och därav behöver det bokas in ett sådant möte under arbetsdagen – en tid att
reflektera över vad som sker i ens inre. Dock framkom det inte bland de intervjuade att de
har möjlighet att göra det.

Studiens två frågeställningar besvarades och det framkom i intervjuerna att hälsa har
betydelse för arbetet som vårdledare exempelvis visar det sig att tålamodet är bättre. I och
med att de lättare tar sig tid och lyssnar på sina medarbetare. De flesta vårdledare
upprätthåller sin hälsa genom att värna om sin familj och sina vänner. Det kan göras på
varierande sätt – själslig hälsa kan t.ex. upprätthållas genom att ta del av en församling och
ge näring åt sin egen tro, att gå på promenader med sin hund, skapa fina band till sina barn
och njuta av avslappnande övningar.

32

9. METODOLOGISKA ÖVERVÄGANDEN

Under datainsamlingsperioden drabbades hela världen av en pandemi, som lamslog delar
av vår värld periodvis, vilket i sin tur ledde till undantagstillstånd i vårt moderland och
besöksförbud på sjukhus, äldreboenden och omsorgens boenden. I Finland upplevde vi en
nedstängning av vårt land under perioden 13 mars till 15 juni 2020 med
undantagsförhållande och beredskapslagen (1552/2011), som vi inte har varit med om sedan
krigstiden. Detta innebar att under våren 2020 var det inte så lätt att hitta studiedeltagare
och det påverkade studiemotivationen väldigt mycket. Det var en vår, som präglades av
många frågor, social distansering och rädslor. Sedan den 1 mars 2021 råder det åter
undantagsförhållanden i vårt land och beredskapslagen togs åter i bruk. (Riksdagen, 2021)
Pandemin drabbade vårdledare på olika nivåer och gav upphov till merarbete i.o.m. den
massiva informationsmängden, som periodvis behövde delges till alla i personalen.
Förmodligen innebar detta att ett flertal av de tillfrågade inte deltog i studien, p.g.a. att det
var svårt att hitta tid och energi för annat än denna konstiga situation som drabbat hela vår
värld. Ett flertal tillfrågade valde att avstå från att deltaga i intervjuerna, vilket har lett till
ett större bortfall och få deltagare i studien. Om det hade deltagit flera i studien kunde
kanske resultatet ha sett annorlunda ut. Det kan även betyda att resultatet i denna studie inte
går att överföra till andra sammanhang med tanke på det låga deltagarantalet. Dock är målet
med en intervjustudie inte att generalisera, utan det är viktigt att diskutera möjligheten att
överföra resultaten till andra sammanhang. (Patton, 2015; Willman et al., 2016)
Den egna förförståelsen till denna studie inbegriper min kunskap och erfarenhet av hälsa på
olika plan genom många år. Dock kan den vara irrelevant, eftersom jag inte har lång
erfarenhet av att jobba som vårdledare själv. Vidare kan det vara så att det i
tolkningsprocessen kan existera delar som är färgade av det egna tyckandet. Enligt Höglund
Nielsen och Granskär (2017) ger det ingen information om hur forskaren har funderat över
sitt förfarande genom att lyfta fram sig själv och sitt arbete som förförståelse. Exempelvis
kunde det utföras olika steg som kan inverka på förförståelsen exempelvis genom att betona
eventuella dilemman. Det första vore att fundera över det från sin egen synvinkel och sedan
kunde forskaren studera vad som sker när förförståelsen möter data. Det kan löna sig att

33

vara ärlig och plocka fram sina mest fördomsfulla reflektioner, eftersom det är viktigt att
vara medveten om dem.
Inom kvalitativ innehållsanalys är det fokus på giltighet, tillförlitlighet och överförbarhet.
Giltighet baseras på hur trovärdiga resultaten är i studien. Ett resultat räknas som giltigt om
det plockar fram det som är tänkt att skildras. Tillförlitlighet visas genom att det som lyfts
fram kan bekräftas längs med forskningsprocessen. Vidare handlar överförbarhet på
hurudant sätt resultatet kan vidarebefordras till andra grupper och omständigheter.
(Lundman & Graneheim 2008)
I denna studie deltog fem vårdledare med varierande nivå av ledningsarbete på två olika
boenden. Dessa fem berättade och svarade ingående och berikande på frågorna, vilket ledde
till ett bra material för studien – giltigheten visade sig bra. Av de fem intervjuade,
intervjuades tre av dem på antingen sin arbetsplats eller liknande, en intervjuades via Teams
online och en per telefon. I det stora hela svarade och berättade de intervjuade på ett
avslappnat och bekvämt sätt, men det kan vara så att eventuellt intervjun per telefon kunde
ha haft ett annat utfall om vi hade träffats i verkligheten eller sett varandra på en skärm. Jag
upplever att jag lyckades nå dem och de var bekväma och öppnade sig gärna under
intervjun. Åland är en liten ort och det har gjorts försiktighetsåtgärder med de intervjuade,
så att de skall vara anonyma (se kapitel 6). Kvale och Brinkmann (2014) påtalar att i en
kvalitativ intervjustudie intervjuas så många som det behövs för att få kännedom om det
som behöver fås kännedom om. I en kvalitativ intervjustudie har det visat sig vara så att
personantalet som intervjuas oftast är för stort eller för litet. Detta innebär att om det är för
få personer kan det vara svårt att dra vittgående slutsatser och om det är för många är det
omöjligt att göra djupgående utläggningar från intervjumaterialet.
Det finns säkerligen sådant som jag skulle ha kunnat fråga om, för att kunna skapa en mera
enhetlig och bredare bild av hur hälsan har betydelse för arbetet som vårdledare på olika
plan (se bilaga 1). Jag skulle exempelvis kunnat ha frågat om det hade någon betydelse för
hälsan om det var en vårdledare som arbetade med i det kliniska arbetet eller om det var en
vårdledare som arbetade mera administrativt. Vidare kunde jag ha lagt mera utrymme på att
fråga hur ofta vårdledarna utförde sina hälsobefrämjande aktiviteter/ egenvård. Det var svårt
att hitta lämpliga vetenskapliga forskningar i denna studies ämne, vilket även har lett till att
det finns frågeställningar som inte har kunnat betonas och belysas. Det skulle ha varit
intressant att finna forskning gjord i Norden, men jag är av den åsikten att de forskningar

34

som hittades kan belysa ämnet på ett relativt bra sätt ändå även fast de är utförda i USA,
Kanada och Storbritannien.

10. SLUTSATS

Slutsatsen av denna magisteravhandling är att vårdledarna upplever gemenskap, tillhörighet
och meningsfullhet, vilket innebär hälsa. Det framkom hur viktigt det är för vårdledare att
tänka på sin hälsa, för att de skall klara av sitt jobb som vårdledare och vilka aktiviteter som
kan hjälpa dem att upprätthålla en god hälsa och främja den. Syftet med denna studie är att
belysa på vilket sätt hälsa har betydelse för vårdledare och hur dessa gör för att upprätthålla
en god hälsa och främja den.
Vårdledare på olika nivåer upplever liknande företeelser, de tycker om sina jobb och gör
mycket för att utvecklas och må bra i sin viktiga roll. Någon vårdar sina boenden genom
sin personal och mår bra när det ger fina resultat. När de upplever gemenskap, tillhörighet
och meningsfull sysselsättning regelbundet känns det fint att sträva mot samma mål – att
finnas där för varandra och må bra genom att ta hand om sig själv. Det kan göras på
varierande sätt – själslig hälsa kan t.ex. upprätthållas genom att ta del av en församling och
ge näring åt sin egen tro, att gå på promenader med sin hund, skapa fina band till sina barn
och njuta av avslappnande övningar.
Ett paradigmskifte håller på sker eller har hållit på skett de senaste åren, om vikten att ta
hand om sig själv för att orka ta hand om andra. Det är just detta jag vill lyfta med min
studie på magisternivå – att ta hand om sig själv för att orka ta hand om andra. Det behöver
få bli en del av dagen för de flesta. Jag har en vision om att man kan börja arbetsdagen med
en Mindfulnessövning 1-2 ggr per vecka tillsammans med sina medarbetare. Det skulle öka
trivseln, gemenskapen, minska stressnivån och framför allt öka effektiviteten. Dessutom
skulle alla medarbetare få möjlighet att gå en Mindfulness-kurs på arbetstid, för att kunna
utföra det på egen hand i sin vardag – en sorts personalförmån, vilket i det långa loppet
säkerligen minskar på otrivsel, mobbing och sjukskrivningar p.g.a. stress. Mindfulness
meditations övningar (Pipe & Bortz, 2009) skulle behöva få ta mera plats på olika
arbetsplatser och organisationer, eftersom det kan gynna både individen och organisationen.
Fortsatt forskning i detta ämne kunde inbegripa både kvantitativa studier såväl som
kvalitativa studier, vari en jämförelse mellan vårdledare och andra ledare kunde ske och om
35

det finns olikheter beroende på inom vilket arbete man jobbar med - inom affärsvärlden
kontra vårdsektorn.

36

LITTERATURFÖRTECKNING

Antonovsky, A. (1987). Hälsans mysterium. Natur och kultur. Stockholm.
Balik, B. (2018). Joy in Work: The Vital Role of Nursing Leadership. ScienceDirect. 16
(4), 220-223.
Bondas, T. (2003). Caritative Leadership. Ministering to the Patients. Nursing
Administration Quarterly. 47 (3), 249-253.
Bondas, T. (2006). Paths to nursing leadership. Journal of Nursing Management. 14, 332339.
Bondas, T. (2007). Förenande ledarskap. LIV. Ledarskap i vården.4, 19-31.
Brown, B. (2018). Dare to lead. Penguin Random House. Storbritannien.
Dellve, L. & Eriksson, A. (2016). Hållbart ledarskap – I vardag och förändring. Styrning,
Organisering och Ledning, 2016:1. Högskolan i Borås.
Dellve, L. & Eriksson, A. (2016). Ett arbetsmaterial för att stödja: Hållbart och
hälsofrämjande ledarskap i vardag och förändring. www.alfresco.vgregion.se
Doucette, J. N., Cotton, A., Arnow, D., Pipe, T. & FitzPatrick, K. The mindful nurse leader.
Key take-away. Go slow before you go fast. Nursing Management: November 2016. 47
(11), 44-48.
Duarte, J. & Pinto-Gouveia, J. (2016). Effectiveness of a mindfulness-based intervention
on oncology nurses’ burnout and compassion fatigue symptoms: A non-randomized study.
International Journal of Nursing Studies. 64, 98-107.
Eriksson, K. (2000). Hälsans idé. Vårdserie. Liber AB.
Eriksson, K. (2018). Vårdvetenskap – Vetenskapen om vårdandet. Om det tidlösa i tiden.
Samlingsverk av Katie Eriksson. Liber AB.
Eriksson, K. (2001). Vårdvetenskap som akademisk disciplin. Vårdforskning. Åbo
Akademi. Institutionen för vårdvetenskap.

Eriksson, K., Bondas-Salonen, T., Herberts, S., Lindholm, L., Matilainen, D. (1995). Den
mångdimensionella hälsan – verklighet och visioner. Vasa sjukvårdsdistrikt SKN.
Institutionen för vårdvetenskap, Åbo akademi. Slutrapport, 1995.
Eriksson, A., Orvik, A., Strandmark, M., Nordsteien, A., Torp, S. (2017). Management and
leadership approaches to health promotion and sustainable workplaces: A scoping review.
Societes; 7: 14.
Forskningsetiska delegationens anvisningar (3/2019). Etiska principer för humanforskning
och etikprövning inom humanvetenskaperna i Finland. Helsinki: Forskningsetiska
delegationen.
Hanson, A. (2010) Salutogent ledarskap – för hälsosam framgång. Gothia Fortbildning.
Stockholm.
Henricson, M. (red) (2018) Vetenskaplig teori och metod. Från idé till examination inom
omvårdnad. Studentlitteratur.
Honkavuo, L. & Lindström, U. (2012). Nurse leaders´responsibilites in supporting nurses
experiencing difficult situations in clinical nursing. Journal of Nursing Management. 22,
117-126.
Höglund Nielsen, B. & Granskär, M. (2017). Tillämpad kvalitativ forskning inom hälsooch sjukvård. Studentlitteratur. Lund.
Kihlgren, M. (red.), Engström, B. & Johansson, G. (2009). Sjuksköterska med uppdrag att
leda. Studentlitteratur AB, Lund.
Kvale, S. (1997). Den kvalitativa forskningsintervjun. Studentlitteratur.
Kvale, S. & Brinkmann, S. (2014). Den kvalitativa forskningsintervjun. Studentlitteratur.
Lund.
Lundman, B. & Graneheim, U. H. (2008). Kvalitativ innehållsanalys I: Granskär, M. &
Höglund Nielsen, B. (red). 2008. Tillämpad kvalitativ forskning inom hälso- och sjukvård
(2:a uppl.). (s.159-172) Studentlitteratur AB, Lund.
Meleis, A. I. (2018). Theoretical Nursing: Development and Progress. 6th Edition. Wolters
Kluwer.
Moberg, Å. (2007). Hon var ingen Florence Nightingale – Människan bakom myten.
Bokförlaget Natur och Kultur. Stockholm.

Patton, M. (2015). Qualitative Research & Evaluation Methods. SAGE Publications inc.
Pipe, T. & Bortz, J. (2009). Mindful Leadership as Healing Practice. International Journal
for Human Caring, 13 (2), 35-39.
Quennerstedt, M. (2006). Att lära sig hälsa. (Learning Health)(Doktorsavhandling, Örebro
Studies in Education 15). Hämtad från https://www.diva-portal.org/smash/get/diva2:
136837/FULLTEXT01.pdf
Riksdagen, Finland. 2021. www.eduskunta.fi
Santos, T. M., Kozasa, E. H., Carmagnani, I. S., Tanaka, L. H., Lacerda, S. S. & NogueiraMartins, L. A. (2015). Positive Effects of a Stress Reduction Program Based on Mindfulness
Meditation in Brazilian Nursing Professionals: Qualitative and Quantitative Evaluation.
Explore, 12, 90-99.
Thieman, L. (2018). SelfCare for HealthCare. The best way to care for patients is to care
for ourselves. Nurse Leader. www.nurseleader.com
Turkel, M. (2014). Leading from the heart: Caring, Love, Peace, and Values Guiding
Leadership. Nursing Science Quarterly, 27 (2), 172-177.
Vingård, E. (2015). Psykisk ohälsa, arbetsliv och sjukfrånvaro. En kunskapsöversikt. FORT
Walsh, M. M. & Arnold, K. A. (2020). The bright and dark sides of employee mindfulness:
Leadership style and employee well-being. Stress and Health, 36, 287-298.
Wiklund Gustin, L. & Bergbom, I. (red.) (2017). Vårdvetenskapliga begrepp i teori och
praktik. Studentlitteratur. Lund.
Williams, M., Teasdale, J., Segal, Z. & Kabat-Zinn, J. (2007). Mindfulness – En väg ur
nedstämdhet. Natur & Kultur. Stockholm.
Willman, A., Bahtsevani, C., Nilsson, R. & Sandström, B. (2016). Evidensbaserad
omvårdnad. En bro mellan forskning och klinisk verksamhet. Studentlitteratur. Lund.

Intervjutemaguide med exempelfrågor

Bilaga 1

Bakgrundsinformation (behandlas konfidentiellt och presenteras inte på individnivå i
resultatsammanställningen)

1. Namn
2. Ålder
3. Utbildning
4. Enhet och klientantal
5. Arbetsår som omvårdnadsledare/ förman
6. Antal arbetstagare som du leder
7. Utbildning inom ledarskap
HÄLSA
-

Vad är hälsa för dig?
Hur upplever du din hälsa i vardagen?
Finns det någonting som hindrar den?
Upplever du att du har orimliga förväntningar kring din
hälsa?
- Vad gör du för din hälsa?
- Påverkar omgivningens förväntningar din hälsa?
HÄLSA OCH VÅRDLEDARE
- Hur har din hälsa betydelse för ditt arbete som
vårdledare?
- På vilket sätt har ditt arbete som vårdledare betydelse
för din hälsa?

Bilaga 2
Mariehamn 01.10.2020

Informationsbrev om undersökning och inbjudan att delta i intervju

Bästa vårdledare,

Jag heter Jessica Enros och studerar på magisterprogrammet i vårdvetenskap med biämnet
social- och hälsovårdsadministration vid Åbo Akademi, Vasa, Fakulteten för pedagogik och
välfärdsstudier. Alltsedan december 2003 när jag blev färdig sjukskötare med inriktning inre
medicin och kirurgi har jag arbetat inom olika kontext. Under dessa år har jag träffat olika
vårdledare, som har lärt mig mycket i min utveckling både som sjukskötare och människa.
Syftet med denna studie är att belysa på vilket sätt hälsa har betydelse för vårdledare och hur
dessa gör för att upprätthålla en god hälsa och främja den. Detta ämne vill jag få mera kunskap
om genom personliga intervjuer, för att skapa mig en förståelse hur en vårdledare agerar med
fokus på hälsa ur ett holistiskt perspektiv.
Nu vill jag gärna bjuda in Dej att delta i studien. Studien kommer att genomföras under hösten
2020 på Åland. Intervjuerna görs individuellt med studiedeltagarna och beräknas ta ca 45
minuter. Vi kan gärna tillsammans komma överens om tid och plats för intervjun, som kan ske
på fysisk plats eller online.

Deltagande i studien är naturligtvis helt frivilligt. Alla uppgifter som samlas in behandlas
konfidentiellt och i resultatsammanställningen är alla deltagare helt anonyma. Analysen och
sammanställningen av resultatet kommer att ske under våren 2021 och avhandlingen planeras
vara färdigställd under senvåren 2021. I avhandlingsarbetet kommer inga personuppgifter eller
annan information som riskerar anonymiteten att presenteras.
Har du frågor, tag gärna kontakt med Jessica Enros, magisterstuderande i vårdvetenskap
jessica.enros@abo.fi tfn. +358-50-3826448
Handledare: Anna K. Forsman, Akademilektor, Åbo akademi, Vasa anna.k.forsman@abo.fi
tfn. +358-46-9219726

