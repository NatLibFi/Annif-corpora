Hanterandet av klimatfrågan i kommunerna i Finland - en
fallstudie om Ijo kommuns klimatarbete

Magisteravhandling
Fakulteten för samhällsvetenskaper och ekonomi
Offentlig förvaltning
Åbo Akademi
Henrik Wickström (2001770)
Handledare: Nina Tynkkynen
Hösten 2020

Henrik Wickström
ÅBO AKADEMI – FAKULTETEN FÖR SAMHÄLLSVETENSKAPER OCH
EKONOMI
Abstrakt för avhandling pro gradu

Ämne:​ Offentlig förvaltning
Författare:​ Henrik Wickström
Arbetets titel:​ Hanterandet av klimatfrågan i kommunerna i Finland - en fallstudie om Ijo
kommuns klimatarbete
Handledare:​ Nina Tynkkynen
Handledare:
Abstrakt: ​Den här avhandlingen omfattar Ijo kommuns aktiva klimatarbete. Kommunen har
utmärkt sig som en föregångare i hanterandet av klimatfrågan lokalt. Klimatförändringen är ett
aktuellt samtalsämne och det är i kommunerna en stor del av utsläppen skapas. Det är därmed
relevant att noggrannare analysera och forska i kommunernas klimatarbete även i Finland.
Den här forskningens syfte är att förstå vad Ijo kommun gjort rätt då det kommer
till att lyckas med klimatarbetet. Ett speciellt fokus sätt just på hur Ijo kommun lyckats
implementera sina strategiska styrdokument för klimatarbete så att det resulterat i konkreta
åtgärder med effekt.
Den här forskningen är en fallstudie. I forskningen användes kvalitativ innehållsanalys för att
analysera datamaterialet för den här forskningen som består bl.a. av centrala styrdokument som
Ijo kommun använder i sitt klimatarbete. Därtill har det inom ramen för forskningsämnet låtits
göra forskningsintervjuer med representanter för Ijo kommun för att förstå hur bl.a. anställda
vid Ijo kommun samt representanter för näringslivet upplevt klimatarbetet lokalt.
Som den teoretiska referensramen används tidigare forskning som redogör för vad som bidragit
till en lyckad implementering av klimatåtgärder. Positiv attityd inom ledningen, fungerande
samarbetsnätverk lokalt men även externt samt tillräckliga resurser har setts som viktiga
bidrag till lyckade insatser för bromsandet av klimatförändringen i kommunerna. I den här
studien redogörs också för hur klimatarbetet utvecklats i de finländska kommunerna, även
ur ett historiskt perspektiv.
Den här studien visar att Ijo kommun lyckats med sitt klimatarbete eftersom man satsat
resurser på klimatarbetet och att man valt att arbeta med frågan långsiktigt. Inom den politiska
och operativa ledningen finns en överenskommelse för att man ska föregå med gott exempel
gällande klimatarbete. Det lokala utvecklingsbolagets aktiva roll i samråd med det övriga
näringslivet har även bidragit till att kommunen ser en direkt ekonomisk nytta i klimatarbetet.
En regelbunden uppföljning av klimatarbetet har också varit en viktig del av att man lyckats
uppnå de årliga målsättningarna för bekämpandet av klimatförändringen.
Nyckelord: Klimatförändringen, kommun, strategi, implementering, förvaltning, klimat
Datum: 17.12.2020
Abstraktet godkänt som mognadsprov:

Sidoantal: 72

1

Henrik Wickström

Innehållsförteckning
1.Inledning

3

1.1 Forskningsfråga
1.2 Bakgrund för forskning
1.3 Syfte med forskningen
1.4 Disposition

3
4
5
7

2. Hur ser forskning om klimatet ut?

8

2.1 Allmänt om klimatförändringen
2.2 Den historiska utvecklingen av klimatpolitiken
2.3 Klimatförändringen kan bekämpas på flera olika sätt

8
10
12

3. Klimatarbetet i kommunerna i Finland - teori och tidigare forskning
3.1 Det nationella klimatarbetet
3.2 Utvecklingen av arbetet angående klimatförändringen i kommunerna i Finland
3.3. Kommunerna som klimatkämpar
3.4 Kommunerna utgör en nyckelroll i tacklandet av klimatförändringen
3.5 Kommunens storlek inverkar även på klimatarbetet
3.6 Dynamiken och samarbetet mellan olika förvaltningsnivåer påverkar klimatarbetet
3.7 Allmänt om implementeringen av klimatåtgärder
3.8 Förvaltningsstrukturen i kommunen påverkar klimatarbetet
3.9 Klimatförändringen är även en attitydfråga

15
15
17
18
21
22
23
25
26
28

4. Metod och material
4.1 Forskningsdesign
4.3 Datainsamlingsmetod
4.4 Databearbetning och analys av data

30
30
34
36

5. Kommunernas klimatarbete i dag

37

5.1 Kommunernas klimatarbete i dag
5.2 Den internationella politiken påverkar även kommunernas klimatpolitik
5.3 Det praktiska klimatarbetet i kommunerna
6. Ijo kommuns klimatarbete

38
42
44
47

6.1 Ijo kommun och dess klimatarbete
6.2 Klimatarbetet har gynnat Ijo kommun

47
52

7. Sammanfattning av analys och diskussion

55

7.1 Sammanfattning av fallet
7.2 Diskussion

55
57

8. Avslutande kapitel

60

8.1 Slutsatser
8.2 Avslutning

60
63

9. Källor

64

2

Henrik Wickström

1.Inledning
1.1 Introduktion till forskningsfrågan
I skrivande stund är klimatförändringen ett av de mest diskuterade politiska ämnena.
Klimatförändringen väcker mycket känslor hos människorna. Det finns individer som
upplever att klimatförändringen är ett av de största globala hoten medan det även finns
personer som upplever att klimatförändringen inte existerar. Bland unga är oron för
klimatförändringen speciellt stor. Flera unga världen över har engagerat sig i kampen för att
stävja klimatförändringen.
I detta nu härjar coronaviruspandemin i hela världen, men trots det är klimatförändringen och
de utmaningar som den medför ett återstående faktum. Klimatförändringen är ett ämne som
kommer att prägla våra liv ännu långt in i framtiden.
Klimatförändringen diskuteras främst på internationell och nationell nivå. Åtminstone ger
medierapporteringen den bilden. Trots detta så arbetar man med klimatfrågor även i
kommunerna och i regionerna. Det sker också här i Finland. Kommunerna i Finland har en
stark självstyrelse och därmed kan de själva bestämma hur de hanterar klimatfrågan.
Kommunerna är stora producenter av utsläpp så därmed är det ändamålsenligt att man kritiskt
granskar kommunernas klimatarbete.
I min forskning fokuserar jag på hur man arbetar med klimatfrågor inom lokalförvaltningen. I
egenskap av kommunalpolitiker själv har jag intresse för hur man lyckats med klimatarbetet
lokalt. Det finns en mängd olika styrdokument som kommunerna ska följa då det kommer till
klimatarbetet. Kommunerna har en stram ekonomi och flera uppdrag som den ska kunna
sköta. Därmed brukar klimatarbetet oftast hamna i skuggan.
Jag vill göra en djupdykning i en kommun som lyckats väl med sitt klimatarbete enligt flera
undersökningar. Kommunen är Ijo kommun som ligger i närheten av Uleåborg. Kommunen
har sedan 2012 aktivt arbetat med att hitta lösningar för hur man kunde stävja
klimatförändringen på lokalplan. Kommunen har även vunnit flera utmärkelser för sitt
klimatarbete, bl.a. år 2017 då kommunen utsågs till den klimatvänligaste kommunen i Europa
(Kuntaliitto, 2017).

3

Henrik Wickström

I min forskning vill jag skapa förståelse för hur en kommun kan lyckas med sitt klimatarbete.
Kommunerna är verkliga ‘’utsläppsbovar’’ och en stor del av utsläppen vi känner till
härstammar just från kommunerna (Kuisma, 2019). Kommunerna ansvarar för flera centrala
funktioner med tanke på klimatförändringen som t.ex. kollektivtrafiken och planläggningen.
Därmed ligger det i allmänt intresse att forska i och förstå hur man i en kommun kan lyckas
med att stoppa klimatförändringen med lokala åtgärder.

1.2 Bakgrund för forskning

I enlighet med det jag redogjorde för i introduktionen har Ijo kommun varit en föregångare då
det kommer till klimatarbete lokalt. Trots att kommunen inlett sitt aktiva arbete för att minska
sina utsläpp först år 2012 har kommunen lyckats profilera sig som en föregångare i
klimatfrågor i Finland och internationellt.
Över 70 kommuner i Finland samt några regioner har anslutit sig till de sk.
HINKU-kommunerna. HINKU-nätverket är ett nätverk för kommuner som aktivt vill minska
sina koldioxidutsläpp med 80 procent från den nivån de var år 2007 fram till 2030 Ijo
kommun gick med i samarbetet först år 2011 och därmed inledde man det verkliga
klimatarbetet först år 2012 (Hiilineutraalitkunnat, 2020).
Ijo kommun är en kommun som ligger i Uleåborgs län, strax utanför Uleåborg. Ijo kommun
har cirka 10 000 invånare. Kommunen leds av en kommundirektör som för tillfället är Ari
Alatossava (Ijo kommun, 2020a). I Ijo kommunfullmäktige finns 35 ledamöter varav 17
representerar Centern, nio ledamöter Vänsterförbundet, och fyra ledamöter Samlingspartiet.
Såväl De Gröna som Socialdemokraterna har två ledamöter var i fullmäktige medan
Sannfinländarna har en ledamot (Ijo kommun, 2017a). Ijo kommuns kommunfullmäktige leds
av Vänsterförbundets representant medan kommunstyrelsen leds av Centern (Ijo kommun,
2017ab).
Befolkningsmängden har under de senaste åren sjunkit i Ijo kommun bortsett från 2018 då
kommunen gjorde en liten kommunsammanslagning då Jakkukylä by blev en del av Ijo
kommun (Ijo kommun, 2020a). Kommunens majoritetsspråk är finska.
4

Henrik Wickström

Personligen blev jag intresserad av Ijo kommun då jag besökte kommunens klimatfestival
2019. Kommunen är stolt över sin profil som klimatföregångare. I kommunens
kommunstrategi som är godkänd år 2018 har man valt tre centrala ämnen som ska styra all
verksamhet. De är hållbar utveckling, digitalisering och prioritering av näringslivet (Ijo
kommun, 2018a). Trots att kommunen ger en positiv bild av sig vid första anblick har
kommunen gjort ett negativt ekonomiskt resultat under de senaste två åren (Ijo kommun,
2020a).
Förutom att kommunen vunnit flera internationella utmärkelser har Ijo kommuns
klimatarbete noterats nationellt. Ijo kommuns kommundirektör medverkar även i olika
nationella arbetsgrupper som i Finlands klimatpanel. Det här är ett tecken på att kommunens
arbete uppskattas nationellt och därmed utgör kommunen ett intressant forskningsobjekt.

1.3 Syfte med forskningen
Den här pro gradu-avhandlingens syfte är att förstå varför Ijo kommuns ambitiösa
klimatarbete medfört goda konkreta resultat samt vad kommunen konkret gjort för att uppnå
målsättningarna. Med hjälp av den här avhandlingen ska jag förklara för den här studiens
läsare vad kommunerna borde lägga extra uppmärksamhet på då kommunerna försöker ta i
bruk olika metoder för att stoppa klimatförändringen.
Inom vår nationella politik vill man sträva efter att Finland ska vara den första fossilfria
välfärdsstaten. I regeringsprogrammet Marin finns flera formuleringar om hur man ska kunna
uppnå den här målsättningen (Regeringsprogrammet Marin, 2019). Även kommunerna lyfts
fram som en central aktör.
Klimatfrågan är aktuell på många plan och den berör i största grad även lokalförvaltningarna.
Kommunförbundet i Finland fungerar som kommunernas intresseorganisation. Under de
senaste åren har Kommunförbundet låtit göra flera olika undersökningar där man utvärderat
de finländska kommunernas klimatarbete. Den tidigare forskningen som gjorts lyfter fram
utmaningen med resurser vid kommunerna samt utmaningen med olika styrdokument på
olika nivåer vilka man borde följa (Kerkkänen, 2010). Kommunförbundet lät göra ett
5

Henrik Wickström
regelverk för kommunerna år 2020 där man konkret försöker framställa underlag för
kommuner för hur de kan tackla klimatförändringen på lokal nivå (Antikainen & Jalonen,
2020).
Trots att över 70 kommuner gått med i det sk. HINKU-nätverket har kommunerna med
varierande framgång lyckats med att minska sina utsläpp. Det här syns även då man
analyserar resultaten för utvecklingen av HINKU-kommunernas utsläpp på
HINKU-nätverkets webbplats (Hiilineutraalitkunnat, 2020).
Som utgångsläge inför min avhandling är det viktigt att definiera vad är lyckat klimatarbete.
Ifall man lyfter fram det som Ijo kommun uppskattas för handlar det om det innovativa
greppet kommunen har samt samarbetet med näringslivet. Det här har resulterat bl.a. i nya
serviceformer vilka har medfört minskade koldioxidutsläpp (Kuntaliitto, 2017). Ifall man ser
på de indikatorer man använder inom ramen för HINKU-samarbetet kan man se att Ijo
kommun lyckats minska sina helhetsutsläpp med 63 procent under tidsperioden 2007-2018.
Per capita har man lyckats minska utsläppen under tidsperioden 2011-2018 från 8,3 tCO2e
till 3,1 tCO2e (SYKE, 2020). Det är den här barometern HINKU-nätverket använder sig av
för att analysera hur man lyckats med klimatarbetet i kommunerna.
Det är få HINKU-kommuner som lyckats med samma. Största orsaken till det här har att göra
med Ijo kommuns aktiva arbete för att möjliggöra vindkraftverk vilket jag kommer att
redogöra för senare i min forskning.
Eftersom Ijo kommun lyckats minska sina utsläpp på ett effektivt sätt är det värt att göra en
djupdykning i hur kommunen agerar då det kommer till att stävja klimatförändringen på lokal
plan. Som forskningsfrågor som jag därmed vill har svar på har jag valt följande:
1) Vilka orsaker har bidragit till att Ijo kommun lyckats med sitt klimatarbete?
2) Hur har Ijo kommun lyckats med styrningen av sina klimatåtgärder?
3) På vilket sätt kan Ijo kommun fungera som modell för övriga kommuner med tanke
på deras klimatarbete?

6

Henrik Wickström

De här tre ovanstående frågeställningarna fungerar som grund för min forskning. Orsakerna
till att fråga ett är intressant har jag noterat tidigare. Fråga nummer två ​‘’​ ​Hur har Ijo

kommun lyckats med styrningen av sina klimatåtgärder​?​’’ ​är intressant i och med att man
tidigare från kommunernas sida kunnat konstatera att det har varit svårt att i praktiken
verkställa klimatåtgärder. Fråga nummer tre ‘’​På vilket sätt kan Ijo kommun fungera som
modell för övriga kommuner med tanke på deras klimatarbete​’’ är viktig eftersom ett syfte
med min forskning är att försöka hitta element i klimatarbete som även andra kommuner
kunde använda sig av i sitt arbete.

1.4 Disposition

Pro gradu-avhandlingen är indelad i åtta olika kapitel. Efter det första kapitlet, inledningen,
kommer jag att redogöra i kapitel två för klimatforskningen, det vill säga för själva kontexten
med tanke på min forskningsfråga. Det tredje kapitlet inkluderar den teori jag använder mig
av med tanke på den här forskningen. I teoridelen kommer jag att allmänt gå igenom hur man
ser på arbetet mot klimatförändringen i kommunerna ur ett forskningsperspektiv. Därtill
kommer jag att redogöra för tidigare forskning om kommunernas klimatarbete samt hur
lokalförvaltningarna lyckats med arbetet för att bekämpa klimatförändringen. Ett speciellt
fokus i själva teoridelen kommer jag att sätta på styrningen, det vill säga, hur man för de
strategiska besluten till konkret verksamhet lokalt.
I det fjärde kapitlet kommer jag att gå in för att beskriva mina val av metod och material för
forskningen. Jag gör en fallstudie med kvalitativa data eftersom det enligt min mening ger
mig den bästa grunden för att få svar på min forskningsfråga. Jag kommer att använda mig av
kvalitativ innehållsanalys för att analysera datamaterialet. Motiveringar för mina val kommer
jag att redogöra i detta kapitel.
Den empiriska delen av undersökningen är det femte och det sjätte kapitlen där jag kommer
att redogöra noggrannare för kommunernas klimatarbete idag och för Ijo kommuns
klimatarbete. De här kapitlen inkluderar även analysen min forskning. Samtidigt öppnar jag

7

Henrik Wickström
noggrannare innehållet i de här centrala styrdokumenten som sty kommunernas och Ijo
kommuns klimatarbete.
I det sjunde kapitlet kommer jag att sammanfattar mina svar och tankar som jag framställt i
den empiriska delen. I det sjunde kapitlet kommer jag också att ha en avslutande diskussion,
slutsatser samt komma med tankar om vidare forskning i ämnet. Det åttonde kapitlet är det
avslutande kapitlet i min forskning.

2. Hur ser forskning om klimatet ut?

2.1 Allmänt om klimatförändringen

I den här avhandlingen studerar jag i alltså klimatförändringen och i kommunerna. Själva
klimatförändringen är en tematik man har forskat en hel del om de senaste åren. Då
klimatförändringen som en samhällelig fråga fått en allt större roll i den allmänpolitiska
diskussionen har det gett upphov till kritisk forskning om ämnet.
Det bästa sättet att kunna konstatera en förändring i klimatet är att observera vår omgivning.
Enligt forskning har det skett förändringar i naturens beteende under en längre tidsperiod,
vilket är ett tecken på att klimatförändringen är sann (Eggelton, 2013). Det finns även en hel
del forskning som redan kan bekräfta att människan och människans agerande har haft en stor
bidragande effekt till att klimatförändringen tagit fart (Surampill, 2013).
En annan ‘’barometer’’ som används för att konstatera att klimatförändringen är ett faktum
handlar förstås om temperaturen. Det är dock viktigt att förstå att temperatur respektive
klimat är två olika saker (Eggleton, 2013).
Temperaturen har mätts sedan 1700-talet men det är egentligen först på 1900-talet som man
börjat föra statistik över temperaturen. Det är viktigt att komma ihåg att temperaturen bör

8

Henrik Wickström
observeras under en längre tidsperiod för att ge en verklig bild över verkliga förändringar i
temperaturen (Eggelton, 2013).
Det är viktigt att vara kritisk då man forskar i hur temperaturen utvecklats under en längre
period. Det finns forskning som förhåller sig aningen kritisk till ifall man verkligen kan få en
reell bild av temperaturens utveckling på en forskningsstation. Temperaturen har nämligen
kunnat påverkas t.ex. också av andra saker som städernas utveckling ifall en mätningsstation
befinner sig vid en större stad som utvecklats (Eggelton, 2013).
Då vi talar om ifall klimatförändringen är sann eller bara ett påhitt är det värt att framför allt
beakta förändringar i havet. Sedan början av 90-talet har satelliter av olika slag mätt
havsytans nivå och i den forskningen har man kunnat se en tydlig effekt på att i takt med att
koldioxidutsläppen och utsläppen överlag ökat har även havsytans nivå höjts (Eggelton,
2013).
Havstemperaturen har förändrats med tiden. Under de senaste hundra åren har vi kunnat
observera en temperaturökning på ca 1 grad (Eggelton, 2013). Orsaken till att det är viktigt
att förstå förändringar i temperaturen handlar om vilken effekt den har på havets ekosystem.
Det här betyder i praktiken att en höjd temperatur av havsvatten kan förorsaka förändringar i
arternas levnadsvanor vilket i värsta fall kan leda till att en del arter dör ut (Eggelton, 2013).
Ett ämne som man forskat i mer under den senaste tiden handlar om hur biologin, det vill
säga naturen, olika arter och omgivningen, påverkas av klimatförändringen. Forskning som
gjorts kan tydligt bevisa att ökningen av koldioxidutsläppen haft en effekt på klimatet och att
den här förändringen också påverkar olika arter så att det kan leda till ständigt pågående
förändringar hos arternas individer. Det här har förstås negativa effekter på hela vårt
ekosystem. I och med att arterna påverkas av klimatförändringen så att deras
levnadsförhållanden blir svårare kan det leda till en minskad biodiversitet (Hannah, 2010).
Intresset för klimatfrågorna har ökat under de senaste åren. En bra referens för att analysera
hur intresset för klimatfrågor har utvecklats är media och de nyheter media gör. Sedan 2006
har vi kunnat se en kraftigt uppåtgående trend då det kommer till antalet nyheter med
klimattema (Lyytimäki, 2012). Det här har att göra med att människorna bl.a. upplevde några
vintrar utan snö och väldigt varma somrar. Det här resulterade förstås i flera nyheter. Även de
9

Henrik Wickström
stora internationella mötena med klimattema har ökat sedan 2006 och det har förstås ökat
även medias och därmed allmänhetens intresse för klimatfrågan (Lyytimäki, 2012).
Om man ser på hur klimatförändringen påverkat Finland kan det noteras att
medeltemperaturen i Finland ökat mellan åren 1900 och 2000 med 0,7 grader. Enligt
forskningen beror det här främst på att andelen växthusgaser ökat. Trots att det kan verka som
om uppvärmningen inte är stor har det redan haft effekter på vår omgivning, även här i
Finland (Carter & Kankaanpää, 2003).
Speciellt de unga har varit den åldersgrupp som tagit klimatfrågan som sin generationsfråga.
Det här syns även tydligt i den statistik som man forskat i då det kommer till just ungas
attityder till klimatförändringen i Finland. Enligt forskning är de unga i Finland mer benägna
att bedriva en mer progressiv klimatpolitik än de äldre (Piispa & Myllyniemi, 2019). Det
verkar även som om unga i Finland skulle kunna vara redo att avstå från en del av de
förmåner man har i syfte att stävja klimatförändringen. Trots att de unga vill se kraftigare
klimatåtgärder är det fortsättningsvis upp till de äldre generationerna ifall man ska lyckas
med att uppnå stramare klimatåtgärder i Finland (Piispa & Myllyniemi, 2019).

2.2 Den historiska utvecklingen av klimatpolitiken

För att skapa en grundlig förståelse för klimatforskningen är det bra att ge en historisk
överblick på tematiken. Det var 1972 som den första egentliga internationella
klimatkonferensen ordnades av FN. Den här konferensen ordnades i Stockholm och
behandlade bl.a. hur naturresurserna fick användas. På 1980-talet började nyheter som
antydde att ökade utsläpp hade en effekt på klimatet att dyka upp i medierna. Under samma
årtionde ägde den katastrofala Tjernobylkärnkraftolyckan rum vilken också skapade
diskussion i offentligheten om klimatet och omgivningen (Kerkkänen, 2010).
Forskning kan tydligt bevisa att internationellt samarbete krävs för att man ska kunna stoppa
klimatförändringen (Itkonen, 2020). I samband med Parisavtalet 2015 gjorde man
internationellt en tydlig strukturförändring med tanke på klimatarbetet. Inom ramen för
Parisavtalet kom man överens om att det är bättre att agera i klimatfrågan ’’nerifrån uppåt’’

10

Henrik Wickström
än tvärtom. I samband med Kyotoavtalet agerade man ’’uppifrån neråt’’ vilket man upplevde
inte var den mest lyckade modellen att följa i klimatfrågor (Itkonen, 2020).
Om man vill skapa en allmän förståelse för hur klimatforskning utvecklats kan man använda
sig av en definition som grundar sig på fem olika faser (Lipper m.fl., 2018). Den här tanken
och fördelningen grundar sig på en teori av Joyeeta Gupta från 2010.
Den första fasen inom global klimatpolitik kan definieras till tiden före 1990-talet. Det här är
egentligen tiden innan IPCC grundades (Gupta, 2010). IPCC​ (​Intergovernmental Panel on
Climate Change)​ ​är staternas gemensamma klimatpanel vars uppgift är att stödja och

utveckla staternas klimatarbete. Den grundades år 1988. Inom ramen för ‘’fas ett’’ fokuserade
den globala klimatpolitiken speciellt på hur man kunde minska växthusgasutsläppen (Lipper
m.fl., 2018).
Den andra fasen i utvecklingen av klimatpolitiken kan sägas handla om ibruktagandet av
första gemensamma internationella programmen och strategierna för att stävja
klimatförändringen. Den här perioden sträcker sig från året 1991 till 1996. Under den här
tidsperioden antogs i Rio de Janeiro 1992 FN:s klimatkonvention vars målsättning var just att
stoppa den negativa utvecklingen av växthusgaser så att det inte skulle skapa utmaningar för
människors välmående på långsikt (Lipper m.fl., 2018).
Enligt Gupta (2010) så utgör den tredje fasen tiden mellan åren 1997 och 2001. Under den
här tidsperioden var den största enskilda globala klimatåtgärden antagandet av Kyotoavtalet
år 1997. Trots att Kyotoavtalet grundade sig väldigt mycket på de ansatser som fanns med
redan i Rio de Janeiro 1992, så beaktade Kyotoavtalet även ekonomin. Kyotoavtalet slog fast
att det är viktigt att skapa ekonomiska morötter för klimatarbetet och klimatåtgärderna. Det
här gjorde man bl.a. genom att lansera sk. utsläppsrättigheter. Ifall ett land inte lyckas med att
minska sina utsläpp i enlighet med de krav det har så kan den stödja och bidra till ett projekt i
ett annat land så att man där kan uppnå till den kvot man hade ursprungligen (Lipper m.fl.,
2018).
Den fjärde perioden eller fasen utsträcker sig från år 2002 till 2007 kan ses som en tid av
kamp för vem som ska vara den globala ‘’klimatledaren’’ (Gupta, 2010). Flera länder såg här
chansen att binda olika former av mellanstatliga avtal med vilka man ville bevisa hur seriös
11

Henrik Wickström
och ambitiös man är i klimatarbetet. Samtidigt började det ske utveckling i ländernas egna
klimatpolitik bl.a. inom energisektorn. Man började även på nationell nivå verkställa
klimatmålen mer konkret vilket förstås ledde till olika effekter på diverse sektorer (Lipper
m.fl., 2018).
I enlighet med Gupta så ser han den femte fasen från år 2008 framåt (Gupta, 2010). Under
den här perioden så påverkar den ekonomiska kraschen innan 2010 klimatarbetet.
Klimatkonventionens roll har även aningen förändrats och klimatarbetet görs allt mer på
nationell nivå, förstås beaktande även internationella överenskommelser (Lipper m.fl., 2018).
Den ekonomiska situationen har förstås påverkat klimatarbetet.
Ifall man ser på den globala klimatpolitikens utveckling under 2010-talet ända tills nuläget så
har man kunnat se att klimatfrågan tas allt mer på allvar. Efter att COP15 -mötet i
Köpenhamn år 2009 misslyckats fanns det stora förhoppningar inför COP21 -mötet i Paris.
COP-möte är förkortning på klimatmöten som ordnas av FN.
I samband med Parisavtalet år 2015 kunde man komma överens om ett klimatavtal med
konkreta målsättningar för hur klimatarbetet kunde verkställas samt hur mycket utsläppen
skulle minskas (Lipper m.fl., 2018).
Klimatförändringen har inom forskningen granskats från olika perspektiv. Med tanke på det
ovanstående, så kan man enkelt dra den slutsatsen att vi nu talar om en tematik som är relativt
ung i jämförelse med flera andra forskningsområden.

2.3 Klimatförändringen kan bekämpas på flera olika sätt
Klimatförändringen som begrepp beskriver en förändringsprocess - det handlar om klimatet
som håller på att förändras från något som vi varit vana vid. Just därför finns det mycket
forskning gjord angående människans och människornas agerandes inverkan på
klimatförändringen.
Forskning gjord gällande ovanstående fråga är förstås en ytterst central forskningsfråga då det
kommer till den tematik jag valt att begrunda. I nästan all forskning som jag valt att använda
12

Henrik Wickström
mig av kan den tidigare forskningen bevisa att det sker förändringar i klimatet som påverkar
vårt liv på jorden på olika sätt. Människan och människans agerande har också påverkat
klimatet.
Trots att den överväldigande delen av klimatforskningen kommer till slutsatsen att
klimatförändringen är ett verkligt faktum, finns det fortsättningsvis flera personer som
upplever att klimatforskningen inte är sann. De sk. ​climate deniers ​har en stark ideologisk
åsikt om att klimatforskningen har fel (Collomb, 2014). Orsaken till det här kan enligt
forskning bero på att konstaterandet av klimatförändringen kunde ha negativa effekter på de
här personernas egna vardag och intressen. Det här syns t.ex. i USA där flera konservativa
republikanska väljare har svårt att acceptera klimatförändringen. För att bevaka sina egna
intressen, såväl privata som till exempel ekonomiska, kan de här personerna aktivt motarbeta
den forskning som konstaterat att klimatförändringen är ett faktum (Collomb, 2014).
Inom klimatforskningen har man förstås även försökt skapa förståelse för vad det är man ska
göra för att kunna stävja klimatförändringen. Beroende på forskare och forskning kan vi se
olika metoder för hur man kan minska sitt klimatavtryck. Ett fokusområde som man borde
satsa på är förändringar inom energisektorn. Forskare menar att det skulle vara viktigt att
kunna minska användningen av olja och istället använda sig mer av t.ex. solenergi (Hannah,
2010). Den alltid lika kontroversiella kärnkraften lyfts också fram som en viktig energikälla
då vi måste bli av med kolen och oljan.
Den teknologiska utvecklingen har även förorsakat påföljder på klimatet. En sektor som
belastar klimatet väldigt mycket är transportsektorn. Inom transportsektorn så har speciellt
flygindustrin lyfts fram som en klimatbov (Blumenthal, 2010). Trots flygindustrin förorsakar
stora utsläpp finns det forskning tillgänglig som bevisar att det finns än möjligheter att
minska flygtrafikens utsläpp.
För att minska utsläppen inom flygtrafiken lyfts inom forskningen fram speciellt två olika
metoder - nyare teknologi samt striktare regler från staterna och internationella myndigheter
(Blumentahl, 2010). De nyare flygplanen är energieffektivare och det skulle enligt forskare
vara viktigt att uppmuntra även bolag att använda sig av nyare flygplan. De statliga reglerna
på flygtrafiken samt på hur konsumenterna väljer sitt transportmedel är även något man
måste satsa på för att minska utsläppen inom flygtrafiken (Blumentahl, 2010).
13

Henrik Wickström

Det är skäl att konstatera att den tidigare nämnda forskningen inte noterar den effekt som
Coronakrisen har på flygtrafiken just nu. Vilken effekt den kris vi nu har kommer att ha på
den här sektorn är något som framtida forskning får visa.
Ett ämne som man inte kan förbigå angående klimatförändringen är ju förstås jordbruket och
vilken effekt den har på klimatförändringen. Jordbruket och dess inverkan på klimatet är
teoretiskt bevisad. År 2009 lanserades en idé om klimatsmart jordbruk som skulle grunda sig
på att man skulle skapa hållbara metoder för jordbruk (Lipper m.fl., 2018). Den här tanken
har snabbt vunnit grogrund inom jordbruket under 2010-talet och allt fler jordbrukare ser
detta som ett reellt alternativ. Trots att det klimatsmarta jordbruket blivit en populärare trend i
världen finns det ännu utmaningar med att på en universell plan implementera det.
Utmaningar uppstår speciellt då det kommer till utvecklingsländerna där finansierandet av de
nya jordbruksreformerna inte på något som helst sätt är en självklarhet.
Ijo kommun lyfter på sin hemsida fram kraftigt intresset för att främja cirkulär ekonomi. I den
empiriska delen av min pro gradu -avhandling kommer jag att förklara mer om detta. Ur ett
teoretiskt perspektiv så krävs det att man jobbar på flera olika fronter och inom flera sektorer
för att uppnå ett reellt cirkulärt ekonomiskt system. Det kräver ingrepp inom skatter, det
ekonomiska systemet samt sysselsättningen. (Daly, 2005).
En viktig del av att uppnå de målsättningar man slår fast i ett klimatprogram handlar alltså
om att komma fram till tydliga indikatorer för hur man kan analysera och jämföra hur olika
områden lyckats med sitt klimatarbete. Redan i samband med Agenda 21 målen ville man att
länder skulle komma fram till nationella indikatorer med vilka man skulle försöka följa upp
klimatarbetet. Utmaningen med det här är förstås det att det kan bli svårt att utvärdera på ett
objektivt sätt ifall ett land har rätta indikatorer med tanke på just klimatarbetet (Greaker m.fl.,
2013).
Indikatorer som ska försöka bevisa ifall man lyckats med klimatarbetet har forskats i en hel
del. Greaker m.fl. (2013) lyfter i sin forskning fram två olika perspektiv på hur man kan
analysera klimatåtgärderna. Det ena handlar om det utilitaristiska sättet där man bedriver en
politik vars målsättningen är att använda så lite utgifter som möjligt på stävjandet av
växthusgaserna samt kostnaderna för miljöförstörelse. Ett annat mer omfattande tankesätt
14

Henrik Wickström
följer den tyske filosofen Immanuel Kants tankesätt. Enligt den Kantska teorin skulle
klimatförändringen bekämpas bäst genom att acceptera och leva i enlighet med de krav som
den ställer. Det här tankesättet får inte en massa stöd från forskningen eftersom den inte kan
ge tillräckligt stöd med tanke på fortsatt utvecklingsarbete (Greaker, 2013).
I detta kapitel har jag helhetsmässigt redogjort hur komplex klimatfrågan är. Det har jag gjort
för att skapa en grundlig förståelse för den kontext som min forskning berör. Forskningen
bevisar hur omfattande klimatfrågan egentligen är. I det nästa kapitlet kommer jag att lägga
mer fokus på hur klimatarbetet styrs och verkställts i kommunerna.

3. Klimatarbetet i kommunerna i Finland - teori och tidigare forskning

3.1 Det nationella klimatarbetet

Klimatarbetet styrs från flera olika nivåer. I det andra kapitlet har jag mycket resonerat ḱring
den allmänna klimatforskning som är gjord. I det här kapitlet kommer jag noggrannare
analysera i vilken kontext kommunerna blir tvungna att agera då det kommer till de finska
kommunernas klimatarbete.
Jag har tidigare kunnat konstatera att klimatet och klimatförändringen som forskningsområde
är ett relativt nytt ämne som man gjort forskning i. Det här syns tydligt även då vi ser på den
kontext som kommunerna får agera inom ramen för i Finland. Kommunerna är faktiskt de
aktörer som skapar mest utsläpp i all sin verksamhet. Kommunerna utgör dock en viktig del
då det kommer till att minska utsläppen eftersom flera av de konkreta programmen för att
verkställa klimatmålen görs lokalt (Lenhart m.fl., 2018).
Kommunerna är tvungna att verkställa en stor del internationella överenskommelser på olika
nivåer. De här programmen är gjorda inom FN, på EU-nivå och nationellt. Det är en
omfattande helhet av olika program vilka också tidvis kan leda till förvirring vid
kommunerna när man inte vet exakt vilket styrdokument man bör följa. Därför är det vanligt

15

Henrik Wickström
att varje land har egna ledande styrdokument som fungerar även som referensram i
kommunernas klimatarbete (Reckien, m.fl., 2016).
När vi ser vilka aktörer som är centrala med tanke på Finlands klimatpolitik är det regeringen
som har den största inflytelsen då det kommer till att utveckla klimatpolitiken
(Kentala-Lehtonen, 2019). Det är riksdagen som har den högsta beslutandemakten i Finland
men trots det så har det även i klimatfrågor blivit regeringspartierna, speciellt de största
regeringspartierna i respektive regering, som beslutat om hur man ska agera i olika
klimatfrågor. Förutom de politiska diskussionerna så har man även lyssnat till andra centrala
aktörer som t.ex. näringslivet då det kommer till att fatta beslut i klimatfrågor. I början av
2000-talet hade t.ex. Fortum Oyj och Neste oil Oyj ett stort inflytande med tanke på vår
energipolitik (Kentala-Lehtonen, 2019).
Klimatet har ur ett politiskt perspektiv varit ett hett debattämne under en längre tid. I
samband med valåret 2019 i Finland skapade klimatfrågan politisk diskussion. Även under
historiens lopp har klimatfrågan debatterats ur flera olika perspektiv. Trots att klimatfrågan
diskuteras mycket på den politiska kartan är det bra att förstå att debatten även börjat äga rum
även utanför de politiska arenorna (Bulkeley, 2013).
Även om Finland har varit ett progressivt land då det kommer till klimatpolitiken så har
klimatpolitiken och speciellt koordinerandet av den skapat diskussion. I början av 2000-talet
när Finlands klimatprogram skulle utformas lades det koordinerande ansvaret på det till
arbets- och näringslivsministeriet i stället för miljöministeriet. Det här berodde i princip på
kärnkraftsfrågan som var politiskt aktuell just då (Kentala-Lehtonen, 2019). Frågan delade
partierna, i den då av SDP-ledda regeringen, och de två största partierna, SDP och
Samlingspartiet, kom överens om detta arrangemang så att inte av miljöministeriet som
leddes av De Gröna fick beredningsansvaret i frågan (Kentala-Lehtonen, 2019).
Finland inledde med att konkret försöka implementera de politiska och strategiska riktlinjer
som man kommit överens om i Kyotoprotokollet år 2002. Det centrala för Finlands del i den
här överenskommelsen var att stävja växthusgasutsläppen så att de inte skulle överskrida
1990-talets nivå (Kukkonen m.fl., 2019). Då vi ser på klimatdiskussionen i den finska
politiken kan vi se att i början av 2000-talet så var det mer fokus på det ekonomiska
perspektivet då det kommer till klimatförändringen i stället för att man hade mer fokuserat på
16

Henrik Wickström
att uppnå verkliga klimatmål. Inom den finska förvaltningen har man först sedan 2015 kunnat
se att pendeln gått mot ett annat håll och klimatforskningen fått en större roll i den finska
politiken och förvaltningen. Det kan ha delvis med att göra med klimatlagen som trädde i
kraft samma år (Kukkonen m.fl., 2019).

3.2 Utvecklingen av arbetet angående klimatförändringen i kommunerna i Finland

Kommunerna i Finland är förvaltningsorgan med stark självstyrelse som fastställs i
grundlagen (Grundlagen §121, 1999). De första klimatåtgärderna som vidtogs i Finland var
på 1960-talet och det handlade främst om skyddandet av vattendrag. I enlighet med den
globala utvecklingen blev diskussionen om klimatet mer aktuell i Finland först i slutet av
1970-talet (Kentala-Lehtonen, 2019).
Det var 1986 som kommunerna i enlighet med lagen fick till uppdrag att ansvara för
kommunen miljöplanering (Kerkkänen, 2010). Därefter har processerna kommunerna
utvecklats och som stöd för fullföljandet av lagstiftningen har kommunerna utarbetat olika
strategiska program, exempelvis strategi för miljöförvaltning. I medlet av 1990-talet hade
redan över 60 kommuner en strategi för hanterandet av miljöfrågor (Kerkkänen, 2010). Sedan
1980-talet har det gjorts flera försök på att på olika sätt bygga ihop nätverk bland kommuner
som aktivt vill jobba för klimatfrågor.
På 2000-talet lanserades en kampanj av Kommunförbundet med namnet ‘’Ilmastokampanja’’
(fri övers. Klimatkampanj) vars syfte var att få kommunerna tillsammans att hitta lösningar i
klimatutmaningar. Det här lyckades dock inte nödvändigtvis på det bästa möjliga sättet
eftersom det baserade sig på ‘’frivillighet’’ och kommunerna som deltog fick inte direkt
nytta, t.ex. ekonomisk nytta, av att de medverkade i kampanjen (Kerkkänen, 2010).
Trots att det kan verka som om man i de finska kommunerna tagit klimatfrågan på allvar
sedan 80-talet så har inte läget varit alltid det. Tidigare forskning bevisar att
klimatforskningen inte från början varit ett viktigt ämne utan det har vuxit till ett allt​ viktigare
debattämne ur ett politiskt perspektiv med tiden (​Kerkkänen​, 2010).

17

Henrik Wickström
När det kommer till implementerandet av klimatprogram i kommunerna i Finland har man
inom ramen för relevant forskning kunnat se att kommunernas klimatarbete kommit igång
relativt sent, först i slutet av 1990-talet. Det här kan ha haft bl.a. att göra med den svåra
ekonomiska situationen i Finland i början av 1990-talet vilken även fick kommunerna att vara
försiktiga i sina nya åtaganden (Kerkkänen, 2010).
Inom ramen för de sk. Agenda 21-målsättningarna som man kommit överens om inom FN på
1990-talet har man speciellt betonat vikten av lokalförvaltningarnas roll då det kommer till att
stävja klimatförändringen. Själva agendan har sett väldigt varierande ut med tanke på
kommunen. Det har oftast varit de lokala miljömyndigheterna som tagit initiativet för att
skapa ett dylikt program men initiativet har i slutet av 1990-talet även tagits av olika
miljörörelser (Kerkkänen, 2010).
När man i den finska kontexten talar om miljöförvaltning inom kommunerna brukar man
oftast räkna med till den miljöhälsan, markanvändning och energipolitiken (Kerkkänen,
2010). Det är de här delområdena som fått det största fokuset i kommunerna gällande
klimatarbetet. Det var egentligen först år 2015 som klimatfrågorna fick en större roll och en
egen lagstiftning vilket förstås var ett tecken på att klimatfrågan togs på allvar och därmed
även behövde juridiska ramar (Kukkonen, m.fl. 2019).

3.3. Kommunerna som klimatkämpar

Då vi ser på de nationella programmen och strategierna för klimatarbete i Finland, har det
oftast handlat om större helheter där klimatfrågan utgjort en del av ett mer omfattande
program. Det är dock viktigt att notera att i jämförelse med flera andra europeiska länder så
har Finland velat föra en klimatvänlig politik på internationell nivå och det kan delvis
förklara att Finland redan på 1990-talet haft bättre strukturer och mål för klimatarbetet i
jämförelse med andra länder (Kentala-Lehtonen, 2019).
Kommunernas och regionförvaltningarnas klimatarbete har forskats i flera olika delar av
Europa. T.ex. i Nederländerna har forskarna kunnat konstatera att det kan lätt uppstå en
situation där de teoretiska målsättningarna inte syns till i konkreta klimatåtgärder (Lenhart &
18

Henrik Wickström
Kern, 2015). I ett senare kapitel kommer jag att noggrannare analysera den här utmaningen.
Kommunernas klimatarbete har utvecklats mycket under de senaste åren och det syns på flera
olika nivåer. Speciellt har staten tagit en aktivare roll då det kommer till att få fart i
kommunernas klimatarbete. Den finska staten har bl.a. introducerat ett program för
kommunernas klimatarbete för åren 2018-2022 vars syfte är att just stödja och utveckla
kommunernas klimatarbete (Kuisma, 2019)
Regeringsprogrammen och dess roll för att styra politiken har stärkts under 2000-talet . Just
därför är det viktigt att se vilken roll klimatfrågorna haft i regeringsprogrammen. I början av
2000-talet noterades klimatfrågorna i de olika regeringsprogrammen. Klimatpolitiken fick
dock en större roll i regeringsprogrammet i samma takt som klimatpolitiken blev ett mer
aktuellt samtalsämne global. Sedan 2010-talet har klimatpolitiken fått en allt större roll i de
regeringsprogram som utarbetats av alla regeringar (Kentala-Lehtonen, 2019).
Ijo kommun är en ort med cirka 10 000 invånare. Kommunen kan därmed räknas som en liten
kommun då man placerar kommunen med sin storlek i forskningens kontext. Klimatforskning
har oftast fokuserat på de större orterna för att de har haft mer ‘’muskler’’ så väl ekonomisktpersonal- och förvaltningsmässigt (Hoppe m.fl., 2016). En intressant fråga som är bra att
redogöra för är vilka indikatorer man ska använda sig av för att kunna konstatera att en
kommun lyckats bra med sitt klimatarbete. De större kommunerna har oftast varit ett
intressant ämne för forskning då det kommer till klimatfrågan. Med tanke på att klimatfrågan
berör oss alla är det ytterst viktigt att skapa förståelse för hur mindre kommuner lyckats med
sitt klimatarbete (Hoppe m.fl., 2016).
När vi ser på kommunerna som aktörer och analyserar hur de lyckats med sitt klimatarbete är
det viktigt att försöka skapa förståelse och studera hur mycket kommunen som helhet satsar
på klimatarbetet samt vad som det konkreta resultatet av satsningarna resulterar i. Det är
viktigt att notera att kommunerna inte ensamma fungerar som aktörer på en ort så därmed är
det skäl att analysera hur företag, föreningar samt privatpersoner bidrar till klimatarbetet.
Förvaltningen samt hur den styrs har också en roll och forskning kan påvisa att kommuner
som styr med ganska strama tag har fått mer resultat till stånd. I flera fall visar forskningen att
de åtgärder som inte en kommun kan vidta görs istället av en region. Det här kan också vara
ett fungerande koncept och bidra till ett gott resultat. I korthet kan man säga att frågan om att
19

Henrik Wickström
utvärdera ifall en ort lyckats med sitt klimatarbete kräver en ytterst komplex analys där man
måste beakta de olika förvaltningsnivåerna och deras medverkan i arbetet samt resultatet.
Även omgivningens och hela samhällets agerande måste analyseras och utvärderas då en
helhetsuppfattning skapas (Hoppe m.fl., 2016).
Kommunerna och deras roll i det finska samhället är kraftig. Kommunerna är oftast även
ansvariga för flera viktiga delar då det kommer till själva stävjandet av klimatförändringen.
Åtminstone är läget så i den finska kontexten. En omfattande och betydande sektor inom
klimatfrågorna är energisektorn. I det finska kontextet har kommunerna en viktig roll då det
kommer till energisektorn och det finns flera stora energibolag i Finland som ägs delvis av
kommuner och städer (Kerkkänen, 2010).
Kommunerna har på ett varierande sätt lyckas med sitt klimatarbete. Forskning visar dock att
speciellt de ekonomiska realiteterna har styrt kommunernas klimatarbete i Finland. Det här
har en effekt pǻ det att klimatarbetet inte kanske fortskrider i en alltför snabb takt.
Kommunerna bör följa en god förvaltningspraxis vilket innebär även flera byråkratiska
behandlingar innan ett konkret beslut görs. Enligt forskning så kan det trots allt vara bättre att
fortskrida långsamt med klimatåtgärderna i stället för att ‘’göra allting på samma gång’’. Det
viktigaste är att resultat blir av och därmed kan det vara smart att acceptera den byråkratiska
processen som kan kännas långsam (Kerkkänen, 2010).
Det är värt att komma ihåg att kommunerna är samhällen bestående av människor,
organisationer och företag. Då klimatfrågan fått mer genomslag påverkar det även andra
delområden inom samhället. Som ett konkret exempel kan lyftas fram näringslivet som helt
tydligt tagit i Finland intryck av den förändring som sker i människors vanor. Det här har å
sin sida förändrat näringslivaktörernas identitet (Kentala-Lehtonen, 2019). Det här kan även
ha en effekt på kommunerna i form av att företag förändrar sin verksamhet och
verksamhetsformer så att de matchar bättre efterfrågan bland konsumenterna.

3.4 Kommunerna utgör en nyckelroll i tacklandet av klimatförändringen

20

Henrik Wickström
När det kommer till att hitta just de konkreta lösningarna till klimatförändringen är det bra att
förstå att de är komplexa. Det finns inga entydiga åtgärder utan det kräver åtgärder på flera
fronter. Kommunerna kan visa exempel med sitt agerande när det kommer klimatåtgärderna.
Då kommunerna utgör en stor del av utsläppen är det viktigt att kommunerna inser sin roll i
klimatarbetet (Kuisma, 2019).
Kommunerna uppmuntras aktivt till att ta i bruk fjärrvärme i sina fastigheter och de
uppmuntras även till att använda biobränslen. Även utnyttjandet av kollektivtrafik är viktigt
då det kommer till kommunernas klimatarbete. Man bör dock komma ihåg effekten av de
ekonomiska satsningarna man gör så att satsningen inte bli olönsam i förhållande till den
effekt det har på klimatet (Kuisma, 2019).
Kommunerna ligger längst ned i hierarkin av förvaltningen. Därmed så har kommunerna just
den viktiga uppgiften att implementera lagstiftning samt olika strategiska program som
kommunerna måste följa i sitt arbete. Det här kan skapa utmaningar. Enligt den forskning
som är gjord kan olika klimatprogram som är godkända av olika myndigheter skapa
utmaningar i verkställighetsskedet (Reckien m.fl., 2018). Därtill kan det oftast även vara så
att programmen inte beaktar helheten, det vill säga, alla de olika delområden man borde jobba
med då det kommer till klimatet (Schmidt-Thome m.fl, 2013).
Trots att kommunerna i Finland ansvarar för flera centrala sektorer då det kommer till
klimatförändringen kan forskning bevisa att det inte alltid varit en självklarhet för
kommunerna vilka helheter som är viktiga med tanke på klimatfrågan. Variationen i hur
kommunen bedömt läget har varierat från kommun till kommun (Kerkkänen, 2010).
Det är dock värt att komma ihåg att kommunerna utgör en viktig roll då det kommer till att
hantera klimatfrågan. Det handlar inte enbart om det att kommunerna måste implementera de
centrala klimatmålen utan kommunerna brukar även ansvara för flera väsentliga delar då det
kommer till klimatarbetet. Kommunerna ansvarar för markanvändning, planering och
transporter. Därmed är kommunernas insats ytterst viktig då det kommer till klimatarbetet
(Lenhart m.fl., 2018).
När man ser på hur den sk. implementeringen av de här programmen sker i Finland kan man
se att Finland inte har en direkt lagstiftning som styr hur kommunerna ska implementera sin
21

Henrik Wickström
klimatpolitik. Det här resulterar å sin sida till det att ett större ansvar sätts för den lokala
förvaltningen och arbetet därmed hänger mycket på kommunens egna intressen och initiativ
(Schmidt-Thome m.fl, 2013). Jag kommer att djupdyka i implementeringen i ett senare
kapitel.
Klimatfrågan bygger i flera fall på den lokala förvaltningens egna intresse och initiativ. Det
är dock bra att notera att kommunens förhållningssätt för klimatfrågan har en effekt då det
kommer till hur kommunen lyckats i sitt klimatarbete. T.ex. har Malmö stad lyckats väl med
sitt klimatarbete då man kunnat skapa en utvecklingsorienterad och positiv atmosfär som
stödjer och uppmuntrar till klimatvänliga lösningar (Lenhart m.fl., 2014).
Samtidigt har tidigare forskning gjord bland finska kommuner bevisat att kommuner lyckats
med sitt klimatarbete emellanåt av en ren slump. Att implementera klimatpolitiken inom
olika sektorer så säkerställer inte det att det skulle innebära konkreta resultat klimatet till
nytta. Oftast så har det varit en större sannolikhet att klimatåtgärderna blivit av då det funnits
andra intressen som vägt mera. Klimatåtgärderna har kommit med som ett extra positivt
tillägg (Kerkkänen, 2010).
Det kan också vara värt att fundera på att ifall det lönar sig att kombinera hanteringen av
klimatfrågan med något annat meningsfullt. Forskning som gjorts på Filippinerna efter
naturkatastrofer har bevisat att de kommuner och städer som aktivt försökt kombinera
återuppbyggandet av samhället med bekämpandet av klimatförändringen har fått konkret
resultat även då det kommer till just att bekämpa klimatförändringen (Lasco, 2012).
Motivationen måste vara den rätta, med andra ord.

3.5 Kommunens storlek inverkar även på klimatarbetet

Kommunerna är olika stora. I Finland har vi några stora städer medan den kommun som jag
kommer att forska i Ijo kommun kan räknas till en liten kommun även ur ett finländskt
perspektiv med sina 10 000 invånare. Enligt forskningen kan vi se att de större städerna
lyckats bättre med klimatarbetet än de mindre orterna. Då vi ser på en europeisk nivå har 80
22

Henrik Wickström
procent av alla städer med fler än 500 000 invånare en strategi för att stävja
klimatförändringen och/eller en plan för anpassa strategin i verkligheten (Reckien m.fl.,
2018).
Gällande anpassandet av klimatåtgärder är det viktigt att inse att den omgivning man agerar i
inverkar på själva övervakningen och uppföljandet av klimatåtgärderna. Enligt tidigare
forskning är det viktigt att man kommer fram med metoder för att följa upp klimatarbetet som
stödjer klimatarbetet i sin helhet. Det här kan se varierande ut och det är viktigt att man
beaktar de lokala förhållandena då man följer upp hur man lyckats med anpassningen av
klimatåtgärderna (Klostermann m.fl., 2018).
Då det kommer till att lyckas med att implementera klimatmålsättningar och klimatstrategier i
verkligheten är det värt att noggrannare analysera fallet med Malmö stad. Staden har använt
sig av en metod där man försökt genom inlärning av olika processer utveckla sin organisation
för att man kunde skapa konkreta resultat då det kommer till klimatåtgärderna (Lenhart m.fl,
2014).
Inom Malmö stad har man bl.a. satsat mycket på intern och extern dialog och man har från
ledningens sida visat gott exempel. Staden har också valt att på ett systematiskt sätt försöka
implementera de olika strategiska programmen på internationell och nationell nivå så att de
har härlett konkreta handlingar i stadens verksamhet. Samtidigt har staden aktivt försökt
uppmuntra till ett positivt tänkande gällande klimatpolitiken. Att skapa nyfikenhet och
intresse för att vilja lära mer om ämnet inom organisationen har bidragit till att Malmö stad
lyckats väl med sin klimatpolitik (Lenhart m.fl., 2014).

3.6 Dynamiken och samarbetet mellan olika förvaltningsnivåer påverkar klimatarbetet

Jag har konstaterat att Finland är ett land med flera olika förvaltningsnivåer. Det var först
2005 som man i Finland utarbetade en nationell strategi för implementernadet av
klimatåtgärder (Juhola, 2012). Trots att planen utarbetades på en nationell nivå så beaktade
inte planen de finländska regionmynidgheterna och kommunerna trots att de är väsentliga
delar av vårt samhälle i Finland. Det är bra att komma ihåg att traditionsenligt brukar
23

Henrik Wickström
kommunerna och regionerna ha ansvaret angående flera av de centrala förvaltningsfrågorna
(t.ex. planläggning, transporter, miljövård med mera) vilka har betydelse med tanke på
klimatarbetet. Det är även fallet i Finland och därmed anser forskningen det konstigt att
regionerna och kommunerna inte beaktas tillräckligt i planen som utarbetats 2005 (Juhola,
2012).
Regionerna kan dock ha varierande möjligheter för att lyckas med implementeringen av
klimatåtgärder beroende på vad deras förutsättningar från början är att lyckas med arbetet. De
resurser regionerna har att sätta på implementerandet av klimatprogram har en ytterst
avgörande roll då det kommer till att lyckas med implementeringen (Juhola, 2012).
I Finland är de olika landskapsförvaltningarna ganska svaga i jämförelse med kommunerna.
Finland har inte regionval som på flera andra håll så därmed är regionernas betydelse i
klimatarbetet i Finland relativt svagt. Landskapsförvaltningarna brukar oftast fungera som en
samarbetspartner med kommuner i olika frågor (Juhola, 2012).
Det är dock skäl att notera att landskapsförvaltningarna under de senaste åren bättre beaktat
klimatpolitiken även i sina olika strategiska program. Det verkar dock som om de regioner
vars viktiga verksamhetsformer t.ex. turism är beroende av klimatet, som vädret, brukar ha
bättre noterat klimatpolitiken i sina regionala klimatprogram. Den direkta effekten av
klimatförändringen ökar alltså intresset för att beakta klimatfrågorna även inom den politik
som bedrivs (Juhola, 2012).
Det saknas en tydlig styrning uppifrån då det kommer till klimatfrågorna i Finland. Mycket
hänger på kommunernas och städernas egna intressen att driva frågor som berör klimatet. De
mindre kommunerna kan dock ha svårt att anpassa klimatåtgärder på grund av begränsade
resurser samt svårigheterna med att navigera rätt gällande den stora mängd olika
styrdokument som finns tillgängliga. De här försvårande elementen påverkar klimatarbetet i
kommunerna negativt (Juhola, 2012).
Politiken utgör en central roll då det kommer till hur man ska lyckas bedriva klimatfrågor.
Som klimatarbetet bedrivits i Finland finns det tecken på att man lyckats med klimatarbetet
då centrala politiker varit inkopplade i planeringsarbetet av klimatåtgärder från början.
Klimatfrågan har varit ett ämne som debatterats i kommunerna. En del fall har det kunnat
24

Henrik Wickström
vara smartare att bedriva klimatpolitik som ett samarbete mellan flera kommuner för att
undvika onödiga konflikter. I de fall man analyserat inom forskningen har man noterat att i de
kommuner i Finland där alla sektorer tar del av klimatarbete lyckas man oftast bättre med
klimatarbetet (Juhola, 2012).
Klimatförändringen är ett problematiskt ämne att behandla eftersom det är svårt att direkt
kunna påvisa och förklara vad det i praktiken kan leda till. För att skapa en bredare förståelse
för ämnet upplever tidigare forskning att det är viktigt att även kunna beakta att
klimatförändringen måste kunna t.ex. påverka är samhällskultur så att samhället på riktigt kan
skapa förståelse för klimatförändringen. Klimat handlar alltså mycket om känslor och
upplevelser vilket är en viktig del av att lyckas stävja klimatförändringen (Rainio, 2017).
De enskilda individerna och olika organisationers roll har haft en viktig betydelse för ett
lyckat klimatarbete. Samarbetet mellan en kommun och olika organisationer har även i
Finland bidragit till att klimatarbetet fått mer genomslag (Juhola, 2012).
De större kommunerna har enligt forskning lyckats bättre med klimatarbetet i jämförelse med
de mindre kommunerna. Det finns även forskning i hur de större städerna i Finland lyckats
med sitt klimatarbete. Som exempel kan vi i det här fallet ta huvudstadsregionen. Tidigare
forskning bekräftar att klimatarbetet är väldigt utspritt i de finska kommunerna och därmed
kan det vara svårt att komma till konkreta slutsatser. Därmed i och med att det inom finska
förvaltningen inte finns central styrning angående klimatfrågan har det skapat utmaningar för
just t.ex. huvudstadsregionen (Tuusa m.fl., 2013).

3.7 Allmänt om implementeringen av klimatåtgärder

Det kan låta som en självklarhet men för att man ska kunna implementera klimatåtgärder i
praktiken krävs det kunskap. Utbildning och kunskap en central roll då det kommer till att
lyckas med implementerandet av klimatåtgärder (Surampalli m.fl., 2013).
Då man på en allmän nivå pratar om implementerandet av klimatåtgärder är det skäl att börja
med människans förhållande till naturen och klimatet samt vice versa. Människans agerande
skapar växthusgaser vilket påverkar klimatet. Klimatförändringen å sin sida har en effekt på
25

Henrik Wickström
människans levnadsförhållanden (Surampalli m.fl., 2013). Det här kan kallas för den översta
eller högsta nivån i systemet eftersom det är därifrån som olika implementeringsprocesser
inleds.
Den andra nivån kan ses som ‘’lindringsfasen’’ där man försöker komma på med åtgärder för
att lindra och stävja klimatförändringen. Den sista och lägsta nivån kan kallas för
anpassningsfasen där man egentligen anpassar de åtgärder man valt att vidta. På det här sättet
kan forskning konstatera att alla åtgärder som ska vidtas härleds från människans agerande
(Surampalli m.fl., 2013).
För att vi ska förstå vad implementeringen i verkligheten kommer att innebära är det viktigt
att vi just förstår vilka åtgärder man enligt forskning upplever att man bör vidta för att att
man ska bromsa klimatförändringen. Forskning lyfter fram flera olika metoder för att minska
utsläppen. På en allmän nivå kan man dock se att det är några helheter som far fram om några
andra. Forskningen upplever att det är viktigt att kunna se över över hur vi producerar energin
samt hur vi kunde uppnå energieffektivitet i samband med olika processer (Jenkins, 2011).
Därtill är det viktigt att fundera över hur vi kunde binda koldioxidutsläppen. Här utgör
naturen, skogen och marken, en viktig roll.

3.8 Förvaltningsstrukturen i kommunen påverkar klimatarbetet

Då vi talar om att försöka implementera klimatåtgärder i praktiken inom lokalförvaltningarna
är det viktigt att först analysera hurdan förvaltningsuppbyggnad är det smartaste för att kunna
i praktiken kunna säkerställa att de teoretiska målsättningarna inte enbart blir teoretiska utan
syns i praktiken. I en holländsk forskning gjord av Jennifer Lenhart och Kristine Kern år
2015 har de kunnat lyfta fram sex olika faktorer vilka bidrar till att lokalförvaltningens
klimatstrategier lyckas i praktiken.
Den första faktorn som enligt Kern och Lenhart (2015) bör vara i sin ordning handlar om
förvaltningsmodellen för kommunen. En platt organisationsmodell där olika sektorer kan
samarbeta tröskelfritt med varandra bidrar oftast till ett bättre resultat då det kommer till att
26

Henrik Wickström
verkställa klimatåtgärder i praktiken. Forskning påminner dock om att det går inte direkt att
säga vilken förvaltningsmodell som är den bästa eftersom varje förvaltning är sin egna helhet
och hur förvaltning fungerar beror på de individer som jobbar i den (Kern & Lenhart, 2015).
De kommuner som haft en ansvarig person som arbetet med klimatfrågorna har lyckats bättre
med att verkställa klimatmålen i praktiken i jämförelse med kommuner utan ansvariga för
klimatfrågor. Ju högre upp personen är i organisationshierarkin, desto bättre brukar
organisationen ha lyckats med att implementera klimatåtgärder på en konkret plan (Kern &
Lenhart, 2015).
Lenhart och Kern (2015) lyfter fram i sin forskning även behovet av att ha en tydlig
arbetsfördelning inom personalen och mellan sektorerna. Det är viktigt att alla vet vem gör
vad och vilka sektorer ansvarar för vilka delar i klimatarbetet. De kommuner som har haft en
koordinerande arbetsgrupp, kommitté eller motsvarande för styra klimatarbetet har även
oftast lyckats bättre med att konkretisera klimatmålen. En arbetsgrupp kan greppa helheten
och följa upp att arbetet blir gjort på ett koordinerat sätt i hela organisationen (Kern &
Lenhart, 2015).
För en kommunal organisation kan det vara ändamålsenligt att sammanslå flera olika
delområden då det kommer till klimatarbetet. Att kunna sammanföra klimatarbetet med det
praktiska genomförandet av olika åtgärder t.ex. med det mer omfattande arbetet som görs
inom alla sektorer för hållbar utveckling, kan man lyckas bättre med att få konkreta resultat
gjorda (Kern & Lenhart, 2015).
Även tredje sektorn och näringslivet utgör en viktig del av samhället. Därför är de också en
viktig del då det kommer till att implementera konkreta klimatåtgärder också i kommunerna.
Ett tätt samarbete med organisationer, tredje sektorn och näringslivet resulterar oftast i mer
omfattande klimatåtgärder som hela kommunen och samhället kan dra nytta av (Kern &
Lenhart, 2015).
I varje kommun ska det enligt kommunallagen finnas en kommunstrategi (Kommunallagen §
37, 2015). Därutöver kan kommunerna har egna styrdokument och strategier för sin
verksamhet. Med tanke på att kunna utarbeta fungerande strategier som sedan även kan
verkställas praktiskt är det viktigt att strategierna inkluderar element som stödjer
klimatarbetet (Kern & Lenhart, 2015).
27

Henrik Wickström

Enligt Kern och Lenhart (2015) är det viktigt att bromsandet av klimatförändringen samt
implementerandet av klimatåtgärder konkretiseras och inkluderas tillräckligt noggrant i de
överordnade strategiska dokumenten . Inom organisationen är det viktigt att en gemensam
strategisk vision skapas som organisationen tillsammans är ansvarig för att förvalta.
Därutöver är det viktigt att klimatmålen inkluderas i de långsiktiga strategiska målen som en
kommun har. Det här ökar sannolikheterna för långsiktiga resultat inom klimatpolitiken. Det
är också viktigt att man tar strategierna med i det konkreta dagliga arbetet genom kontinuerlig
uppföljning. Även varje sektor t.ex. inom en kommun måste även beakta klimatpolitiken i det
strategiska arbetet för att klimatåtgärderna ska få en tillräcklig effekt (Kern & Lenhart, 2015).

3.9 Klimatförändringen är även en attitydfråga

Nästan varje land har någon form av ‘’multiförvaltning’’ med flera olika förvaltningsnivåer
såsom vi har i Finland med staten (regeringen, riksdagen och nationella myndigheter samt
ämbetsverk), regionala myndigheter (bl.a. NTM-centralerna och Regionförvaltningsverket)
och kommuner. Enligt forskning finns det tydliga tecken på att ifall man högre upp inom
förvaltningshierarkin uppmuntrar till klimatarbete brukar det även synas till hos de
myndigheter som finns lägre i förvaltningshierarkin (Kern & Lenhart, 2015).
Att visa exempel verkar vara viktigt med tanke på att lyckas i klimatarbetet. Malmö stad i
Sverige har gjort stora framsteg då det kommer till att verkställa klimatmål. Det här är ganska
enastående med tanke på att staden var en kraftig industriort i slutet av 1980-talet (Lenhart
m.fl., 2018). I Malmös fall har man inom ledningen satsat på att man inom ledningen lyfter
fram klimatfrågan till en central del av sin verksamhet. Då ledningen prioriterar klimatfrågan
har det alltså inneburit det att det även fått mer genomslag i hela organisationen och därmed
även föranlett till konkreta åtgärder (Lenhart m.fl., 2018).
Under de senaste åren har man dock kunnat se något av en decentraliseringen av
klimatarbetet då det kommer till de regionala och lokala förvaltningarna. Ett tätt samarbete på
regionalnivå har dock kunnat konstaterats som lönsamt eftersom det bl.a. kunnat bidra till att
28

Henrik Wickström
god praxis samt kunnande kunnat växlas bland t.ex. kommunerna som tillhör ett samarbete
(Kern & Lenhart, 2015).
Det är dock anmärkningsvärt att notera att då vi t.ex. ser på Europa kan vi tydligt se att i de
länder som har en bildande klimatlagstiftning har även kommunerna tagit ett aktivare grepp
gällande klimatarbetet. De städer och kommuner som finns i länder med en tydlig klimatlag
har två gånger mer sannolikt en plan för att bromsa klimatförändringen samt fem gånger
större sannolikhet att ha en implementeringsstrategi för klimatåtgärder i jämförelse med
städer och kommuner i länder där en motsvarande nationell klimatlagstiftning inte finns.
Därmed är det entydigt att attityden till klimatförändringen inom ett land bidrar till hur aktivt
lokalt man reagerar på dessa frågor (Reckien m.fl., 2018).
Då man ser till Kern och Lenharts (2015) omfattande forskning angående kommuner och
städer i Nederländerna har de uppfunnit några centrala faktorer som bidrar till det att man i
kommunerna lyckats konkretisera de målsättningar som man fastställt i de olika klimatprogrammen en ort har.
För det första handlar mycket om att visa ett gott exempel. Därmed är det viktigt att man från
t.ex. arbetsgivarsidan visar och prioriterar klimatåtgärderna i det dagliga arbetet. Även
samarbetet med andra sektorer som med utbildningssektorn, näringslivet, organisationer och
föreningar brukar bidra till det att arbetet konkretiseras. Det är också viktigt att beakta ett sk.
socialt perspektiv. Ifall man kan bidra till att konsumenterna upplever att klimatåtgäerderna
är meningsfulla och att de kan delta i bromsandet av klimatförändringen brukar resultatet
oftast bli bättre (Lenhart & Kern, 2015).
En viktig faktor handlar förstås om resurser. Att lyckas med klimatarbetet lokalt kräver tid,
engagemang, ekonomiska resurser men även kunnig personal (Lenhart & Kern, 2015).
Avsaknaden av dessa försvårar arbetet med att konkretisera klimatstrategierna. Att göra en
regelbunden uppföljning av det arbete som görs är också viktigt.
I det här kapitlet har jag redogjort ingående för kommunernas klimatarbete ur ett teoretiskt
perspektiv. Jag har beskrivit hur klimatfrågan hanterats i de finländska kommunerna under de
senaste årtiondena. Därtill har jag skapat en teoretisk bakgrund för hur klimatstrategier och

29

Henrik Wickström
olika åtgärder styrts samt verkställts lokalt. Jag har även i min teoretiska del lyft fram orsaker
som bidrar till en lyckad implementering och därmed även lyckade klimatinsatser.

4. Metod och material

4.1 Forskningsdesign
I det här kapitlet ska jag redogöra för den metod samt material jag använder mig av som
grund för min forskning. Jag har redan tidigare konstaterat att min forskning är en fallstudie.
Min forskning är en kvalitativ studie av ett unikt fall. Motiveringen till det här kommer jag att
redogöra för i de kommande underkapitlen.
Kvalitativ forskning är vanligt då det kommer till fallstudier (Bryman, 2018). Då man gör
kvalitativ forskning är det vanligt att datainsamlingen görs vid ett tidigt skede av forskningen.
Det är även det jag gjort i min forskning. Om man jämför kvalitativ forskning med kvantitativ
så kan man enkelt konstatera att den kvalitativa forskningen lägger mycket mer fokus på
källans upplevelser och känslor för något (Tjora, 2010). Det här förstås något som även
påverkar forskningen.
I det här och de kommande underkapitlen kommer jag noggrannare förklara varför jag valt
fallstudie som forskningsdesign. Därtill kommer jag att redogöra för den
datainsamlingsmetod och analysmetod jag valt att använda för att få svar på min
forskningsfråga.
Mitt forskningsobjekt är Ijo kommun. Det är ett ytterst avgränsat område och jag kommer
inte att fokusera på någon enskild kommun lika noggrant som på Ijo kommun. Med tanke på
att jag i min forskning valt att forska i endast en kommun är fallstudie som forskningsdesign
ett fungerande alternativ för mig.

30

Henrik Wickström
Då man gör en fallstudie handlar det om att man grundligt forskar i och analyserar ett enskilt
fall. En fallstudie observerar oftast ett fåtal objekt i och med att man genom den här
forskningsdesignen öppnar möjligheten för att kunna göra en djupdykning i ett ämne
(Bryman, 2018). Oftast kopplas en fallstudie ihop med en plats eller ett område vilket det
även gör i mitt fall då jag forskar i Ijo kommuns klimatarbete. Avgränsandet och val av
området är av stor vikt då det kommer till fallstudier eftersom det lägger grund kontexten för
hela forskningen (Bryman, 2018).
Bryman (2018) kan klassificera fallstudierna till fem olika sorters fall. De här är avgörande
fall, unika fall, typiska fall, avslöjande fall och longitudinella fall. Då man ser på hur andra
forskare valt att klassificera fallstudier kan jag konstatera att t.ex. Harboe (2013)
kännetecknar tre olika former av fallstudier vilka är enstaka, unika och multipia fallstudier. I
och med att min forskning fokuserar sig på en kommun och dess lyckade klimatarbete kan
min studie i enlighet med Brymans (2018) tolkning konstateras som ett unikt fall.
Med tanke på analyserna av olika fall Bryman och Harboe valt att göra kan jag ur Harboes
tolkning konstatera att den studie jag gör är ett enstaka fall. Enligt Harboe (2013) ska enstaka
fall vara forskningshelheter där man ska försöka generalisera det material man använder sig
av i forskningen för att kunna påvisa resultat som man kan konstatera vara representativa
resultat (Harboe, 2013). Den kommun jag observerar är unik i och med att Ijo kommun
lyckats väl med sitt klimatarbete lokalt. En av mina forskningsfrågor handlade om att hitta en
förklaring till ifall Ijo kommun kunde vara en förebild för andra kommuner angående
klimatarbetet. Den här forskningsfrågan får stöd av antagandet om att det här är en enstaka
fallstudie.
Fallstudier kan ses ha flera fördelar. Som jag tidigare konstaterat möjliggör en fallstudie en
djupdykning i ämnet och därmed har man chansen att skapa en grundlig förståelse samt
analysera sociala processer. Det ger också möjligheten att studera människor som agerar på
ett naturligt sätt i en social kontext. Fallstudien möjliggör också användningen av flera olika
datainsamlingsmetoder (Bryman, 2018).
Det är också värt att ta ett kritiskt perspektiv på fallstudier och analysera även riskerna med
fallstudier. Den kanske största utmaningen med fallstudien handlar om utmaningen med att
generalisera de slutsatser man kommer med. I och med att man ofta i en fallstudie studerar
31

Henrik Wickström
enbart ett eller enstaka fall finns det en risk att man inte kan dra slutsatser av forskningen som
kan generaliseras (Bryman, 2018). En annan utmaning med fallstudier kan anses forskarens
egna åsikter som kan påverka forskningen. Det finns en risk i en fallstudie att perspektivet
blir väldigt subjektivt och att fallstudien konstaterar det som forskaren själv anade att
slutresultatet skulle vara. Det här påverkar hela forskningens trovärdighet.

4.2 Urval av material
Mitt forskningsområde är tydligt avgränsat till en kommun, det vill säga, Ijo kommun. I min
forskning tar jag reda på varför Ijo kommun lyckats bra i sitt klimatarbete samt hur de lyckats
med implementeringen av klimatåtgärderna. Därtill analyserar jag ifall Ijo kommuns
agerande kunde fungera som modell för andra kommuner. Trots att området är tydligt
avgränsat är det viktigt att kunna välja ut adekvat information och handlingar.
I enlighet med Tjora (2010) är det viktigt att man inom kvalitativa studier hittar material som
på ett naturligt sätt kan kopplas ihop med forskningen. Därtill är det väsentligt att hitta
material som tydligt kan kopplas ihop med det ämnet man forskar i (Tjora, 2010).
Det är just därför att jag valt på en allmän plan bekanta mig med några centrala
styrdokument. Det är Ijo kommuns budgetbok, bokslut och kommunstrategi. Därtill har jag
valt att analysera Ijo kommuns klimatstrategi ‘’Resurssviisas tiekartta’’ från 2018 samt deras
senaste årsklocka för verkställandet av klimatstrategin som är utarbetad för 2020. Jag har
också valt att granska uppföljningen av årsklockan från 2019.
Av de nationella styrdokumenten har jag valt att fokusera mig på regeringsprogrammet samt
befintlig lagstiftning. Av de internationella styrdokumenten har jag valt att studera EU:s
Gröna given och med Borgmästarkonventet som är en klimatöverenskommelse med
utsläppsmål med tanke på 2020. Därutöver har jag förstås bekantat mig med relevant
lagstiftning som Klimatlagen från 2015 och olika publikationer som är relevanta med tanke
på min tematik. Som exempel kan namnges Kommunförbundets publikation från 2020 med
titeln ‘’Ilmastonmuutos ja kunnat’’ (Antikainen & Jalonen, 2020), där man har kommit med
goda tips om vad kommunerna kan göra med tanke på sitt klimatarbete.

32

Henrik Wickström

Tabell 1: Redogörelse över de central styrdokumenten som analyserats inom ramen för
forskningen

Namn på dokument

Utgivningsår

Skapare av dokument

Ijo kommun
kommunstrategi 2018-2025

2018

Ijo kommun

Ijo kommuns bokslut 2019

2020

Ijo kommun

Ijo kommuns budget 2020

2019

Ijo kommun

Resurssiviisas tiekartta

2018

Ijo kommun

Resurssiviisas Ii tiekartta,
vuosikello, 2020

2019

Ijo kommun

Resurssiviisas Ii tiekartta tavoitteet ja toteutuma 2019

2020

Ijo kommun

Finlands klimatlag

2015

Finlands riksdag

Regeringsprogrammet
Marin I

2019

Regeringen Marin

Borgmästarkonventet

2010

EU-kommissionen

EU:s gröna giv

2019

EU-kommissionen

Med tanke på tidsperspektiv kommer jag att fokusera på nuläget. Orsaken är helt enkelt den
att Ijo kommun har arbetat aktivt med klimatfrågan sedan 2012. Det är nu som olika struktur
t.ex. i budgeteringen blivit av. Även resultat har börjat synas. Därmed är det relevant att göra
en forskning som fokuserar på nuläget men även noterar utvecklingen, vilket kommer fram i
boksluten för kommunen.

33

Henrik Wickström
Enligt Bryman (2018) ska man i en fallstudie fokusera i grunden av forskningsämnet. Tjora
(2010) lyfter fram vikten av att faktiskt analysera olika sociala processer i samhället. I och
med det här har jag också valt att utföra en gruppintervju med representanter för Ijo kommun
och kommunens utvecklingsbolag Micropolis. Sammanlagt intervjuade jag tre personer varav
en var tjänsteman vid kommunen, en var förtroendevald och en som sagt representant
(verkställande direktör) för utvecklingsbolaget. Genom att intervjua de här tre personerna vill
jag förstå hur de upplevt klimatarbetet lokalt. Alla representerar olika grupper - näringslivet,
politiker och tjänstemän - vilket bidrar till olika perspektiv vilka är viktiga att få med tanke på
en fallstudie (Bryman, 2018).
Då det kommer till bedömningen av vilket material jag valt mig av att använda i denna
forskning kan jag konstatera att materialet har valts ur ett subjektivt perspektiv (Harboe,
2013). Jag har själv valt ut de centrala dokumenten av olika slag vilka jag ska studera på basis
av en bedömning som jag gjort genom att analysera innehållet med mina forskningsfrågor.
Därutöver så kan jag konstatera att det handlar enligt Harboe (2013) om ett strategiskt urval.
Förutom intervjuerna och centrala styrdokument har jag bekantat mig med relevanta nyheter
och övriga skrivelser som har kunnat bidra till en bättre förståelse för hur man ser på
klimatarbetet lokalt i Ijo kommun. Klimatförändringen är en fråga som oftast delar på folket
och jag vill veta med tanke på min forskning ifall det finns några konflikter angående Ijo
kommuns klimatpolitik lokalt. Därmed har det varit viktigt att i min forskning även bekanta
mig med lokala artiklar om ämnet.

4.3 Datainsamlingsmetod

Som jag beskrev i det tidigare underkapitlet valde jag att göra en forskningsintervju med
tanke på att skapa bättre förståelse för hur klimatfrågorna hanterats vid Ijo kommun. Inom
kvalitativ forskning är forskningsintervjuer vanliga. De vanligaste intervjuerna handlar om
halvstrukturerade intervjuer och djupintervjuer (Tjora, 2010). I enlighet med Robert Yins
(2013) bedömning så finns det kvalitativa och strukturerade intervjuer. Skillnaden mellan
intervjuformerna handlar om det att den strukturerade intervjun följer ett tydligt upplägg och
schema medan den kvalitativa är friare och bygger mycket på den genuina konversationen
mellan forskaren och den som intervjuas (Yin, 2013).
34

Henrik Wickström

På grund av de rådande läget med Coronaepidemin som begränsade möjligheten att utföra
intervjuer på plats ägde de forskningsintervjuer jag gjort på distans via Microsoft Teams.
Intervjuerna ordnades 6.11.2020. Intervjuerna räckte sammanlagt 75 minuter. Jag hade
formulerat en del frågor på förhand men diskussionen under intervjun tangerade frågor även
ytterom mina frågeställningar. Därmed klassificerar jag det här till en semistrukturerad
intervju som alltså är en blandning mellan en strukturerad och kvalitativ intervju.
Den här intervjuformen passade bra för min forskning eftersom det här möjliggjorde för dem
som blev intervjuade chansen att lyfta fram även andra perspektiv som är relevanta med tanke
på mitt forskningsämne. I och med att intervjun utfördes på distans så att alla som blev
intervjuade samt undertecknad i egenskap av forskare var i olika utrymmen, var den
semistrukturerade formen den bästa att gå till väga med. Min intervju var med andra ord en
gruppintervju (Larsen, 2009).
Jag spelade in intervjun på min Ipad för att kunna återkomma till de diskussioner jag haft
med berörda personer. Därtill skrev jag ner de mest centrala resonemangen som kom upp
under intervjun. Inspelningen av intervjun möjliggör att jag kan återkomma till materialet vid
behov. Nackdelen med att jag var tvungen att ha en gruppintervju var att det finns alltid en
risk att de olika svaren påverkas av varandra och alla kanske inte vågar uttrycka sig ärligt
vilket kan sneddriva på resultatet (Larsen, 2009).
Jag nämnde i de förra underkapitlen att jag valt att fokusera mig på några centrala dokument
med vilka jag ska försöka skapa förståelse för Ijo kommuns klimatarbete. Jag har noggrant
bekantat mig med Ijo kommuns budget för 2020 samt med budgeten för 2019, 2018 och
2017. I budgeten för 2020 står det vad man i år och inom ramen för planeperioden 2021-2022
har för planer angående klimatarbetet. Det är i budgetboken de konkreta åtgärderna ska
noteras. De olika årens bokslut ger en bild på hur kommunen faktiskt lyckats med sina egna
målsättningar. Därtill har jag valt att bekanta mig med Ijo kommuns kommunstrategi som har
utarbetats för perioden 2018 till 2025. I en kommunstrategi ska kommunen besluta om sina
centrala målsättningar och riktlinjer för kommunens strategiska arbete för en bestämd
tidpunkt. Det handlar därmed om det dokument som styr kommunens arbete mest
(Kommunallagen § 37, 2015).

35

Henrik Wickström
Förutom Ijo kommuns egna styrdokument har jag valt att bekanta mig med klimatlagen från
2015 samt förstås kommunallagen från 2015. I och med att kommunerna i Finland har
självstyrelse så kan uppgifter åt dem enbart ges genom lagstiftning eller speciella
förordningar. Därmed är det relevant att bekanta sig med lagstiftning som är relevant med
tanke på klimatarbete.
För att kunna få svar på min forskningsfråga om hur man lyckats implementera
klimatmålsättningarna i form av konkreta aktiviteter i kommunerna har jag varit tvungen att
se även på regeringsprogrammet Marin från 2019 och även EU:s olika dokument bl.a.
borgmästarkonventet och EU:s Gröna given. EU:s gröna given handlar om ett program för
grön omställning i EU medan borgmästarkonventet handlar om en överenskommelse mellan
städer i EU för att minska utsläpp. Regeringsprogrammet i Finland är i enlighet med tidigare
forskning central eftersom det är just de centrala regeringspartierna som haft mest att säga till
om vid olika tidsperioder då det kommer till utformandet av den finska klimatpolitiken
(Kerkkänen, 2010).

4.4 Databearbetning och analys av data

Med tanke på databearbetning och själva analysen av min data så förhåller jag mig till
kvalitativ innehållsanalys. Enligt Larsen (2009) är kvalitativ innehållsanalys ett vanligt sätt
att analysera kvalitativ data. Den kvalitativa innehållsanalysen handlar om att bekanta sig
med och analysera den data man valt att använda för att hitta likheter och gemensamma samt
karaktäristiska drag som ger stöd för själva analysen. I praktiken bör man först koda, det vill
säga, gå igenom texten och markera gemensamma delar i texten som sedan sorteras för att
just kunna skapa en gemensam struktur som ger stöd för forskarens forskning (Larsen, 2009).
Vid inledning av den här pro gradu-avhandlingen redogjorde jag för tre frågor som jag vill få
svar på genom denna forskning. Frågorna var ​vilka orsaker har bidragit till att Ijo kommun
lyckats med sitt klimatarbete (1), hur har Ijo kommun lyckats med styrningen av sina
klimatåtgärder (2) och på vilket sätt kan Ijo kommun fungera som modell för övriga
kommuner med tanke på deras klimatarbete (3)?
För att få svar på min första forskningsfråga om vilka orsaker som bidragit till att Ijo
36

Henrik Wickström
kommun lyckats med sitt klimatarbete har jag förutom den kvalitativa textanalysen av själva
texter även noggrant analyserat och bearbetat innehållet i mina forskningsintervjuer.
Forskningsintervjuerna har inte transkriberats i sin helhet utan jag använder mig av den
inspelning samt de anteckningar jag gjort av huvudresonemangen under intervjun. Jag gjorde
en gruppintervju men trots det försökte jag tydligt definiera vilken person kom med vilket
resonemang eftersom alla som deltog i gruppintervjun representerade olika sektorer inom
kommunen. Genom att analysera texten och den tidigare forskningen samt jämföra det med
resultatet i intervjun försöker jag få svar på min första forskningsfråga. Den teoretiska delen
hjälpte mig speciellt med tanke på att jag kunde formulera tydliga teman inför analysen vilka
jag kunde använda till godo i samband med analysen.
Med tanke på den andra och tredje forskningsfrågan kommer jag speciellt att hålla mig fast
vid den kvalitativa textanalysen för att få svar på mina forskningsfrågor. För de här frågornas
del försöker jag speciellt hitta likheter mellan den aktuella litteraturen samt med min
teoretiska referensram. Jag har försökt välja relevant material som berör mitt ämne i enlighet
med det som är vanligt för fallstudier (Tjora, 2010).
Då jag gått tillväga för att göra min kvalitativa textanalys har jag bestämt mig för att
klassificera mitt material utgående ifall det handlar om klimatåtgärder eller regelverk som
gjorts på internationell, nationell, regional eller lokal nivå. Genom att göra den här
fördelningen så har jag tydliggjort bland annat ansvaret mellan de olika förvaltningsnivåerna
samt vilken effekt de olika förvaltningsnivåernas beslut haft i helhetsresultatet.
I det här kapitlet har jag nu sammanställt hur jag ska gå tillväga för att få svar på mina
forskningsfrågor. Då jag valt att göra en fallstudie försöker jag skapa en så grundlig bild som
möjligt angående Ijo kommuns klimatarbete

5. Kommunernas klimatarbete i dag

Redan vid inledningen kunde jag tangera vid hur viktig del kommunerna utgör som aktörer
för att stoppa klimatförändringen. Den allmänna diskussionen fokuserar oftast kring nationell

37

Henrik Wickström
och internationell klimatpolitik vilket oftast resulterar i det att arbetet lokalt inte får
uppmärksamhet. Det är trots allt lokalt som de viktiga besluten görs för att minska utsläppen.
Redan i dagsläget så bor nästan hälften av finländarna i kommuner som beslutat om att sträva
efter kolneutralitet per 2030 (Sitra, 2018).
Kommunerna har en stark självstyrelse så varje kommun får själv avgöra hur den agerar i
klimatfrågor. En del är aktivare än andra. På basis av allmänna analyser gjorda av olika
sakkunniga organ kommer jag i det här kapitlet på en allmän plan redogöra för kommunernas
klimatarbete och hur det ser ut i kommunerna.
I det här kapitlet kommer jag att redogöra för hur kommunernas klimatarbete ser ut just nu.
Jag förklarar vilka helheter som styr kommunernas klimatarbete och i vilken kontext
kommunerna agerar. Samtidigt kommer jag förstås att beskriva mer om Ijo kommuns arbete
för att hindra klimatförändringen. I detta stycke vill jag skapa förståelse även för Ijo
kommuns motiv att överhuvudtaget börja och profilera sig kring klimatfrågan.

5.1 Kommunernas klimatarbete i dag

I Finland finns det över 300 kommuner. Varje kommun bildar sin egna förvaltningshelhet och
kommunen har en ganska stor rätt att själv bestämma hur den ordnar den service den ska
ordna för kommuninvånarna i enlighet med befintlig lagstiftning. Tillsvidare har vi inte i
Finland starka regionförvaltningar vilket är vanligt i flera europeiska länder. Därmed är
fokuset angående klimatarbetet lokalt, just i kommunerna.
Jag har i kapitel två kunnat redogöra för att man i de finska kommunerna ur ett europeiskt
perspektivet relativt tidigt börjat arbeta för att stoppa klimatförändringen arbetet har blivit
aktivare sedan 1980-talet och stundvis blev det sämre i början av 1990-talet på grund av den
finanskrisen. Därefter har kommunerna sporrats till klimatarbete på olika sätt bl.a. genom sk.
‘’Ilmastokampanja’’ ​(fritt översatt klimatkampanjen) som ordnades i början av 2000-talet

(Kerkkänen, 2010). Utmaningen med den här kampanjen var att all aktivitet byggde på
frivillighet.

38

Henrik Wickström
Kommunerna ansvarar för flera viktiga delar då det kommer till att hantera
klimatförändringen. Kommunen ansvarar för byggandet och upprätthålandet av flera
fastigheter, kommunerna investerar, sköter om markanvändningen, om transporter och gör
anskaffningar av olika slag. Det här gör kommunerna till ytterst centrala aktörer då det
kommer till att minska utsläppen. Kommunerna kan aktivt genom olika initiativ bidra till
lösningar som minskar utsläppen t.ex. genoma att sänka på kollektivtrafikens biljettkostnader
(Antikainen & Jalonen, 2020). Jag kommer i ett senare underkapitel redogöra närmare om
vad kommunerna konkret kan göra för att stoppa klimatförändringen.
Vi kan notera att kommunerna i flera fall haft mer ambitiösa klimatmålsättningar än Finland
som land. Kommunerna har trots allt väldigt fritt att själva bestämma hur de tacklar
klimatförändringen. En central fråga utgör förstås kommunernas grundförutsättningar det vill
säga bl.a. samhällsstruktur, demografi och resurser. (Antikainen & Jalonen, 2020). Finland
har en klimatlag som godkändes och trädde i kraft år 2015. Klimatlagen är skriven på en
ganska allmän nivå och den ger främst riktlinjer för hur staten ska sköta sin klimatpolitik,
vilka alla dokument som ska utarbetas samt på vilket sätt som arbetet angående
klimatförändringens olika nationella strategier ska uppföljas (Klimatlagen, 2015). För
tillfället så pågår en förändringsprocess angående klimatlagen som ska enligt plan behandlas
av riksdagen 2021 (Ympäristöministeriö, 2020d).
Miljöministeriet har utarbetat ett program för kommunernas klimatlösningar för perioden
2018-2023. Målsättningen med det här programmet är att hjälpa kommunerna och regionerna
i Finland att minska på sina växthusutsläpp (Ympäristöministeriö, 2020c). De viktigaste
målsättningarna i det här programmet för kommunernas del handlade om att bl.a. från statens
sida komma med olika finansiella styrmedel för att stöda kommunernas klimatarbete. Därtill
strävar man efter att tydligare redogöra för olika projektbidrag som kan ansökas med tanke på
ändamålet. Från statens sida vill man också komma fram med olika modeller för information
så att de arbetsmetoder som man upplevt som goda kunde snabbare antas av andra
(Ympäristöministeriö, 2020c).
När det kommer till de nationellt sett viktiga strategierna kan man inte bortse från
regeringsprogrammet som en viktig del i klimatarbetet Jag har redan tidigare lyft fram att i
den finska politiska kontexten är det speciellt de ledande regeringspartierna som har haft en
central roll då det kommer till klimatpolitiken i Finland. Det är just även i
39

Henrik Wickström
regeringsprogrammet som man ser på vilket sätt man vill att Finland ska nationellt styra
klimatpolitiken (Juhola, 2013).
Regeringsprogrammet Marin (2019) är det senaste regeringsprogrammet som har gjorts och
godkänts i Finland. I programmet finns starka formuleringar gällande klimatförändringen. I
regeringsprogrammet har man bestämt att Finland ska vara klimatneutralt per 2035. Därtill
har man beslutat att satsa på olika frågor med vilka man hoppas man kunde uppnå den här
målsättningen. Som konkreta åtgärder kan man namnge bl.a satsningar på utvecklandet av
kollektivtrafikinfrastrukturen genom att satsa på utvecklandet nya snabbare tågförbindelser
mellan centrala orter i Finland. Därtill har man bestämt som jag tidigare nämnt om att
revidera klimatlagen (Regeringsprogrammet Marin, 2019). I regeringsprogrammet finns inga
tydliga förpliktiganden gentemot kommunerna utan man försöker satsa på stärkandet av
kommunernas roll i klimatarbetet just t.ex. i genom riktade insatser.
Innan jag redogör för vilka internationella överenskommelser som förpliktar Finland att agera
är det viktigt att förstå att kommunerna i Finland har oftast striktare utsläpps- och klimatmål i
allmänhet än på nationell nivå i Finland. Utvecklingen av klimatmålsättningar i kommunerna
har i allmänhet ökat kraftigt under 2010-talet (Sitra, 2018). Jag har tidigare konstaterat
kommunerna är väldigt självständiga och blir tvungna att själv komma fram till strukturer och
åtgärder för att stoppa klimatförändringen. En utmaning i just detta är avsaknaden av tydliga
jämförelsetal. Då kommunerna är olika kan det vara svårt att jämföra varandras aktivitet. Att
få tydliga indikatorer med vilka kommunerna kan analysera sitt klimatarbete skulle vara
viktigt (Sitra, 2018).
I och med att kommunernas klimatarbete hänger mycket på dem själva har det här resulterat i
olika former av samarbeten regionalt och nationellt. I min avhandling redogör jag nu för två
av de mest centrala samarbetsnätverken gällande klimatarbetet. Det är HINKU-samarbetet
och FISU-samarbetet.
HINKU-samarbetet (HINKU är förkortning av Hiilineutraalitkunnat), är ett samarbetsnätverk
för kommuner, städer och landskap som vill minska sina utsläpp med 80 procent per 2030 i
jämförelse med den utsläppsnivå som man hade år 2007 (Hiilineutraalitkunnat, 2020). I
dagsläget finns det sammanlagt 70 kommuner och fem landskap som är med i
HINKU-nätverket.
40

Henrik Wickström

För att bli antagen i nätverket krävs det beslut gjort av det högsta beslutsfattandeorganet, i det
här fallet, fullmäktige. Kommunen eller staden måste även uppfylla några villkor för
samarbetet. Det handlar bl.a. om att aktivt förbinda sig till att minska utsläppen i sin
verksamhet samt även ordna en fungerande kontakt till samarbetsnätverket. Kommunerna
förbinder sig att berätta aktivt till andra aktörer i kommunen, som för näringslivet, markägare
och föreningar om vad de kan göra för att minska sina utsläpp. En redogörelse om vad
kommunen exakt gjort med tanke på sitt utsläppsarbete ska även delges kommunfullmäktige
årligen (Hiilineutraalitkunnat, 2020).
Förutom att HINKU-samarbetet förpliktagar kommunerna att agera på ett visst sätt vill
nätverket främst fungera som en kanal och plattform för diskussion och omväxling av tankar.
Den tidigare analys som gjorts gällande vilken effekt HINKU-medverkandet haft på
kommunens klimatarbete kan bekräfta att medverkandet i HINKU-samarbetet har haft en en
positiv effekt på kommunens klimatarbete (Riekkinen m.fl., 2020). Medverkandet har oftast
klargjort för alla berörda i kommunen, så väl tjänstemännen och politikerna, betydelsen med
klimatarbetet. Sedan är det trots allt kommunernas möjlighet till att sätta resurser på
klimatarbetet och tjänstemännens tidsresurser samt ledningens vilja att driva klimatfrågan
som avgör långt hur kommunen lyckats med klimatarbetet (Riekkinen m.fl., 2020).
FISU-samarbetet är ett nätverk för elva finska kommuner som vill vara kolneutrala,
avfallsfria samt idkare av hållbar konsumtion per 2050. FISU är förkortning av Finnish
Sustainble communities. Det här nätverket inledde sitt arbete 2015. För att komma med i
närverket måste man gå med på att aktivt uppnå de gemensamma målsättningarna för
nätverket samt konkret genom verksamhet, förändringar i resursanvändningen och genom
konkret resurssatsningar bevisa hur man vill uppnå målsättningarna lokalt (FISU-nätverket,
2015). Nätverkets målsättningar är tuffare än HINKU-kommunernas.
FISU-nätverket är inte lika utspritt. I samarbetet finns olika stora kommuner. Idén och nyttan
för kommunerna med samarbetet är förstås möjligheten att växla tankar och bolla idéer om
hur man ska kunna blir smartare med att använda resurserna man har tillgång till. I det här
samarbetet finns även flera viktiga aktörer med som t.ex. Kommunförbundet,
miljöministeriet, jord- och skogsbrukministeriet och trafik- och kommunikationsministeriet.

41

Henrik Wickström
De här sakkunnigorganen ska stödja kommunerna i sitt arbete bl.a. genom att bidra med
väsentlig info (FISU-nätverket, 2015).

5.2 Den internationella politiken påverkar även kommunernas klimatpolitik

I det förra underkapitlet har jag på en allmän plan förklarat i vilken kontext kommunerna kan
agera då det kommer till klimatfrågan. Jag har i korthet redogjort för hur de centrala
styrdokumenten på en nationell plan ser ut gällande hanterandet av klimatfrågan samt vilka
olika samarbetsformer det finns i Finland för kommuner som tillsammans vill växla tankar
och idéer om hur man kan bromsa klimatförändringen.
Det är viktigt för alla att inse att de internationella överenskommelserna som görs förbinder
Finland att agera. Därmed har det varit viktigt att komma med olika styrdokument gällande
hur de här målsättningarna ska uppnås. Finland är medlem av EU. EU har tagit en aktiv roll
som klimataktör och klimatfrågorna diskuteras mycket mellan EU-länderna. Finland är också
en aktiv medlem av FN som också valt att ta en aktivare roll sedan 1990-talet då det kommer
till klimatförändringen.
Även internationella överenskommelser styr klimatarbetet lokalt. Det här sker inte förstås
direkt, utan genom tillämpningar av staten. De globalt sett mest betydelsefulla
klimatriktlinjerna fastställs av UNFCCC, det vill säga, av FN:s klimatkonvention som är
egentligen ett regelverk för klimatåtgärder som ska tas globalt (Ympäristöministeriö, 2020b).
För att följa upp de här åtgärdena ordnas årligen klimatmöten. Som exempel på viktiga
klimatmöten kan namnges bl.a. Kyotomötet som resulterade i Kyotoprotokollet 1997 samt
Parismötet från 2015 som resulterade i Paris klimatavtal.
Klimatavtalet från Paris var en milstolpe i internationell klimatpolitik. Inom ramen för avtalet
beslöt man bl.a. om att den globala uppvärmningen skulle begränsas så att den inte överskred
1,5 grader. Det här är ett ambitiöst mål som kräver en massa olika åtgärder allt från att se
över ekonomiska stödmekanismer, se över förvaltning och göra riktade satsningar på teknik
och digitalisering. Paris klimatavtal är en överenskommelse som varje land får själv anpassa i
42

Henrik Wickström
enlighet med hur den upplever det som bäst. Varje land ska enligt överenskommelsen komma
fram med nationella program för hur avtalets målsättningar ska uppnås och verkställas. Det
här programmet arbetas fem år åt gången. Med den här uppdateringstakten försöker man även
uppnå att arbetet sker konstant och att uppföljningen blir ordentligt gjord
(Ympäristöministeriö, 2020a).
Då vi ser på hur EU styr klimatpolitiken inom unionen är det viktigt att lyfta fram den Gröna
given som är en överenskommelse mellan EU-länderna om en grön omställning vilken ska
resultera i att hela EU ska vara klimatneutralt per 2050. Det här programmet har utarbetas av
EU-kommissionen under ledningen av Ursula Von der Leyen (EU-kommissionen, 2020).
Den viktigaste målsättningen den Gröna given har är att skapa en hållbar ekonomisk struktur
som ska satsa på främjandet av hållbar lösningar. Via Gröna given ska EU:s stödmedlen allt
mer riktas till bl.a. nya innovationer och produktutveckling som ska hjälpa näringslivet att
anpassa sig till den förändring man vill driva. Man vill även satsa på mer fungerande och
klimatvänligare transporter och byggande. I den omställning som EU vill skapa bör alla
inkluderas enligt kommissionen som utarbetat planen (EU-kommissionen, 2020). Därtill
poängterar man att den ekonomiska tillväxten inte ska på samma sätt hänga ihop med
resursanvändningen som tidigare. Gröna given inkluderar inte några konkreta målsättningar
för kommunerna men man hävdar att kommunerna och städerna är viktiga faktorer då man
vill uppnå målsättningarna om klimatneutralitet per 2050 (EU-kommissionen, 2020).
Inom EU planerar man uppdatera sina mål för klimatarbetet vid skrivande stund. Tanken är
att uppdatera riktlinjerna och de konkreta åtgärderna så att målsättningen om klimatneutralitet
kan uppnås per 2050. EU-kommissionen har presenterat ett utkast på en klimatplan med
målsättningen för 2030. I planen vill man lyfta fram vilka alla åtgärder man bör bl.a.
ekonomiskt vidta för att man ska uppnå klimatneutralitet år 2050 (EU commission, 2020).
I och med överenskommelsen av Gröna given har man inom EU inlett arbetet för att
uppdatera en ny klimatlag. Arbetet äger rum år 2020. Målsättningen med arbetet är just att
uppnå en konsensus om en gemensam klimatlag på EU-nivå med vilken man konkret hoppas
att man kan uppnå de målsättningar som man fastställt inom ramen för Gröna given. Lagen
kan ses som en form av vägvisare för att de gemensamma målsättningarna ska uppnås
(EU-kommissionen, 2020).
43

Henrik Wickström

De europeiska städerna inom EU har också arbetat för att bromsa klimatförändringen. Som
konkret exempel på internationellt samarbete mellan städerna så kan vi se
Borgmästarkonventet som är en överenskommelse som undertecknats av över 10 000 städer
och kommuner runt omkring i EU men även i andra delar av världen. I dagsläget finns det
medlemsstäder från 61 länder från olika delar av världen (Covenant of Mayors, 2020).
Med överenskommelsen förbinder sig kommunen eller staden att effektivt implementera
EU:s klimatpolitik. Den här överenskommelsen introducerades år 2008 (Covenant of Mayors,
2020). Målsättningen för programmet är satt på 2050 men man vill redan 2030 avsevärt
minska utsläppen. Borgmästarkonventet ska fungera som en sammanförande aktör men den
ska även uppmuntra kommuner och städer att ta klimatfrågan på allvar. Man uppmuntrar
även kommuner till konkreta åtgärder som t.ex. utarbetandet av lokala klimatprogram och
strategier för implementerandet av EU:s klimatpolitik (Covenant of Mayors, 2020).

5.3 Det praktiska klimatarbetet i kommunerna

I de förra kapitlen har jag redogjort för den kontext kommunerna agerar i då det kommer till
klimatförändringen. Innan jag ska förklara om hur Ijo kommun tacklar klimatförändringen
kommer jag att på en allmän plan redogöra för vad kommunerna i praktiken kan göra för att
stoppa klimatförändringen. Jag har vid flera tillfällen konstaterat att kommunerna har en stark
självstyrelse som kommer från grundlagen (Grundlagen §121, 1999). Det här betyder att
kommunerna har själv bestämmanderätten över hur den sköter klimatfrågorna ifall lagen inte
säger annat.
Kommunerna i Finland är unika. De är olika stora och har därmed varierande möjligheter att
lyckas med att minska sina utsläpp. I regel kan jag konstatera att de större orterna i Finland
lyckats bättre med att minska sina utsläpp än de mindre kommunerna (Sitra, 2018).
Kommunerna har flera hundra lagstadgade uppgifter. Kommunerna ansvarar för skolan,
social- och hälsovården, sophanteringen, planläggningen med mera. Därtill äger kommunerna
flera fastigheter vilket betyder att kommunerna kan ha en relativt stor egendom att förvalta.
44

Henrik Wickström
Alla val av byggmaterial i offentliga byggnader görs av kommunerna, vilket betyder, att hur
kommunerna agerar här har skillnad.
Då vi noggrannare analyserar vilka är de mest väsentliga uppgifterna kommunen har ur ett
klimatperspektiv kan jag konstatera att det handlar om planläggningen och
markanvändningen, offentliga upphandlingar, ekonomiska styrdokument samt ägarstyrning
av olika av kommunen ägda bolag (Sitra, 2018). En anna viktig sektor är även energisektorn.
Kommunerna är t.ex. centrala aktörer då det kommer till erbjudandet av fjärrvärme. Även
transporterna är en viktig del av den service kommunerna ska sköta om (Antikainen &
Jalonen, 2020).
Planläggningen och markanvändingen hör till kommunerna. Det är kommunerna som har
planläggninsmonopol och kan därmed själva bestämma hur samhällsinfrastrukturen utvecklas
då det kommer till trafik och boende. Genom att planera boendeområden i närheten av
knutpunkter för kollektivtrafik kan kommunerna lyckas med att effektivt minska sina utsläpp.
Det handlar framför allt om ett långsiktigt arbete (Antikainen & Jalonen, 2020).
Då det kommer till markanvändningen är markanvändnings- och bygglagen (förkortning
MAB) en central lag som kommunerna måste följa. Lagens syfte är att skapa goda
förutsättningar för fungerande livsmiljöer med beaktande av olika intressen (MAB, 1999).
Angående just den här lagen är NTM-centralerna en central samarbetsaktör för kommunen.
NTM-centralerna är den regionala myndigheten som ska övervaka att planläggningen beaktar
lagstiftning t.ex. ur ett miljöperspektiv (NTM-centralen, 2020). NTM-centralerna har mycket
makt angående planläggningen och de har möjligheten att stoppa ett planläggningsprojekt
efter att kommunen godkänt den och komma med en sk. rättelseuppmaning (MAB § 195,
1999). Förutom själva planläggningen har NTM-centralen andra viktiga uppgifter ur ett
miljö- och klimatperspektiv som bl.a. övervakandet av trafiken, uppbyggandet av vägar och
infrastruktur. Därtill är NTM-centralerna i Finland en tillståndsmyndighet i flera frågor
angående ärenden som bör miljön (NTM-centralen, 2020).
Kommunerna är centrala klimataktörer i och med att de har ett stort ansvar av att arrangera
flera olika viktiga serviceformer för sina kommuninvånare. Jag har redan innan redogjort för
att flera kommuner i Finland valt att gå med i olika samarbetsnätverk för att godkänna sina
klimatmålsättningar men även för att få stöd i arbetet för att minska sina utsläpp. Förutom att
45

Henrik Wickström
gå med i samarbeten har kommunerna valt att även göra själv olika slag av dokument med
vilka man vill bromsa klimatförändringen. Flera kommuner har olika former av hållbarhets.
eller klimatprogram där kommunen ifråga har förklarat med vilken tidtabell och med vilka
åtgärder man försöker minska utsläppen. De här styrdokumenten är oftast godkända av
kommun- eller stadsfullmäktige i varje ort. Med hjälp av det här dokumentet har kommunen
ifråga hoppats att klimatfrågan skulle tas på allvar och att åtgärder skulle vidtas. Ett centralt
program har enligt erfarenhet varit ett okej regelverk för att koordinera klimatarbetet i
kommunerna (Kerkkänen, 2010).
En viktig del av att lyckas med klimatarbetet handlar förstås om resurser. I kommunerna
brukar det inte finnas så mycket resurser att sätta på klimatarbetet. Det här upplevs av
kommunerna som en central utmaning då det kommer till att stoppa klimatförändringen.
Inom kommunernas förvaltning brukar klimatfrågorna oftast förvaltas av kommunens
miljöavdelning som oftast inte brukar ha så mycket resurser att tillgå (Kerkkänen, 2010). Det
är just därför som t.ex. Kommunförbundet har under en längre tid föreslagit att staten skulle
rikta mer direkt stöd till kommunernas klimatarbete så att kommunerna bättre och aktivare
kunde bidra till klimatarbetet (Miettinen, 2019). Utan tillräcklig resurser riskerar
klimatarbetet att bli för snävt speciellt i och med det redan väldigt strama
kommunalekonomiska läget. Även tidigare har bristen på tillräckliga resurser varit ett
problem för kommunernas klimatarbete (Kerkkänen, 2010).
Inom ramen för regeringsprogrammet Marin (2019) och inom ramen för Klimatprogrammet
för kommunerna från 2018, så har man lagt extra fokus på att stödja kommunernas
klimatarbete ekonomiskt. Det har man bl.a. gjort genom att öka antalet olika möjligheter för
att ansöka om bidrag som t.ex. statsunderstöd för träbygge.
Det finns flera olika sätt för hur i praktiken kommunerna kan verkställa sin klimatpolitik. Jag
har tidigare i kapitel två konstaterat att ifall klimatfrågan tas på allvar inom ledningen i
kommunen brukar det resultera i bättre resultat när det kommer till att bromsa
klimatförändringen lokalt. I de finländska kommunerna finns det flera olika exempel på hur
man kan koordinera klimatarbetet. Det finns exempel på olika arbetsgrupper som inkluderar
så väl tjänsteinnehavare som politiker. För att ta som exempel kan jag namnge Vichtis
kommun som har en klimatstrategi. Klimatstrategin fastslår de övergripande målsättningarna
för kommunens klimatarbete. Sedan har kommunen låtit utarbeta en plan för själva
46

Henrik Wickström
verkställandet av klimatstrategin som inkluderar alla kommunens sektorer. För att följa upp
verkställigheten av strategin och själva programmet för verkställandet av åtgärdsprogrammet
har man utsett en arbetsgrupp bestående av politiker och tjänstemän vars uppdrag är följa upp
det arbete som görs angående klimatarbetet i kommunen. För kommunfullmäktige utarbetas
dessutom en rapport över arbetet som gjorts årligen (Vichtis kommun, 2020).
Det är väldigt viktigt för kommunerna att organisera klimatarbetet på något sätt ifall man vill
uppnå konkreta resultat. Det är också viktigt för kommunerna att förstå vilka alla delområden
man måste fokusera på för att uppnå resultat. En fungerande kommunikation externt är också
viktigt så att kommunen kan skapa allmän acceptans för det arbete den gör angående
bromsandet av klimatförändringen (Antikainen & Jalonen, 2020).

6. Ijo kommuns klimatarbete

6.1 Ijo kommun och dess klimatarbete

I det här kapitlet sätter jag fokus på Ijo kommuns klimatarbete. I den här delen av min pro
gradu vill jag beskriva hur kommunen har organiserat sitt klimatarbete, hurdant resultat man
redan kan se samt vad det aktiva klimatarbetet bidragit med för kommunen.
Ijo kommun har sedan 2012 varit medlem av det sk. HINKU-samarbetet. Orsaken till att
kommunen gick med i samarbetet handlade mer eller mindre om en slump. Vid inledningen
av 2010-talet hade Ijo kommuns företagare hade haft det tufft i och med finanskrisen som
slagit till några år innan. Flera av dem som bodde i Ijo jobbade även på Nokia som hade
konstant minskat på sin verksamhet. I kommunen fanns det mycket kunnande men det fanns
inte arbetsplatser som hade motsvarat arbetskraften som var ledig. Det lokala
utvecklingsbolaget nu med namnet Micropolis förde diskussioner med de personer som
saknade arbete. På basis av de gemensamma diskussionerna ville man börja specialisera sig
på frågor som berörde klimatförändringen. Därmed så kan man säga att idén och ursprunget
till att kommunen inlett sitt aktiva klimatarbete kom från näringslivet och den
arbetsmarknadspolitiska situationen (Intervju med Vuotovesi, 2020). Ijo kommun hade redan

47

Henrik Wickström
i början av 2000-talet utarbetat en klimatstrategi men den upplevdes som oanvändbar och mer
som ett dokument som man placerade i bokhyllan utan någon verklig nytta (Koppelo, 2020).
Micropolis bolaget ägs delvis (46 procent) av Ijo kommun och bolaget har som uppdrag att
marknadsföra kommunen, stärka kommunens livskraft och förstås utveckla samt stödja
näringslivet och alla företagare i Ijo kommun (Micropolis, 2020). Med tanke på Ijo kommuns
klimatarbete är det här bolaget ytterst viktigt. Det är egentligen Micropolis och dess anställda
som bedriver kommunens konkreta klimatarbete. Det är bolaget som anställer
projektanställda som ska fokusera på att ansöka om projektbidrag för projekt som berör
klimatförändringen. De här projekten planeras och skräddarsys så att de ska stödja det lokala
näringslivet samt förstås även kommunen (Intervju med Vuotovesi, 2020).
Ijo kommun satsar ekonomiska medel i Micropolis. Kommunen satsar årligen 150 000 euro i
Micropolisbolaget med vilken man anställt ingenjör till bolaget som kan bidra med kunskap
om energisektorn bl.a. för de lokala företagen. Micropolis bolaget har därmed sammanlagt
nio anställda varav en stor del av bolagets anställda får sin lön betald via de olika
projektbidragen man får från statliga myndigheter eller via EU-finansiering (Intervju med
Vuotovesi, 2020)
Trots att det lokala utvecklingsbolaget har en central roll i klimatarbetet har man även beaktat
arbetet med klimatfrågor på andra sätt inom kommunen. Varje år bearbetas en ‘’årsklocka’’
för hur man ska stoppa klimatförändringen och minska resursanvändningen. Den här
‘’årsklockan’’ ska innehålla konkreta åtgärdsförslag som sedan ska direkt implementeras i
budgetboken. På det här sättet har man velat säkerställa att de åtgärder man vidtar verkligen
ska verkställas. Årligen följer man upp arbetet genom en rapport som även delges
kommunfullmäktige (Ijo kommun, 2020c).
Jag har valt att djupdyka i budgetboken för år 2020. Budgetboken innehåller all den relevanta
fakta angående vad kommunen ska göra under ifrågavarande år och hur resurserna styrs. I
budgetboken har man tydligt lyft fram i skriven form de klimatåtgärder man ska göra i
enlighet med vägkartan. Därtill finns arbetsförldelningen mellan sektorerna med i
budgetboken. Genom att placera detta i budgetboken vill man också säkerställa att det finns
tillräckligt med resurser för klimatarbetet (Ijo kommun, 2019). Formuleringarna angående
åtgärderna är på en ytterst konkret nivå så alla kan förstå innebörden i dem.
48

Henrik Wickström

Flera kommuner har uttryckligen en klimatstrategi men Ijo kommun är i detta fall ett
undantag. Kommunen har inte en direkt klimatstrategi utan de har en vägkarta vars uppgift är
att lyfta fram åtgärder kommunen måste vidta för att minska sina utsläpp i enlighet med
målsättningar kommunen förbundit sig att följa. I den här vägkartan har man lyft upp
konkreta åtgärder vilka man ska sträva till att göra för att uppnå den målsättning man har med
tanke på 2050. Ijo kommun strävar att vara klimatneutral, inte producera avfall eller
klimatutsläpp eller förbruka resurser i onödan. För att uppnå dessa ambitiösa målsättningar
har man det här programmet där man fastställer åtgärder vilka ska vidtas. De årliga
verkställighetsdokumenten ska konkretisera arbetet sektorvis. På det här sättet kan man även
uppnå en konkret uppföljning av arbetet (Ijo kommun, 2018b).
I sin kommunstrategi har Ijo kommun även tydligt formulerat sina målsättningar för
klimatarbetet inom ramen för HINKU- och FISU-målsättningarna. Ijo kommun är nämligen
medlem av både HINKU- och FISU -nätverken vilket även ligger som grund för kommunens
klimatmålsättningar (Ijo kommun, 2018a).
Kommunstrategin är det centrala styrdokumentet som ska styra kommunens verksamhet
under en längre period. Ijo kommun har för tillfället en kommunstrategi som sträcker sig från
år 2018 till 2025. I sin strategi lyfter kommunen fram tre teman som ska genomsyra hela
kommunens verksamhet. De här teman är hållbar utveckling, digitalisering och ‘’näringslivet
först’’. I sin strategi lyfter Ijo kommun speciellt fram behovet av att minska
resursförbrukningen av olika slag. Därtill beskriver man att utsläppen inom trafiksektorn
måste minska. I kommunstrategin betonar man även att det är viktigt att få alla med i
klimatarbetet, såväl kommuninvånare som företag (Ijo kommun, 2018a).
Kommunstrategin för Ijos del är ganska kortfattad och inkluderar inte några konkreta
åtgärder. De konkreta åtgärderna ska istället tas in i samband med budgetbehandlingen.
Därmed så följer man upp arbetet i samband med boksluten för varje verksamhetsår. Som
stöd för att uppnå de strategiska målsättningar som kommunen har, utarbetar kommunen
utvecklingsprogram vilka ska vara mer konkreta än strategin och stödja kommunens arbete,
framför allt operativt (Ijo kommun, 2018a).
Boksluten inkluderar all den väsentliga fakta om vad som kommunen gjort under ett
49

Henrik Wickström
verksamhetsår. Inför den här forskningen har jag valt att bekanta mig med de senaste
boksluten från 2018 och 2019. Ijo kommuns bokslutsböcker finns tillgängliga på webben så
vem som helst kan bekanta sig med materialet.
Boksluten beskriver i detalj kommunens verksamhet under det föregående året. Det som
utmärker sig i Ijo kommuns bokslut är hur omfattande de berättar om det klimatarbetet man
gjort. För att ta som exempel så kan man lyfta fram arbetet inom energisektorn. Ijo kommun
anslöt sig till ett sk. Energieffektiveringsavtal bland de första kommunerna år 2016. I
bokslutet redogör man noggrant för vad man åstadkommit inom ramen för detta avtal. I
bokslutet står det bl.a. att man effektiverat energiförbrukningen med 2731 MWh/a (Ijo
kommun, 2020a). Sammanlagt har man gjort 89 olika åtgärder för att uppnå den här
målsättningen sägs det i bokslutet från 2019.
I den del av bokslutet där man redogör för miljöfrågorna finns det noterat i detaljerat format
precis vilka alla åtgärder man vidtagit under det föregående året samt vad som är resultatet.
Man har noggrant förklarat t.ex. hur man beräknat att utsläppen minskat under det gångna
året. Även hur mycket resurser man satsat på själva klimatarbetet. Som en intressant konkret
detalj kan noteras att kommunen redogör hur den deltagit i olika samarbeten t.ex. i
utvecklandet av vindkraftanläggningar. Enligt bokslutet från 2019 har kommunen under
ifrågavarande år beviljat 30 byggnadslov för Pahakoski vindkraftpark (Ijo kommun, 2020a).
Det är just inom vindkraftverks verksamheten som Ijo kommun utmärker sig. I kommunen
finns för tillfället över 50 vindkraftsanläggningar och man har planlagt flera nya områden.
Förutom att vidkraften medför ‘’grön energi’’ till kommunen så får kommunen skatteintäkter
från varje anläggning. De här skatteintäkterna är viktiga för kommunen och skapas även på
ett relativt kostnadseffektivt sätt i och med det enda som kommunen måste göra är att
planlägga relevanta områden för vindkraftverk (Mainio, 2019).
Uppföljningen är en viktig del av kommunens klimatarbete. Genom att öppet kommunicera
vad man gör och vad som är resultatet försöker man undvika att det ska uppstå onödig kritik
mot det klimatarbete kommunen gör. Det är just därför bokslutet ger även en omfattande
helhetsbild av miljöarbetet (Intervju med Vuotovesi, 2020).

50

Henrik Wickström
Inom förvaltningen har man inte utsett en separat person som ska ansvara för klimatfrågorna.
I stället har man valt att satsa på en tydlig arbetsfördelning gällande de olika uppgifterna.
Varje sektor ska ansvara för de åtgärder som man bestämt om årligen i samband med
uppdaterandet av vägkartan för att bromsa klimatförändringen. Vid inledningen av
kommunens klimatarbete väckte det här lite intern kritik men efter att ledningen tydligt
förklarat att varje sektor ska prestera så att de känner sig bekväma med det de gör så är det
redan bra (Intervju med Vuotovesi, 2020). Därtill så har kommunen en arbetsgrupp i enlighet
med de sk. HINKU-kriterierna. Arbetsgruppen med namnet ‘’Resurssiviisas Iin
-johtoryhmä’’ har medlemmar från centrala förvaltningsområden. Det är de som ansvarar för
kooridnerandet av det praktiska arbetet för att stoppa klimatförändringen (Ijo kommun,
2018b).
Ur ett politiskt perspektiv finns det inte heller separat utsedda personer som skulle vara de
politiker som driver klimatfrågan aktivast. Klimatförändringen har blivit ett gemensamt tema
som alla politiker vill bedriva tillsammans. Enligt kommunfullmäktiges ordförande Teijo
Liedes ,som representerar Vänsterförbundet, har man hittat en politisk konsensus i att
klimatpolitiken är något som kommunen vill profilera sig med. I och med att Ijo kommun har
vunnit flera olika klimatutmärkelser har det även tonat ner den lilla kritik som i början fanns
(Intervju med Liedes, 2020). Kommunens maktpartier är Centern och Vänsterförbundet som
ideologiskt sett ligger ganska långt ifrån varandra. Enligt Liedes har klimatfrågan blivit ett
ärende där det råder konsensus mellan de här grupperna.
Jag har tidigare i korthet redogjort för de olika samarbeten Ijo kommun är med i. Kommunen
ifråga medverkar i flera olika samarbeten men man är även med i flera olika bolag. T.ex. så
äger Ijo kommun fullständigt Iin Energia Oy som är det lokala energibolaget. Därmed så har
kommunen en stor roll i att påverka de olika bolagens strategier. Med tanke på klimatarbetet
är Iin Energia Oy, det väsentligaste (Ijo kommun, 2020b).
Med tanke på klimatarbetet har Ijo kommun försökt involvera så många som möjligt. Det är
inte enbart kommunens anställda och förvaltningen som ska arbeta med bromsandet av
klimatförändringen utan det är alla aktörer i kommunen som ska jobba med det. Kommunen
har tagit en aktiv roll i t.ex. hur man ska involvera skolorna och eleverna i klimatarbete.
Kommunen har valt att ordna t.ex. olika tävlingar i skolorna för att minska
energiförbrukningen. Det här har man gjort för att speciellt visa för barnen och unga att
51

Henrik Wickström
klimatarbetet lönar sig. Då barnen och unga aktivt involverats i klimatarbetet har det även
haft en positiv effekt med tanke på föräldrarna. Att aktivt involvera olika grupper av
kommuninvånare i klimatarbetet är en väsentlig del av Ijo kommuns implementerinsarbete
(Intervju med Liedes och Vuotovesi, 2020).
Förutom att Ijo kommun har involverat sin egna personal och den egna verksamheten med i
det proaktiva klimatarbetet har man aktivt även försökt uppmuntra kommuninvånarna att ta
del av klimatarbetet. Det här har man gjort med bl.a. olika kampanjer och en riktad
information. Man har också ordnat olika klimatrelaterade evenemang som t.ex. Ilmastoareena
som var världens första klimatfestival. Evenemanget ordnades för första gången 2019 och
väckte mycket intresse i media såväl nationell men även internationellt (Ilmastoareena,
2020). De här evenemangen har medfört en synlighet för kommunen vilket upplevts som
positivt lokalt av kommuninvånare och beslutsfattare.

6.2 Klimatarbetet har gynnat Ijo kommun

I det förra underkapitlet redogjorde jag för Ijo kommuns klimatarbete samt hur de har gått till
väga för att implementera sina målsättningar i form av konkreta åtgärder. Ijo kommun
utmärker sig som exemplarisk kommun då det kommer till att hantera klimatfrågan. Det är ju
förstås viktigt att förklara ifall kommunen har haft någon nytta av det klimatengagemang
kommunen haft. Samtidigt är det viktigt att kolla ifall klimatfrågan skapar diskussion och
konflikter. I den nationella och internationella politiken brukar klimatfrågan dela personer.
Hur det här ser ut i Ijo kommun är viktigt att analysera.
Ijo kommun har lyckats vinna flera viktiga utmärkelser för det klimatarbete kommunen gjort.
Den kanske viktigaste utmärkelsen fick Ijo kommun år 2017 av Europeiska Unionen då Ijo
kommun utsågs till den miljövänligaste kommunen i hela Europa (Kuntaliitto, 2017).
Kommunen fick den här utmärkelsen för att den inom flera sektorer hade gjort stora framsteg
med tanke på att minska utsläppen inom det vardagliga arbetet.
Den uppmärksamhet som kommunen fått från klimatarbetet har förstås höjt kommunens
profil. Ijo kommun är vilken vanlig finsk kommun som helst men tack vare det aktiva
klimatarbetet har kommunen lyckats profilera sig som en fräsch och intressant kommun. Det
52

Henrik Wickström
här har resulterat till bl.a. flera intervjuer med stora internationella TV-bolag som har fäst sin
uppmärksamhet vid det klimatarbete som görs i Ijo kommun. Det här har haft en positiv
effekt med tanke på kommunens marknadsföring. Även intresse för Ijo kommun som en
lockande investeringsort har ökat i och med det aktiva klimatarbetet (Intervju med
Vuotovesi, 2020).
Ijo kommuns kommundirektör Ari Alatossava förklarade i sin forskningsintervju för mig att
kommunen har haft flera fördelar med att man gått inför att profilera sig som en kommun där
man aktivt satsar på att stoppa klimatförändringen. Enligt honom så har det aktiva
klimatarbetet påverkat kommunens image positivt och det har även bidragit till en känsla av
samhörighet bland kommuninvånarna. En av de mest betydande fördelarna för kommunen
har enligt Alatossava handlat om det att den tredje viktigaste orsaken till att flytta till Ijo
kommun handlar just om kommunens klimatarbete. Därmed har kommunen noterat att
klimatprofilen även bidrar till ökad inflyttning (Intervju med Alatossava, 2020).
Det är ju förståeligt att klimatarbetet har haft en ekonomisk effekt. Det är svårt enligt
representanterna för Ijo kommun att förklara hur mycket exakt det aktiva klimatarbetet har
medför till kommunen ur ett ekonomiskt perspektiv. Inom kommunen uppskattar man dock
att det aktiva klimatarbetet har inbringat utomstående investeringar för 200 miljoner euro till
kommunen. Enligt kommunens beräkningar skulle man ha varit tvungen att höja
kommunalskatten med 1,5-2,0 miljoner euro, utan det aktiva, långsiktiga klimatarbetet
(Koppelo, 2020).
Förutom den ekonomiska nyttan så har kommunen fått en massa nytta av arbetet i klimatväg.
Utsläppen har minskat och energiförbrukningen har blivit mindre (Ijo kommuns bokslut,
2019). Det positiva som arbetet medfört med tanke på utsläppen är att det haft en effekt på
hur människorna upplever och värdesätter kommunens klimatarbete. I allmänhet har det
upplevts som bra att Ijo kommun gjort det som många strävar efter. Kommunen vill med sitt
arbete fungera som modell för andra vilket också uppskattas lokalt (Intervju med Alatossava,
2020).
I kapitel två redogjorde jag för att det även finns personer och aktörer som inte accepterar
klimatförändringen. De sk. climate deniers accepterar inte klimatförändringen eftersom de
oftast upplever det som ett privat hot t.ex. ur ett ekonomiskt perspektiv. I Ijo kommun finns
53

Henrik Wickström
det inte mycket kritik angående kommunens klimatarbete. Enstaka negativa kommentarer kan
nu och då ses i offentligheten men enlig kommunens representanter så är kommuninvånarna
full med i arbetet för ett ‘’grönare Ijo kommun’’ (Intervju med Liedes, 2020). Genom en
aktiv kommunikation utåt om det arbete som görs så har man lyckats hålla kritikerna tysta.
Kommuninvånarna har även upplevt den internationella synligheten som en positiv sak så
därmed har man inte velat kritisera det goda som kommunen fått till stånd med det aktiva
klimatarbetet (Intervju med Vuotovesi).
Enligt kommundirektör Ari Alatossava kunde det upplevas i början av personalen att
klimatarbetet inte var något för dem. Det var väldigt viktigt enligt honom att försöka skapa
intresse bland personalen för klimatarbetet. Där har ledningens exempel spelat en viktig roll.
Det har också varit viktigt att visa för personalen hur små saker påverkar helhetsresultatet på
ett positivt sätt. Ingen ska heller ha behövt uppleva att man tappar sina positioner ifall man
misslyckas med de målsättningar man har angående klimatarbetet med tanke på det egna
arbetet (Intervju med Alatossava, 2020).
Ur ett helhetsmässigt perspektiv går det på basis av de diskussioner jag haft med Ijo
kommuns representater att dra den slutsatsen att det finns en konsensus bland
kommuninvånare, beslutsfattare och tjänstemän att det har lönat sig för kommunen att aktivt
arbeta för klimatfrågorna. Arbetet har medfört ett profillyft för kommunen som man i
kommunen misstänker att man aldrig kunde uppnå på eget bevåg.
Inom kommunen har man därför valt att fortsätta med klimatarbetet. Speciellt så har man valt
att satsa på cirkulär ekonomi eftersom man vill försöka lösa problemet med att resurser går
till spillo. Kommunen kommer även i fortsättningen att aktivt gå med i olika samarbeten men
även själv aktivt bidra till ett ökat kunnande angående klimatfrågor. Kommunen kommer
även i fortsättningen att ha de nationella målsättningarna och programmen som grund men
har bestämt att vara mer ambitiösa och inte vara rädda för att sätta upp tuffare mål för
klimatarbetet än man har på nationell nivå (Intervju med Liedes, 2020).
I det här kapitlet har jag ur ett praktiskt perspektiv redogjort för hur klimatarbetet ser ut i
kommunerna i Finland samt vad allt som kommunerna måste beakta i sitt klimatarbete.
Kommunerna är centrala klimataktörer så de har en väsentlig del med tanke på hur vi lyckas
minska våra utsläpp. Därtill har jag redogjort noggrant för hur Ijo kommun arbetar med
54

Henrik Wickström
bromsandet av klimatförändringen. Kommunen arbetar aktivt med klimatfrågan och deras
långsiktiga arbete har även inneburit konkreta resultat i form av mindre utsläpp samt ett
positivt ekonomiskt resultat. Långsiktigheten har varit viktig för kommunen och det är just
därför som kommunen inte vill sluta med det aktiva arbetet man valt att göra lokalt på orten
(Intervju med Vuotovesi, 2020).

7. Sammanfattning av analys och diskussion

7.1 Sammanfattning av fallet

I de tidigaren kapitlen har jag redogjort för den teoretiska bakgrunden då det kommer till
klimatförändringen som ett forskningsämne. Jag har också redogjort för hur kommunerna på
en allmän plan tacklar klimatförändringen lokalt samt förstås för Ijo kommuns ambitiösa
klimatarbete. I det här kapitlet kommer jag sammanfatta mina iakttagelser inom ramen för
min forskning samt föra en diskussion om hela forskningsämnet med beaktandet av teorin
och mitt empiriska material. Jag kommer också att lyfta fram de slutsatser jag fått på basis av
min forskning samt ifall det finns några ämnen som skulle kräva ytterligare forskning.
I inledningen av den här forskningen redogjorde jag för tre forskningsfrågor inom ramen för
min fallstudie som jag ville få svar på. De här tre frågorna var:
1) Vilka orsaker har bidragit till att Ijo kommun lyckats med sitt klimatarbete?
2) Hur har Ijo kommun lyckats med styrningen av sina klimatåtgärder?
3) Kan Ijo kommun fungera som modell för övriga kommuner med tanke på deras
klimatarbete?
I det här underkapitlet kommer jag att redogöra för vilka svar på mina forskningsfrågor jag
fick på basis av det empiriska materialet som jag har berättat om i kapitel fyra.

55

Henrik Wickström

Ijo kommun har arbetat ambitiöst med klimatfrågorna. Min första fråga handlade om vilka
orsaker som bidragit till att Ijo kommun lyckats med sitt klimatarbete. Då jag ser på det
empiriska materialet som jag samlat ihop så kan jag se att det inte finns några entydiga
fenomen som skulle bidra till det att kommunen lyckats med sitt klimatarbete. Ijo kommun
har inte t.ex. några större fördelar med sin geografiska position utan snarare tvärtom.
Kommunen ligger i norra delarna av landet där klimatet är ytterst utmanande speciellt under
vintertiden. Kommunen ligger nära Uleåborg som är en storstad vilket förstås kan skapa en
del möjligheter t.ex. då det kommer till kunnig arbetskraft och arbetsplatsmöjligheter. Hur det
här skulle direkt ha påverkat på ett positivt sätt kommunens klimatarbete så är svårt att
konstatera.
I de forskningsintervjuer som jag hade med Alatossava, Liedes och Vuotovesi (2020) ställde
jag till alla frågan om vad de tror som bidragit till att Ijo kommun lyckats så bra med med sitt
klimatarbete. Alla tre intervjuade lyfter fram några element som de viktigaste: den
gemensamma strategiska viljan, resurserna och näringslivet.
Liedes fungerar själv som kommunfullmäktigeordförande vid Ijo kommun vid
intervjutillfället och han har innehaft posten under flera års tid. Enligt honom så finns det inte
några som helst meningsskiljaktigheter då det kommer till Ijo kommuns profilering som en
klimatvänlig kommun. Politikerna, tjänstemännen och invånarna vill alla dra åt samma håll
vilket enligt honom bär frukt (Intervju med Liedes, 2020). Även Vuotovesi är inne på samma
linje med Liedes och det material som jag redogjort för i det förra kapitlet bevisar att
kommunen aktivt valt att gå in för att inkludera alla i klimatarbetet.
Enligt kommundirektör Alatossava var näringslivets engagemang speciellt i början​ ​av

kommunens klimatarbete ytterst viktigt. Jag har tidigare förklarat att intresset för att satsa på
klimatfrågor egentligen kom från näringslivet. I kommunen upplever man just det här
engagemanget centralt med tanke på framgången (Intervju med Alatossava, 2020).
Kommunen har trots allt valt strategiskt att satsa resurser inom olika delomrdåen med tanke
på klimatarbetet. Kommunen kanaliserar pengar till utvecklingsbolaget Micropolis som ska
fokusera på frågor med hållbar utveckling och klimatförändringen. Det här är ett medvetet val
som kommunen gjort och stödjer även klimatarbetet kommunen gör som helhet.

56

Henrik Wickström
Den andra forskningsfrågan jag hade tangerade styrningen av klimatpolitiken. Kommunen
har starkt lyft fram sitt klimatarbete i kommunens kommunstrategi. Därtill har man tydligt
redogjort för vem som ansvarar för vad inom varje sektor. Arbetet styrs också av den årligen
uppgjorda årsklockan för hur kommunens ska minska sin resursanvändning, som baserar sig
på den vägkarta kommunen utarbetat med tanke på 2050. Det centrala här i arbetet är förstås
uppföljningen som görs årligen i samband med bokslutet. Med den tydliga uppföljningen vill
man säkerställa att saker och ting blir gjorda och att allmänheten ska få tillräcklig info om
klimatarbetet och hur det fortskridit. Ijo kommun har ytterst noggrant funderat ut hur man ska
involvera alla i klimatarbetet. Kommunen betonar också att klimatarbetet får inte bli en
belastning utan det måste ske som en naturlig del av den vardagliga verksamheten precis
inom alla sektorer i kommunen (Intervju med Vuotovesi, 2020).
Ijo kommun agerar på ett exemplariskt sätt då det kommer i till hanterandet av åtgärder för att
bromsa klimatförändringen lokalt. I nästa underkapitel kommer jag att noggrannare gå in på
min forskningsfråga om vad exakt andra kommuner kunde ta modell av eller om Ijo kommun
agerar på ett unikt sätt som är svårt att följa.

7.2 Diskussion

I min forskning har jag speciellt lagt vikt vid att forska i hur Ijo kommun lyckats verkställa
sin klimatpolitik i verkligheten i kommunens verksamhet så att det faktiskt blivit resultat av
det. Enligt Kern och Lenhart (2015) är det inte så stor skillnad på hurdan förvaltningsmodell
kommunen har då det kommer till förvaltandet av klimatfrågorna. Det viktigaste är att man
inom ledningen väljer att prioritera klimatfrågorna. Det är ledningen som visar modell för hur
alla ska agera. I enlighet med de intervjuer samt det material jag samlat ihop vid Ijo kommun
så har man i kommunen aktivt jobbat med att ledningen visar gott exempel då det kommer till
hanterandet av klimatfrågan. Kommundirektör Alatossava betonade att ledningens aktiva roll
i klimatarbetet lokal är viktigt med tanke på att engagera hela kommunen i klimatarbetet
(Intervju med Alatossava, 2020). Därmed kan man säga att Ijo kommuns ledning agerar
exemplariskt i ledningen åtminstone då det kommer till det vad tidigare forskning kan bevisa
angående klimatarbete.
I den tidigare forskningen Kern och Lenhart (2015) hade låtit göra var det även viktigt att ha
57

Henrik Wickström
en tydlig arbetsfördelningen angående klimatfrågorna inom organisationen. Även tillräckliga
resurser samt involverandet av omgivningen som t.ex. näringslivet och andra organisationer
sågs som mycket viktigt för att lyckas med implementerandet av klimatåtgärderna. I Ijo
kommun har man lagt tydligt fokus på hur man ska dela upp arbetet angående klimatfrågorna.
Ansvarsfördelningen mellan sektorerna är tydlig och man har även byggt upp en tydlig
struktur för uppföljningen. Man har dessutom en ledningsgrupp för klimatfrågorna.
Utvecklingsbolaget har ett speciellt ansvarar angående det lokala klimatarbetet.
Ijo kommun satsar också resurser på klimatarbetet. I utvecklingsbolaget Micropolis satsar
man årligen 150 000 euro vilket är en omfattande summa som nästan direkt styrs till
klimatarbetet. Inom kommunen har man även medvetet satsat på att tjänstemännen ska ha tid
med att jobba med klimatärenden. Kommunen har också lyckats involvera kommuninvånare
med i klimatarbetet t.ex. genom olika aktiviteter. Kommuninvånarna har även varit nöjda
med den synlighet klimatarbetet medfört. Ijo kommun har också valt att ta en aktiv roll med
att ingå i flera samarbeten som har hjälpt dem i klimatarbetet vilket också enligt forskning har
stött andra kommuner i deras klimatarbete och i implementerandet av klimatpolitiken
(Lenhart & Kern, 2015),
Då man jämför den teori som jag haft som min referensram för min forskning med det
empiriska materialet så kan man konstatera att Ijo kommun agerar i enlighet med de
rekommendationer i flera fall som tidigare forskning har bevisat att stödjer kommunernas
arbete i att implementera klimatåtgärder samt styra klimatpolitiken i den verkliga
verksamheten. Inom kommunen har man helhetsmässigt och på ett ambitiöst sätt valt att
fundera hur man ska agera så att man verkligen ska kunna uppnå konkreta målsättningar med
klimatåtgärderna.
Ifall Ijo kommun kunde användas som modell för andra kommuner i hanterandet av
klimatfrågan var min tredje forskningsfråga. Det är kanske inte möjligt att dra den slutsatsen
att så som Ijo kommun agerar skulle lyckas på andra håll. Mycket av Ijo kommuns framgång
i minskandet av utsläppen handlar om just att aktivera t.ex. näringslivet i klimatarbetet. Det
var även näringslivet som var den drivande kraften i kommunens klimatarbete (Intervju med
Vuotovesi, 2020).
Ijo kommun har inte heller valt att direkt följa de riktlinjer som staten har har angående
58

Henrik Wickström
klimatarbetet. Ijo har från början haft mer ambitiösa målsättningar än man haft på riksnivå.
Man har inte aktivt följt med det som man gjort på nationell nivå utan man har valt att gå en
egen linje i arbetet. Det är dock få kommuner som lyckats med arbetet så bra som Ijo
kommun vilket är anmärkningsvärt. Trots att kommuner i allmänhet vet att klimatarbetet
kräver resurser så har kommuner t.ex. gått med i HINKU-nätverket och accepterat de strama
målsättningarna i nätverket, bl.a. på minskandet av utsläppen med 80 procent. Ijo kommun
har som en aktiv klimatkämpe faktiskt aktivt arbetat på ett långsiktigt sätt för att uppnå
målsättningarna man själva fastställt.
Långsiktigheten i klimatarbetet är en viktig del av en lyckad klimatpolitik. Det är även något
som Ijo kommun satsat på. Som jag vid flera tillfällen beskrivit finns det en politisk
överenskommelse om att det här med klimat är något som man vill att kommunen ska satsa
på. Det här påverkar förstås resultatet i klimatarbetet på ett positivt sätt. Det blir inte onödiga
prioriteringsdiskussioner vilka annars kan vara vanliga.
Oftast brukar klimatfrågan komma i konflikt med ekonomin. Det är ju värt att att analysera
ifall Ijo kommun lyckats lika bra med sitt klimatarbete om man inte hade kunnat visa direkt
nytta i ekonomisk väg i form av t.ex. skatteintäkter som man får från vindkraftverken man
byggt runtomkring i kommunen. Nu har Ijo kommun lyckats med att minska utsläppen men
även fått ekonomisk vinst till kommunen från den aktivitet de gjort (Ijo kommun, 2020a).
Därmed har det inte uppstått en intressekonflikt i kommunen som annars vid klimatfrågor
kan vara vanlig. Det kan med andra ord konstateras att näringslivets aktiva grepp om
klimatarbetet i Ijo kommun har varit en viktig del i det varför Ijo kommun lyckats bra med att
bromsa klimatförändringen lokalt.
Ijo kommun är en relativt liten kommun. Enligt tidigare forskning jag redogjort för brukar de
mindre kommunerna oftast ha sämre beredskap att tackla klimatförändringen främst på grund
av de små resurserna man har (Juhola, 2012). Ijo kommun kan som sagt klassificeras till en
mindre kommun. Varför kommunen lyckats med sin klimatpolitik så bra handlar långt om
samma orsaker som gällande styrningen och implementeringen av klimatåtgärderna.
Kommunen har satsat resurser, involverat näringslivet och kommuninvånare samt jobbat
långsiktigt med klimatfrågorna vilket har burit frukt. Kommunen har därmed visat att även
mindre kommuner kan lyckas med klimatarbetet.

59

Henrik Wickström
I regeringsprogrammet Marin (2019) lyfter man upp klimatförändringen och bekämpandet av
den ur flera olika perspektiv. Det som dock är anmärkningsvärt är sättet hur staten stödjer
kommunernas klimatarbete. Jag har i min forskning konstaterat att en stor del av utsläppen
produceras i kommunerna. Därmed är det viktigt att få kommunerna att satsa på att minska
sina utsläpp. Det är just därför man inom miljöministeriet valt att öka antalet projektbidrag
och projektstöd för olika ändamål och projekt med vilka man vill bromsa klimatförändringen
lokalt. Det här verkar dock som ett byråkratiskt system. Ijo kommun har inte ansökt mycket
stöd från staten utan kommunen har utvecklingsbolaget Micropolis som gör det här.
Micropolis ansöker också främst om projektstöd som stödjer näringslivet. En väsentlig fråga
är att hjälper de här relativt styva projektbidragen de facto kommunernas klimatarbete?
Skulle de inte vara klokare av staten att t.ex styra en del av statsbidragen i enlighet med hur
kommunerna hanterar sina klimatfrågor? Det här är en fråga som skulle enligt min mening
vara värd att forska i eftersom flera kommuner upplever att det kan vara meningslöst att
jobba aktivt med att lokalt stoppa klimatförändringen i och med att man kanske inte får
direkt en nytta som man kan påvisa.
Den här ‘’nyttan med klimatarbetet’’ är något som är viktigt att man kan påvisa. Det här är
också något Ijo kommun lyckats med främst tack vare en noggrann uppföljning av sitt
klimatarbete med bl.a. noggranna indikatorer som man följer upp klimatarbetet med i
samband med bokslutet. Ijo kommun kan konstant berätta om vad den uppnått i klimatväg
vilket förstås sporrar alla ytterligare att satsa på klimatarbetet. Enligt den forskning jag även
använt mig av i denna avhandling (t.ex. Hoppe, 2016) har lyft fram vikten av positiviteten
och uppföljandet av klimatarbetet.
Ijo kommun har självständigt varit aktiv i hanterandet av klimatfrågan. Trots att Finland ur ett
historiskt perspektiv varit ganska aktiv i hanterandet av klimatfrågor i enlighet med tidigare
forskning är det den lokala aktiviteten som varit avgörande med tanke på att Ijo kommun
lyckats med sitt klimatarbete (Kerkkänen, 2010). Utan Ijo kommuns egna engagemang hade
man inte uppnått det resultat man velat.

60

Henrik Wickström

8. Avslutande kapitel

8.1 Slutsatser

I det här underkapitlet redogör jag för de slutsatser jag kommit fram till i min forskning. I
slutet av det här underkapitlet så kommer jag att komma fram med frågor som kunde vara bra
att beakta med tanke på framtida forskning. Samtidigt kommer jag att dra slutsatser med
tanke på mina forskningsfrågor jag ställde i början av min forskning.
Klimatarbetet är inte en helhet som kommunerna i Finland måste satsa på ur ett
lagstiftningsperspektiv. Kommunerna måste i samband med olika processer beakta påverkan
på miljön i enlighet med miljökonsekvensebedömningar i samband med diverse beslut.
Kommunerna är centrala aktörer med tanke på bekämpandet av klimatförändringen.
Kommunerna ansvarar för viktiga frågor som markanvändning och kollektivtrafik som är
viktiga sektorer med tanke på klimatförändringen. Därtill gör kommunerna en massa
anskaffningar vilka även kan resultera i en mängd utsläpp.
Ijo kommun utmärker sig som en verklig föregångare i hur en kommun kan hantera
klimatfrågan. Kommunen har aktivt satsat resurser på klimatarbetet likaså som man sett till
att anställda på kommunen har tillräckligt med tid att arbeta med frågor tangerande
klimatförändringen. Man har aktivt försökt se till att involvera hela samhället i klimatarbetet.
En speciellt stor roll har näringslivet som får stöd t.ex. i att skapa en grön omställning i sin
verksamhet från det lokala utvecklingsbolaget Micropolis.
Ijo kommun har agerat exemplariskt och därmed kan jag konstatera på basis av det empiriska
och teoretiska materialet att Ijo kommun lyckats med sitt klimatarbete på grund av de
ovanstående faktorerna. Ijo kommuns aktiva grepp och det helhetsmässiga perspektivet om
hur man ska handha klimatfrågorna har bidragit till det lyckade klimatarbetet. Det här kan
också som ses som svar på min första och andra forskningsfråga.

61

Henrik Wickström
Hur staten uppmuntrar till klimatarbete är också en väsentlig del av kommunernas
klimatarbete. Det är kommunerna som ska försöka konkret verkställa klimatåtgärder för att
uppnå de målsättningar som man godkänner på global och europeisk nivå. Det är dock staten
i Finland som ska styra vem som ska göra vad. Där har regeringen speciellt en nyckelroll.
Tyvärr så har man inte konkretiserat vad kommunernas roll egentligen är i klimatarbetet.
Staten försöker genom olika bidrag uppmuntra kommunerna till aktivt klimatarbete men i och
med att kommunerna har en stark självstyrelse så är de inte tvungna att aktivt bekämpa
frågan. Därmed kunde det vara mer angeläget att ha bättre styrmekanismer eller ‘’morötter’’
för kommunerna att aktivt bekämpa klimatförändringen lokalt. Kommunerna har förklarat att
resursbristen är en central utmaning då det kommer till att bekämpa klimatförändringen. Ijo
kommun har dock agerat självmant i det här ärendet vilket är anmärkningsvärt. Man har valt
att satsa egna resurser men även aktivt ansökt om projektbidrag t.ex. från EU-nivå.
Ijo kommun kan fungera som en modellkommun för andra kommuner hur man ska gå
tillväga för att lyckas med klimatarbetet. Ett ledarskap som ser möjligheter i klimatarbetet
och där man aktivt involverar kommuninvånare och andra organisationer bär resultat.
Framför allt är det Ijo kommuns aktiva grepp som har varit avgörande för att kommunen
lyckats med klimatarbetet. Det är dock anmärkningsvärt att notera att kommunen fått
ekonomisk vinning av sitt klimatarbete vilket fungerat som en bra ‘’motor’’ för klimatarbetet.
Med tanke på att andra kommuner ska kunna agera lika aktivt som Ijo kommun gällande
klimatarbete måste man kunna påvisa att arbetet lönar sig och att arbetet omfattas av en stor
del av invånarna och deras representanter, det vill säga, politikerna. Det här ser jag som svar
på min tredje forskningsfråga.
En anmärkningsvärd fråga som skulle kräva djupare forskning handlar om vad det är som
egentligen sporrar kommunerna i deras klimatarbete. Nu hade näringslivet en aktiv roll då det
kom till att inleda det aktiva klimatarbetet i Ijo kommun. Det här föranledde till mer
arbetsmöjligheter vilket alltid är en positiv sak för en mindre ort. Även skatteintäkterna har
ökat i kommunen bl.a. i och med det ökade antalet av vindkraftverksanläggningar. Den
ekonomiska vinning Ijo kommun fått har varit betydande och det skulle vara intressant att
forska noggrannare i det ifall kommunerna skulle vara lika aktiva att jobba med klimatfrågan
som Ijo kommun ifall det inte skulle skapa en lika kraftig ekonomisk tillväxt.
Ijo kommun har också valt att arbeta med klimatfrågan på ett långsiktigt sätt vilket är mycket
62

Henrik Wickström
viktigt med tanke på slutresultatet. Det långsiktiga arbetet stöds av en regelbunden
uppföljning vilket Ijo kommun gör. Med att följa upp arbetet kan man bevisa att man på
årsnivå lyckats med arbetet. Oftast brukar man se en förändring i klimatet först på längre sikt.
Ijo har dock valt att bevisa hur man årligen kan uppnå resultat vilket medverkar positivt i
uppmuntrandet till klimatårgärder lokalt.
En annan fråga som skulle behöva djupare analys handlar om statens sätt att kunna stödja och
uppmuntra kommunerna till klimatarbete. I och med att kommunerna har en stark
självstyrelse måste staten kunna komma med tillräckligt lockande och intressanta stödformer
till kommunerna ifall staten verkligen vill att kommunerna ska ta en aktivare roll i
bekämpandet av klimatförändringen. Det är viktigt att analysera och forska vidare i hurdana
stöd som kommunerna skulle behöva och vara intresserade av så att det skulle sporra dem att
agera aktivare i klimatfrågor.

8.2 Avslutning

I den här avhandlingen har jag bekantat mig med Ijo kommuns klimatarbete. Jag har med
hjälp av en fallstudie skapat förståelse för varför Ijo kommun lyckats så bra med sitt
klimatarbete.
Kommunerna är väsentliga aktörer då man vill bekämpa klimatförändringen. Trots att det är
många kommuner som har ambitiösa klimatmålsättningar brukar det konkreta klimatarbetet
bli minimalt ifall man inte aktivt prioriterar det genom egna resurser och aktivt helhetstänk
där alla sektorer internt i kommunen involveras utan att glömma invånarna. En noggrann
uppföljning av klimatarbetet är också viktigt för att bevisa att det arbete man gjort faktiskt
gett resultat. I det arbetet har Ijo kommun verkligen lyckats.
Den här forskningen ska ge en helhetsbild på hur en kommun agerat då det kommer till att
bekämpa klimatförändringen. Jag hoppas att den här forskningen ska fungera som stöd för de
kommuner som planerar sitt klimatarbete lokalt. Ett speciellt fokus har jag satt på
implementeringen som säkert är den mest utmanande delen i klimatpolitiken för kommunerna
i och med att det inte nödvändigtvis finns kunnande i klimatfrågor i kommunerna.

63

Henrik Wickström
Eftersom klimatförändringen är ett centralt politiskt diskussionsämne internationellt kommer
även kommunerna allt mer bli tvungna att hantera klimatfrågor lokalt. Här är staten och
framför allt regeringen samt den befintliga lagstiftningen i central roll för att uppmuntra
kommunerna till lokala åtgärder för att bekämpa klimatförändringen. Hur det här kommer att
främjas nationellt är något som man säkert kommer att debattera om i Finland under de
kommande åren speciellt i och med att EU men också Finland håller på att uppdatera sin
klimatlagstiftning.
Tillslut vill jag också rikta ett tack till Ijo kommuns representanter som medverkat i mitt
forskningsprojekt och bidragit med relevant info angående min forskning.

9. Källor

Alatossava, A.​ (2020). ​Forskningsintervu med Ijo kommuns kommundirektör Ari Alatossava
Antikainen, K., & Jalonen, P.​ (2020). ​Ilmastonmuutos ja kunnat.​ (). ​www.kuntaliitto.fi​:
Kommunförbundet.
Bryman, A.​Samhällsvetenskapliga metoder​ (3 uppl.) Liber.
Bulemnthal, G.​ (2010). ​Aviation and Climate change​ (1 uppl.)
Bulkeley, H.​ (2013). ​Cities and Climate Change.​ Routledge.
Carter, T., & Kankaanpää, S.​ (2003). ​Esiselvitys ilmastonmuutokseen sopeutumisesta
Suomessa : A preliminary examination of adaptation to climate change in Finland​ Suomen
Ympäristökeskus.
Collomb, J. ​(2014). The Ideology of Climate Change Denial in theUnited States. Hämtad
från ​https://journals.openedition.org/ejas/10305
Convenant of Mayors​. (2020). Convenant of Mayors community. Hämtad från
https://www.covenantofmayors.eu/about/covenant-initiative/covenant-in-figures.html
Daly, H. E. ​(2005). Economics in a full world.​ Scientific American,
64

Henrik Wickström

Eggelton, R. A.​ (2013). ​A short introduction to climate change​ Cambridge University Press.
EU commission. ​(2020). European climate law – achieving climate neutrality by 2050.
EU-kommissionen​. (2020). En europeisk grön giv. Hämtad från
https://ec.europa.eu/info/strategy/priorities-2019-2024/european-green-deal_sv
FISU-nätverket. ​(2015). Tietoa Fisusta.
Greaker, M. m. f.​ (2013). A Kantian approach to sustainable development indicators for
climate change.

Gupta, J.​ (2010). A history of international climate change policy.
doi:​https://doi.org/10.1002/wcc.67
Häikiö, L. ​(2000). ​Kuntien paikallisagendat ja kestävän kehityksen ohjelmat: tavoitteet,
prosessi ja sisältö sekä kestävä yhdyskuntakehitys -teeman huomioiminen
Ympäristöministeriö.
Hannah, L.​ (2015). ​Climate change biology ​ (Second uppl.) Academic Press.
Harboe, T.​ (2013). ​Grundläggande metod - den samhällsvetenskapliga uppsatsen​ (1 uppl.)
Samfundslitteratur.
Hiilineutraalitkunnat.​ (2020). Hinku-verkosto. Hämtad från
https://www.hiilineutraalisuomi.fi/fi-FI/Hinku
Hoppe, T.​ m.fl. (2016). Presenting a Framework to Analyze Local Climate Policy and Action
in Small and Medium-Sized Cities.
Ijo kommun.​ (2017a). Iin kunnanhallitus . Hämtad från ​https://www.ii.fi/kunnanhallitus
Ijo kommun.​ (2017b). Iin kunnanvaltuusto. Hämtad från ​https://www.ii.fi/kunnanvaltuusto

65

Henrik Wickström
Ijo kommun.​ (2018a). ​Iin kuntastrategia 2018-2025.​ (). ​www.ii.fi​: Iin kunta.
Ijo kommun​. (2018b). ​Resurssiviisas Ii t - ympäristöstrategia iekartta.​ (). ​www.ii.fi​: Iin
kunta.
Ijo kommun​. (2019a). ​Iin kunnan talousarvio 2020.​ (). ​www.ii.fi​: Iin kunta.
Ijo kommun​. (2019b). ​Resurssiviisas Ii tiekartta - Kasvava, viihtyisä ja elinvoimainen,
luovasti uudistuva kunta - 2020.​ (). Hemsida: Ijo kommun.
Ijo kommun.​ (2020a). ​Ijo kommuns bokslut 2019.​ ().
Ijo kommun​. (2020b). ​Tavoitteet ja toteutuma - Resurssiviisas Ii tiekartta Kasvava, viihtyisä
ja elinvoimainen, luovasti uudistuva kunta - 2019.​ (). Iin kunta: Iin kunta.
Ijo kommun.​ (2020c). Iin kunta, yhtiö ja osakkuudet. Hämtad från
https://www.ii.fi/yhtiot-ja-osakkuudet
Ilmastoareena​. (2020). Ilmastoareena. Hämtad från ​https://www.ilmastoareena.fi/
Itkonen, J.​ (2020). Välineet ilmastonmuutoksen hillitsemiseksi.​ Ilmastoraportti, ​Hämtad
från ​https://www.ilmastoraportti.fi/
Jenkins, A​. (2011). ​ Climate change adaptation : ecology, mitigation, and management​ New
York : Nova Science Publishers c2011.
Juhola, S. ​(2012). Regional challenges of climate change adaptation in Finland: examining
the ability to adapt in the absence of national level steering.
doi:​https://doi.org/10.1080/19463138.2014.889020
Kentala-Lehtonen, J.​ (2019). ​Climate change as problem of direction and pace of transition
: large Finnish business actors’ identity, interests, and political response strategies to
climate politics ​, Tampereen yliopisto).
66

Henrik Wickström
Kerkkänen, A.​ (2010). ​Ilmastonmuutoksen hallinnan politiikka : kansainvälisen
ilmastokysymyksen haltuunotto Suomessa ​, Tampereen Yliopisto).
Klosterman, J. m.fl. ​(2018). Towards a framework to assess, compare and develop
monitoring and evaluation of climate change adaptation in Europe.Hämtad från
https://link-springer-com.ezproxy.vasa.abo.fi/article/10.1007/s11027-015-9678-4#Abs1
Koppelo, H​. (2020). Tuulivoimaa, uudenlaista metsänhoitoa, energiansäästöä –
kunnianhimoinen ilmastostrategia on tuonut Iin kuntaan jo 200 miljoonaa euroa investointeja.
Hämtad från
https://www.mustread.fi/artikkelit/tuulivoimaa-uudenlaista-metsanhoitoa-energiansaastoa-ku
nnianhimoinen-ilmastostrategia-on-tuonut-iin-kuntaan-jo-200-miljoonaa-euroa-investointeja/
Kuisma, J​. (2019). ​Paikallinen ilmastopolitiikka ​ (1 uppl.) KAKS.
Kukkonen, A. m.fl​. (2019). The Science–Policy Interface as a Discourse Network: Finland’s
Climate Change Policy 2002–2015. doi:​http://dx.doi.org/10.17645/pag.v8i2.2603
Kuntaliitto.​ (2017). Iin kunta palkittiin Euroopan ilmastomyönteisimpänä. Hämtad Okt
112017 från
https://www.kuntaliitto.fi/ajankohtaista/2017/iin-kunta-palkittiin-euroopan-ilmastomyonteisi
mpana
Larsen, A. K​. (2009). ​Metod helt enkelt - en introduktion till samhällsvetenskaplig metod​ (1
uppl.) Fagbokforlaget.
Lasco, R., & m.fl.​ (2012). The role of local government units in mainstreaming
climate-change adaptation. I M. Salih (Red.), ​Local Climate Change and Society​ (s. 54-73)
Taylor & Francis Group.

67

Henrik Wickström
Lenhart & Kern.​ (2015). Governing climate change in Dutch cities: anchoring local climate
strategies in organisation, policy and practical implementation.​ Local environment., ​Hämtad
från
https://www.tandfonline.com/doi/abs/10.1080/13549839.2014.892919?journalCode=cloe20
Lenhart, J. m. fl.​ (2014). Cities as learning organisations in climate policy: the case of
Malmö.​6​(1) doi:​https://doi.org/10.1080/19463138.2014.889020
Liedes, T​. (2020). Forskningsintervju med Ijo kommuns kommunfullmäktigeordförande
Timo Liedes.
Lipper, L. m.fl.​ (2018). ​Climate Smart Agriculture : Building Resilience to Climate Change
Cham : Springer International Publishing 2018.
Lyytimäki, J. ​(2012). ​The environment in the headlines : newspaper coverage of climate
change and eutrophication in Finland ​ (42 uppl.) Finnish Environment Institute.
Mainio, T.​ (2019). Tuulivoima tuo isäntäkunnille jopa miljoonatulot kiinteistöveroina.
Hämtad från
https://kuntalehti.fi/uutiset/talous/tuulivoima-tuo-isantakunnille-jopa-miljoonatulot-kiinteisto
veroina/
Micropolis.​ (2020). Micropolis Oy . Hämtad från ​https://www.greenpolis.fi/
Miettinen, V​. (2019). Kuntaliitto toivoo valtiolta vahvaa panostusta kuntien ilmastotyöhön –
ilmastonmuutokseen varautumisesta puuttuu vastuunjako. Hämtad från
https://kuntalehti.fi/uutiset/tekniikka/kuntaliitto-toivoo-valtiolta-vahvaa-panostusta-kuntien-il
mastotyohon-ilmastonmuutokseen-varautumisesta-puuttuu-vastuunjako/
NTM-centralen​. (2020). NTM-centralerna. Hämtad från
https://www.ely-keskus.fi/sv/ely-keskukset
68

Henrik Wickström
Piispa, M., & Myllyniemi, S.​ (2019). Nuoret ja ilmastonmuutos : Tiedot, huoli ja toiminta
Nuorisobarometrien valossa.​ Yhteiskuntapolitiikka-lehti, ​Hämtad från
https://www.julkari.fi/handle/10024/137610
Rainio, M.​ (2017). Kunika katsoa ilmastonmuutosta? Näkymätön ilmasto, osallisuus ja taide.
Reckien, D. e. a​. (2018). How are cities planning to respond to climate change? Assessment
of local climate plans from 885 cities in the EU-28.​ Journal of Cleaner Production, ​(191),
207-221.
Regeringsprogrammet Marin​ , (2019).
Riekkinen,​ V. m. f. (2020). ​Kohti hiilineutraalia kuntaa: ilmastoverkoston vaikutus kunnan
ilmastotyöhön ja päästöihin.​ (). helda.helsinki.fi: SYKE.
Schmidt-Thome, P.​ (2013). ​Climate Change Adaptation in Practice : From Strategy
Development to Implementation​ (1 uppl.) John Wiley & Sons, Incorporated.
Sitra​. (2018). ​Kuntien ilmastotavoitteet ja -toimenpiteet.​ ().Sitra.
Surampalli, Rao Y. m. fl.​ (2013). ​ Climate change modeling, mitigation, and adaptation
American Society of Civil Engineers.
SYKE​. (2020). SYKE - KUNTIEN JA ALUEIDEN KHK-PÄÄSTÖT. Hämtad Besökt
29.11.2020 från ​https://paastot.hiilineutraalisuomi.fi/
Tjora​, A. (2010). ​Från nyfikenhet till systematisk kunskap​ (1 uppl.) Studentlitteratur AB,
Lund.
Tuusa​, R. m. f. (2013). Preparing for Climate Change: Planning Adaptation to Climate
Change in the Helsinki Metropolitan Area, Finland. I P. m. f. Schmidt-Thome (Red.), ​Climate
Change Adaptation in Practice : From Strategy Development to Implementation

69

Henrik Wickström
Vichtis kommun.​ (2020). Meidän ilmastotyömme, Vihdin kunta. Hämtad från
https://www.vihti.fi/asuminen-ja-ymparisto/ilmastoystavallisempi-vihti/meidan-ilmastotyom
me/
Vuotovesi​ Leena. (2020). ​Forskningsintervju med Micropolis vd Leena Vuorovesi
Yin​, R. (2013). ​Kvalitativ forskning från start till mål​ (1 uppl.) Studentlitteratur AB, Lund.
Ympäristöministeriö​. (2020a). Ilmastolainsäädäntö. Hämtad från
https://ym.fi/ilmastolainsaadanto
Ympäristöministeriö​. (2020b). Internationella klimatförhandlingar . Hämtad från
https://ym.fi/sv/internationella-klimatforhandlingar
Ympäristöministeriö​. (2020c). Klimatavtalet från Paris. Hämtad från
https://ym.fi/sv/klimatavtalet-fran-paris
Ympäristöministeriö​. (2020d). Kuntien ilmastoratkaisut -ohjelma 2018–2023. Hämtad från
https://ym.fi/kuntien-ilmastoratkaisut-ohjelma-2018-2023
Zeemering​, E. (2017). Sustainability management, strategy and reform in local government,
Public Management Review,

Lagstiftning

Grundlagen, (1999a).
Markanvändnings- och bygglag, (1999b).
Klimatlag, (2015a).
Kommunallagen, (2015b).

70

Henrik Wickström

71

