Västnyländska
En folkdialektologisk studie om de dialektala attityderna och
identiteten bland ungdomar i Karis, Ekenäs och Hangö

Tommy Holm, 36748
Pro gradu-avhandling i svenska språket
Handledare: Lotta Collin
Fakulteten för humaniora, psykologi och teologi
Åbo Akademi
Åbo, 2020

Tommy Holm
ÅBO AKADEMI – FAKULTETEN FÖR HUMANIORA, PSYKOLOGI OCH
TEOLOGI
Abstrakt för avhandling pro gradu
Ämne: Svenska språket
Författare: Tommy Holm
Arbetets titel: Västnyländska - En folkdialektologisk studie om de dialektala attityderna och
identiteten bland ungdomar i Karis, Ekenäs och Hangö
Handledare: Lotta Collin
Handledare: Abstrakt: Syftet med avhandlingen är att undersöka de dialektala attityderna och identiteten hos
gymnasieelever från Karis, Ekenäs och Hangö, genom att studera informanternas förhållande till
standardsvenska, deras egen och andras dialekt. I undersökningen är jag även intresserad av
västnyländska gymnasieelevers beskrivning av den lokala dialekten. Jag granskar vilka
dialektdrag som de unga informanterna har identifierat och redogör för både skillnader och
likheter mellan ungdomarnas dialektbeskrivningar. Vid jämförelsen mellan de tre orternas
resultat tar jag fasta på skärningspunkter som kan bekräfta den eventuella förekomsten av en
gemensam västnyländsk varietet. Resultatet från den här studien jämförs dessutom med tidigare
folkdialektologiska undersökningar i Svenskfinland och Sverige.
Materialet för undersökningen utgörs av en enkät som sammanlagt 161 gymnasieelever har
besvarat. Av informanterna kommer 49 från Karis, 78 från Ekenäs och 34 från Hangö.
Undersökningens resultat visar att de västnyländska informanterna har en mestadels kritisk attityd
till varandras dialekter och till svenskan i både Tenala och Närpes, medan de förhåller sig relativt
positivt till högstatusvarieteten i Helsingfors. Flertalet av gymnasieeleverna, i synnerhet männen,
uppger sig tala mera dialekt än standardsvenska och upplever samtidigt att bevarandet av
dialekter är viktigt. Majoriteten av informanterna från Karis, Ekenäs och Hangö har tagit fasta på
den egna dialektens kortstavighet, artikelsynkope och adjektivändelse -er. Det faktum att exakt
samma särdrag synliggjordes på de tre orterna, bekräftar att det existerar en relativt enhetlig
västnyländsk dialekt. Gymnasieelevernas förslag på dialektetiketter såsom västnyländska och
blandning av dialekter understryker även detta. Jämförelsen av mitt resultat och tidigare studier
visade bl.a. att det fanns skillnader mellan informanternas dialektala attityder och beskrivningar
av dialektdrag, medan det däremot påträffades likheter i deras dialektala beteckningsteknik.
Nyckelord: Karisdialekt, Ekenäsdialekt, Hangödialekt, folklingvistik, folkdialektologi,
perceptuell dialektologi, dialekt, attityder, identitet
Datum:
Abstraktet godkänt som mognadsprov:

Sidantal: 69 + 10

Tommy Holm

Innehållsförteckning

1

2

3

Inledning ........................................................................................................................... 1
1.1

Bakgrund ..................................................................................................................... 1

1.2

Syfte och forskningsfrågor .......................................................................................... 5

Teoretiska utgångspunkter ............................................................................................. 7
2.1

Folklingvistik .............................................................................................................. 7

2.2

Folkdialektologi .......................................................................................................... 8

2.3

Språkliga attityder och språklig identitet .................................................................... 9

Material ........................................................................................................................... 14
3.1

4

De västnyländska orterna .......................................................................................... 14

3.1.1

Karis och Ekenäs................................................................................................ 14

3.1.2

Hangö ................................................................................................................. 15

3.2

Enkäten och datainsamlingen .................................................................................... 16

3.3

Informanterna ............................................................................................................ 18

Resultat ........................................................................................................................... 20
4.1

Allmänna språkfrågor ................................................................................................ 20

4.1.1

Språklig bakgrund .............................................................................................. 20

4.1.2

Språkanvändning................................................................................................ 22

4.1.3

Dialekt eller standardsvenska ............................................................................ 23

4.2

Den egna dialektens etiketter .................................................................................... 28

4.2.1

Kariska ............................................................................................................... 28

4.2.2

Ekenäsdialekt ..................................................................................................... 29

4.2.3

Hangödialekt ...................................................................................................... 30

4.3

Särdrag och dialektord .............................................................................................. 32

4.3.1

Karisdialektens särdrag och dialektord .............................................................. 33

4.3.2

Ekenäsdialektens särdrag och dialektord ........................................................... 36

4.3.3

Hangödialektens särdrag och dialektord ............................................................ 39

4.3.4

Dialektdrag och dialektord i Västnyland ........................................................... 42

Tommy Holm
4.4

4.4.1

Karisinformanternas förslag på likartade dialekter ............................................ 43

4.4.2

Ekenäsinformanternas förslag på likartade dialekter ......................................... 44

4.4.3

Hangöinformanternas förslag på likartade dialekter .......................................... 45

4.4.4

Dialekten som identitetsmarkör ......................................................................... 46

4.5

Dialektala attityder i Västnyland ............................................................................... 48

4.5.1

Attityder till dialekten i Karis ............................................................................ 48

4.5.2

Attityder till dialekten i Ekenäs ......................................................................... 49

4.5.3

Attityder till dialekten i Hangö .......................................................................... 51

4.6

5

Dialektens unicitet och funktion som identitetsmarkör............................................. 43

Attityder till dialekter på andra orter ......................................................................... 52

4.6.1

Attityder till dialekten i Helsingfors .................................................................. 52

4.6.2

Attityder till dialekten i Tenala .......................................................................... 53

4.6.3

Attityder till dialekten i Närpes.......................................................................... 54

4.6.4

Attityderna till dialekterna i Helsingfors, Tenala och Närpes ........................... 55

Sammanfattande diskussion ......................................................................................... 57
5.1

Talas mera dialekt eller standardsvenska? ................................................................ 57

5.2

Behärskandet av standardsvenska och dialektens framtid ........................................ 58

5.3

Hur betecknas den egna dialekten? ........................................................................... 60

5.4

Informanters beskrivning av identifierade dialektdrag ............................................. 62

5.5

Informanternas attityder till den egna dialekten ........................................................ 63

5.6

Informanternas attityder till dialekterna på andra orter ............................................. 65

5.7

Slutsatser ................................................................................................................... 66

5.8

Konstruktiva kommentarer och förslag till fortsatt forskning ................................... 68

Referenser ............................................................................................................................... 70
Bilaga 1: Enkäten................................................................................................................... 75

Tommy Holm

1
1.1

Inledning

Bakgrund

Inom det dialektologiska forskningsfältet finns den egna vetenskapsgrenen folkdialektologi,
som också går under benämningen perceptuell dialektologi (Bijvoet och Fraurud 2015:110).
Till skillnad från den traditionella dialektologin är folkdialektologin inriktad på regionala
varieteter utgående från lekmännens perspektiv och man tar informanternas uppfattningar och
åsikter i beaktande. Min egen studie placerar sig inom ramarna för folkdialektologin, eftersom
jag undersöker västnyländska gymnasieelevers dialektala attityder och identitet. Till följande
presenteras tidigare folkdialektologisk forskning i Svenskfinland, därefter forskningsläget för
dialekterna i Västnyland och slutligen ges en överblick över de västnyländska dialektdragen
och en sammanfattning av forskningsluckorna.
I jämförelse med andra forskningstraditioner är folkdialektologin relativt ny och de
folkdialektologiska studierna som hittills har bedrivits i Svenskfinland har främst berört olika
orter i Österbotten, huvudstadsregionen, Östnyland och Åboland. Utgående från vad dessa
undersökningar har inriktat sig på, har jag delat upp de tidigare folkdialektologiska studierna i
tre kategorier. För det första finns det undersökningar som har jämfört informanternas
uppfattning om sin egen dialekt med deras egentliga språkproduktion. Rabb (2014) undersökte
hur Vasabornas uppfattning av den lokala variationen motsvarade deras eget språkbruk och tog
fasta på hur utomspråkliga faktorer som talarnas ålder, kön och sociala klass påverkade
språkformen. I likhet med Rabb baserade Björkvik (2018) sin pro gradu-avhandling på att
studera hur yngre och äldre kvinnor från norra och södra Larsmo förhöll sig till den dialektala
variationen i regionen och hur deras egen uppfattning av dialektens särdrag motsvarades av
informanternas

eget

uttal

av

språkliga

variabler

såsom

e-ei,

mm-mb

och

mytshji/myki/mycke/mycket.
Till den andra kategorin av folkdialektologiska studier kan man räkna de som utfört
perceptionstest och granskat informanternas bedömning och identifiering av olika talprov.
Denna typ av studier har till exempel utförts av Haapamäki och Wikner (2015) som undersökte
lyssnare från Åbo och huvudstadsregionen med talprov från Helsingfors, Åbo, Kyrkslätt och
Vasa. Leinonen och Henning-Lindblom (2016) använde sig av 13 inspelningar och informanter
1

Tommy Holm
från Österbotten (Jakobstad, Vasa), huvudstadsregionen (Helsingfors, Esbo), Östnyland
(Borgå, Lovisa) och Åbo. I sin pro gradu-avhandling undersökte Wärn (2018) hur
gymnasieelever i Jakobstad bedömde talprov från Helsingfors, Borgå, Åbo, Vasa och
Jakobstad.
Den tredje kategorin omfattar folkdialektologiska undersökningar som har fokuserat på
informanternas dialektala attityder, språkliga identitet och förhållande till standardsvenska.
Folkdialektologiska undersökningar med fokus på förhållandet till den egna dialekten har bland
annat utförts av Wikner (2014) som använde sig av den traditionella kartmetoden för att
undersöka hur personer från huvudstadsregioner uppfattar sin egen dialekt och hur de
geografiskt avgränsar den svenska varieteten. I sin pro gradu-avhandling använde också
Nyman (2015) sig av kartmetoden med efterföljande intervjuer då hon undersökte ungdomar i
Jakobstad, Esse och Sandsund. I sin doktorsavhandling har Wikner (2019) undersökt den talade
finlandssvenska varieteten i Helsingfors med hjälp av flera olika metoder. I studien ingår
nämligen intervjuer som inkluderade en kartuppgift, inspelade vardagssamtal och
perceptionstest. I hennes studie deltog 165 informanter från Helsingfors.
Det finns också några dialektologiska studier som använt sig av enkäter för datainsamling och
dessa kommer metodologiskt närmast min egen undersökning. Ett tidigt exempel är Ströms
(1995) pro gradu-avhandling. Hon undersökte hur högstadieelever i Pedersöre, Korsholm och
Petalax förhöll sig till sin egen dialekt och till standardsvenska. I den här studien jämfördes
attityderna mellan könen och de tre orterna. Ström strävade efter att redogöra för skillnader i
fördomar och åsikter gällande den svenska variationen i norra, mellersta och södra Österbotten,
utgående från kön och hemort. Även From (2007) hade hjälp av en enkät då hon i sin pro graduavhandling undersökte högstadieeleverna i Österbotten (Korsholm), Östnyland (Lovisa) och
Helsingfors (Botby). I Froms undersökning jämfördes flickors och pojkars inställningar till
dialekt och standardsvenska samt bruket av dessa i olika situationer i skolmiljön. Slutligen har
även Leinonen (2015) använt sig av en webbenkät i vilken informanterna ombads rapportera
vilka språkliga varieteter som de själva stött på och sätta regionala etiketter på dessa.
Av alla folkdialektologiska studier som hittills har genomförts i Svenskfinland, är Leinonens
(2015) den enda som både har använt sig av västnyländska informanter och inkluderat
västnyländska dialekter för bedömning. Ivars (2015:16) påpekar att antalet bedrivna studier
varierar kraftigt i olika regioner, vilket i sin tur har lett till att det finns en obalans i redogörelsen
för olika finlandssvenska dialektområden. Enligt Ivars (2015:16) har flest dialektstudier
2

Tommy Holm
genomförts i både södra och mellersta Österbotten, östra Åboland och Åland, medan
varieteterna i bland annat Kristinestad, Jakobstad, Lovisa och Ekenäs har varit studieobjekt i
forskningsprojekt om finlandssvenska stadsmål.
Utöver den folkdialektologiska forskningen som blivit presenterad ovan, finns det en del andra
lingvistiska undersökningar och projekt som på olika sätt berört Västnyland, men dessa studier
är relativt få, delvis gamla och berör inte lekmännens förhållande till dialekt. I Selenius (1972)
doktorsavhandling

undersöktes

till

exempel

den

västnyländska

ordaccenten

i

Snappertunamålet med hjälp av lyssnartest och spektrogram. Selenius (1972) lade fram bevis
för att den västnyländska dialekten präglades av ett tvåaccentsystem med fonematisk karaktär,
det vill säga att tonaccenten hade en betydelseskiljande funktion. Den traditionella
dialektforskningen har bevisat att det i Nyland finns en tydlig splittring mellan de svenska
dialekternas historiska utveckling. Ivars (2015:277) påpekar nämligen att dialekterna i
Östnyland är ålderdomliga, medan dialekterna i mellersta Nyland (huvudstadsregionen) är
stadsspråksinfluerade och i Västnyland är dialekterna mera moderna.
Vid årtiondena runt sekelskiftet bedrevs flera större inspelningsprojekt för finlandssvenska
dialekter. Tre av dessa projekt inkluderade Ekenäs och två av dem berörde även Karis och
Hangö. På 1990-talet genomfördes det finlandssvenska Stadsmålsprojektet (1990-1995).
Genom projektet samlade man in dialektprov från Jakobstad, Kristinestad, Lovisa och Ekenäs.
Syftet med projektet var att undersöka förhållandet mellan informanternas språkbruk och
sociala bakgrundsfaktorer såsom klasstillhörighet, kön och ålder. (Ivars 2015:357.) Genom
stadsmålsprojektet påvisades bland annat att det finns en viss koppling mellan social
tillhörighet (såsom ålder och utbildning) och Ekenäsbornas ordförråd (Ivars 2015:410-414).
Bland Ekenäsborna framkom det exempelvis att ju äldre talarna var, desto färre finska ord
användes och istället ökade formaliteten och mängden klassiska finlandismer såsom bolmas,
luntlapp, trissor, finnbete och avstjälpningsplats (Ivars 2015: 413-414). Till skillnad från de
äldre åldersgrupperna tenderade ungdomarna i Ekenäs att använda nominalfraser där
substantiv i bestämd form följdes av possessivpronomen som i exempelvis ”kärringen hans var
där” (hans fru var där) och verbfraser med skulle borda (Ivars 2015: 415).
Nästan tio år senare, dvs. 2005, inleddes två andra projekt: FUSK (Finlandssvenskt
ungdomsspråk) och Spara det finlandssvenska talet (2005-2008). Likt det tidigare
Stadsmålsprojektet samlade också dessa två projekt in samtalsmaterial från olika städer, men
även från den finlandssvenska landsbygden. FUSK och Spara talet skiljer sig däremot åt från
3

Tommy Holm
varandra vad gäller projektens utsträckning. FUSK använde sig enbart av riktigt unga
informanter och spelade in icke-arrangerade vardagssamtal, medan Spara talet-projektet utgörs
av inspelade intervjuer med både ungdomar i 20 års ålder och seniorer. (FUSK 2006,
Westerberg 2005). Spara talet var dessutom mera omfattande än FUSK och hade en större
nationell spridning. Båda korpusarna innehåller däremot dialektinspelningar från de
västnyländska orterna Karis, Ekenäs och Hangö.
Utgående från dessa projekt och den traditionella dialektforskningen som bedrivits i Nyland,
presenteras nedan en överblick över de västnyländska dialekternas särdrag. Typiskt för
varieteterna i Västnyland är bland annat adjektivändelsen -er, som har bevarats från fornsvensk
tid och kommer ursprungligen från en gammal maskulin nominativform (Selenius 1972:39).
Numera förekommer ändelsen vid olika adjektiv oavsett genus. I gamla talprov från Karis, Ingå
och Tenala påträffade Harling-Kranck (1998:151) exempel på detta dialektdrag i form av
vå:tär (beredd), argär (arg) och då:ligär (dålig). Vanligt för de västnyländska dialekterna är
också bortfallet av slutvokal i verb som står i preteritum, såsom tykkt (tyckte), visst (visste) och
jo:rd (gjorde), vilka är exempel som också har observerats bland dialektalare i Karis (Ivars
2015: 297). I Västnyland förekommer europeiskt u-ljud ofta i ord såsom do (du) och sko
(skulle) (Harling-Kranck 1998:151).
Det är även typiskt för de västnyländska dialekterna att följa ett mönster som kallas för
slutledsbetoning, det vill säga tendensen att tonvikten kommer sent i sammansatta ord med
enstavigt förstaled, som i t.ex. gräs`annd (gräsand), gås`ongi (gåsunge) och smör`byttå
(smörbytta) (Ivars 2015:286). Dialekterna i Västnyland karaktäriserar dessutom av
kortstavighet som i till exempel sjäru (skära) och sim (simma) som har påträffats i Karis
respektive Tenala (Harling-Kranck 1998:151). Bortfallet av ändelsevokal i t.ex. påjk (pojke)
och artikelsynkope, d.v.s. utelämnandet av -e i substantiv som står i bestämd form, t.ex. ti:dn
(tiden) är även karaktäristiskt för de västnyländska dialekterna (ibid.). Ivars (2015:355) har
däremot påpekat att många av dessa dialektdrag, som i synnerhet europeiskt u-ljud,
artikelsynkope, kortstavighet och adjektivändelsen -er, är karaktäristiska för både
västnyländskan och öståboländskan.
Sammanfattningsvis nämner varken Ivars (2015) eller Harling-Kranck (1998) någon
distinktion mellan Karis, Ekenäs och Hangö. Båda dialektforskarna beskriver nämligen
varieteterna i Karis och Ekenäs enskilt, men utan att göra någon jämförelse eller koppling
mellan dessa. De flesta av Harling-Krancks exempel på dialektdrag är tagna från talprov gjorda
4

Tommy Holm
i Karis och Ivars beskrivningar av västnyländskan baserar sig på svenskan i Ekenäs. Varken
Harling-Kranck (1998:151) eller Ivars (2015:281) nämner däremot Hangö som en del av det
västnyländska dialektområdet. Förutom den traditionella dialektundersökningen som har
beskrivit särdragen för de västnyländska dialekterna, är kunskaperna om västnylänningarnas
dialektala attityder knappa och inga tidigare studier har undersökt västnyländska informanters
egna uppfattningar eller beskrivningar av den egna dialekten. Däremot har denna typ av
folkdialektologisk undersökning alltså genomförts för bland annat dialekterna i Vasa (Rabb
2014), Åbo (Haapamäki och Wikner 2015), Jakobstad (Leinonen och Henning-Lindblom 2016,
Wärn 2018), Larsmo (Björkvik 2018) och Helsingfors (Wikner 2019).

1.2

Syfte och forskningsfrågor

På grund av att den folkdialektologiska forskningen som hittills har bedrivits i Svenskfinland
till största del har undvikit Västnyland valde jag att själv studera dialekterna i Karis, Ekenäs
och Hangö ur ett perceptuellt dialogiskt perspektiv. Min undersökning är därmed ett första steg
i att börja fylla ut den folkdialektologiska forskningsluckan som finns i Västnyland och i
synnerhet i Hangö.
Syftet med min studie är nämligen att undersöka hur gymnasieelever i Karis, Ekenäs och Hangö
uppfattar och beskriver den lokala dialekten och hur de förhåller sig till varieteterna som talas
på andra orter. Jag är särskilt intresserad av att jämföra de tre orternas informantsvar
sinsemellan och granska ifall det finns skillnader i de dialektala attityderna och identiteterna
beroende på kön och hemort. Jag hoppas dessutom på att kunna redogöra för om det utgående
från de undersökta västnyländska gymnasieeleverna finns en utbredd västnyländsk dialekt eller
om man kan tala om tre enskilda regionala varieteter och språkgemenskaper. Jag undersöker
därför likheter och skillnader i de dialektdrag som de västnyländska ungdomarna identifierar
och definierar hos de egna dialekterna. Syftet med min undersökning kan delas upp i följande
forskningsfrågor:
-

Upplever gymnasieeleverna i Västnyland att de talar mera dialekt eller
standardsvenska?

-

Hur betecknar informanterna svenskan i Karis, Ekenäs och Hangö?

-

Vilka dialektdrag kan informanterna identifiera och hur beskrivs dessa?

5

Tommy Holm
-

Tar informanterna fasta på samma särdrag på alla tre orter och kan man i så fall tala om
en gemensam västnyländsk dialekt?

-

Vilka attityder har gymnasieeleverna till sin egen dialekt och andra dialekter?

-

Vilka likheter och skillnader finns det mellan mitt resultat och de iakttagelser som gjorts
i tidigare folkdialektologiska studier i Svenskfinland?

I min studie undersöker jag även den dialektala identiteten hos informanterna genom att
redogöra för deras inställning till standardsvenska, sin egen dialekt och andras dialekter. De är
nämligen inte ovanligt att befolkningen på mindre orter upplever att dialekten spelar en central
roll i bygdens gemenskap och lokala identitet (Teinler 2016: 470). Genom min undersökning
hoppas jag därför kunna redogöra för hur enhetlig dialekten på en viss ort är och hur viktig och
uppskattad den är för de undersökta ungdomarna. Därför innehåller min enkät bland annat
frågor som berör behärskandet av standardsvenska och bevarandet av dialekter.
För att samla in tillräckligt med data och kunna svara på alla mina forskningsfrågor genomförde
jag en kvantitativ enkätstudie med delmoment som berörde gymnasieelevernas dialektala
attityder, identitet, uppfattningar och beskrivningar. Likt nyare folkdialektologiska
undersökningar studerar jag unga män och kvinnor, eftersom man inom den traditionella
dialektologin har varit intresserad av så kallade NORMs, d.v.s. äldre män som har talat en
ålderdomlig variant av en lokal dialekt (Chambers & Trudgill 1998: 29).
Resultatet från min undersökning kommer slutligen att jämföras med resultaten från tidigare
folkdialektologiska studier som har utförts i Svenskfinland under de senaste 13 åren. Bland
dessa undersökningar finns bland annat Wikners (2019) doktorsavhandling, studier av
Leinonen (2017) och Rabb (2015) och pro gradu-avhandlingar av From (2007), Wärn (2018)
och Björkvik (2018). Skärningspunkten för dessa studier är intresset för lekmännens dialektala
attityder och uppfattningar. Bortsett från Leinonens enkätstudie som inkluderar informanter
från många olika delar av Svenskfinland, är undersökningar inriktade på en eller flera enskilda
orter i mellersta och norra Österbotten, huvudstadsregionen och Östnyland.

6

Tommy Holm

2

Teoretiska utgångspunkter

I det här avsnittet presenteras några av folklingvistikens och mera specifikt folkdialektologins
primära antaganden och perspektiv. Därefter diskuteras några forskningsstrategier som blivit
tillämpade i tidigare folkdialektologiska studier och slutligen definieras de teoretiska
grundprinciperna för min undersökning av de västnyländska gymnasieelevernas språkliga
attityder och identitet.

2.1

Folklingvistik

Folklingvistiken som vetenskapsgren har sina rötter i både dialektologin och sociolingvistiken
(Teinler 2016: 28). Men till skillnad från dialektologin och sociolingvistiken inriktas en
folklingvistisk studie på informanternas egna attityder till och uppfattningar om olika språkliga
företeelser och varieteter (Wikner 2014:121). Med andra ord redogör folklingvistiken för hur
icke-lingvister (lekmän) bedömer sitt eget och andras språkbruk och hur språkligt medvetna de
är (Palander och Nupponen 2005:10). Folklingvistiken skiljer sig också från annan
sociolingvistisk forskning i och med att man inom folklingvistiken har en mera öppen dialog
med informanterna och syftet med undersökningen kan vanligtvis avslöjas för lekmännen
(ibid.). Inom exempelvis samtalsanalytiska studier vill man däremot hålla målet med
forskningen hemligt för informanterna, i synnerhet då man strävar efter att spela in ett så
autentiskt talprov som möjligt. För de folklingvistiska undersökningarna är det i sin tur av
intresse att uppmärksamma informanterna på forskningens syfte och testa hur medvetna ickelingvisterna är om sitt eget och andras språkbruk (ibid.). Det är dock värt att nämna att
folklingvistiken inte ifrågasätter eller strider mot de andra forskningsgrenarna inom
sociolingvistiken. Däremot bygger folklingvistiken vidare på resultatet från andra
sociolingvistiska forskningsgrenar såsom dialektologin (Soininen-Stojanov och Vaattovaara
2006:225).

7

Tommy Holm

2.2

Folkdialektologi

Folklingvistiska studier kan inrikta sig på olika aspekter av språk, såsom lekmännens egen
språkproduktion, uppfattningar om språkvarieteter och hur dessa överensstämmer med
lingvisters beskrivningar (Leinonen 2015: 117). Inom folkdialektologin inriktar man sig
däremot uteslutande på dialekter och regional variation. Min egen studie placerar sig inom
ramarna för folkdialektologin på grund av att informanternas dialektala attityder och identitet
ligger i fokus.
Trots att man har kunnat datera folklingvistikens rötter till 1880-talet, är det först på 1980-talet
som folklingvistiken och mera specifikt folkdialektologin började utvecklas som en seriös
vetenskapsgren (Preston 1989:3). Före det här ansåg man inte att språkvetenskapen kunde dra
nytta av icke-lingvisters synvinkel. Preston som av många upplevs vara den ledande forskaren
inom folklingvistiken, har genom sina egna folkdialektologiska studier kunnat slå fast att denna
typ av forskning kan ge en djupare förståelse för hur bland annat olika strukturer i samhället är
konstruerade (Soininen-Stojanov och Vaattovaara 2006:224).
Inom folkdialektologin utgår man ifrån att informanterna inte har en lingvistisk syn på språket,
man antar istället att lekmännen upplever att det finns ett rätt språk och olika felaktiga versioner
av det språket. Med andra ord kan man ur ett folkdialektologiskt perspektiv utgå ifrån att
lekmännen vanligtvis skiljer mellan standardspråk och dialekter och att dialekterna
representerar de sämre varianterna av standardspråket. (Soininen-Stojanov och Vaattovaara
2006: 226.) I flera folkdialektologiska studier ställer man därmed frågor som berör
informanternas syn på standardspråk och hur den egna dialekter förhåller sig till denna.
Utgående från dessa folkdialektologiska antaganden har jag själv valt att inkludera frågor som
berör informantens inställning till ett finlandssvenskt standardspråk och lokala varieteter.
Då man inom folkdialektologin samlar in data, finns det diverse olika tillvägagångssätt. Flera
forskare har bland annat använt sig av kartmetoden och perceptionstestet. Det s.k.
perceptionstestet omfattar inspelningar med talare av en viss varietet och informanternas
uppgift är att lyssna och försöka identifiera dialekterna utgående från bland annat uttal och
vokabulär. Dessa perceptionstest har använts av flera forskare i folkdialektologiska studier i
Svenskfinland, exempelvis i Haapamäkis och Wikners (2015) studie. Testen kompletteras ofta
med efterföljande intervjuer, där informanterna ges möjligheten att förklara sina svar.
Kartmetoden omfattar i sin tur kartor som kan utgöra hela länder eller vara begränsade till en
8

Tommy Holm
viss kommun och informantens uppgift är att dra subjektiva gränser mellan olika
dialektområden och markera var folk talar på olika eller samma sätt som de själva (Bijvoet och
Fraurud 2015:110). Flera studier av denna sort har dessutom valt att komplettera kartmetoden
med en enkät eller intervjuer. Wikner (2014) konstaterar att man genom efterföljande intervjuer
kan undersöka motiveringarna bakom informanternas uppritade dialektgränser.
Istället för perceptionstest med talprov, intervjuer och kartuppgifter har jag använt mig av en
enkät som omfattar frågor som berör liknande aspekter, det vill säga allt från informanternas
bedömning och identifiering av sin egen och andras dialekter, till deras geografiska mobilitet
och kontaktnät. På grund av att jag strävade efter att inkludera så många gymnasieelever från
Karis, Ekenäs och Hangö som möjligt i min undersökning, valde jag också att uteslutande
samla in data med hjälp av en omfattande enkät. Att intervjua varenda en informant skulle ha
varit otroligt tidskrävande, både på grund av själva organiserandet av varje intervjutillfälle och
genomgången av all data. Enstaka stickprov skulle såklart ha varit möjligt och eventuellt
bidragit med en konkret förklaring till vissa tendenser i informantsvaren. Men samtidigt kan
stickprov ge upphov till felaktiga generaliseringar, vilket jag ville undvika.
Tidigare enkätstudier såsom Leinonens (2015) undersökning, använde en webbenkät som
spreds runt på nätet via sociala medier. På bara några dagar lyckades Leinonen samla in 129
fullständigt ifyllda blanketter, vilka kunde användas som underlag för hennes pilotstudie.
Leinonen påpekar däremot att hon inte hade någon kontroll över urvalet av informanter eller
hur utförligt enkäten besvarades. I min egen studie valde jag därför ett mera konventionellt
tillvägagångssätt. Jag lät informanterna fylla i mitt frågeformulär till pappers under lektionstid.
På det sättet kunde jag samla många informanter på en gång och kontrollera att enkäterna
faktiskt fylldes i. Enligt Winter (1985:41) blir även bortfallet lågt då enkäter fylls i på
lektionstid och alla närvarande deltar, undersökningen kan dessutom genomföras på relativt
kort tid fastän antalet informanter är stort.

2.3

Språkliga attityder och språklig identitet

Enligt Leinonen (2015:117) har folklingvistiken en intim relation till den språkliga
attitydforskningen. Skillnaden mellan dessa är den att attitydstudierna ofta undersöker
implicita uppfattningar, medan folklingvistiken studerar de explicita uppfattningarna hos
9

Tommy Holm
lekmännen (Preston 2006: 526). Då jag genomförde datainsamlingen vid de tre västnyländska
gymnasierna,

var

jag

därför

tydlig

och

informerade

informantgrupperna

om

enkätundersökningens syfte och att det var deras genuina uppfattningar och upplevelser som
stod i fokus och skulle studeras.
I min studie undersöks informanternas språkliga attityder till både sin egen dialekt och andras
lokala varieteter, med andra ord granskas inställningen mellan informanternas egen språkgrupp
och utomstående dialektalare. Inom socialpsykologin talar man om den egna gruppen som
ingruppen och andra grupper som utgrupper. De attityder och stereotyper som folk värderar
ingruppen och utgrupperna med kan i sin tur kategoriseras enligt två primära dimensioner:
värme och kompetens. (Leinonen 2015:118.) Inom språkvetenskapen talar man däremot
vanligtvis om solidaritet istället för värmedimensionen och status istället för kompetens
(Leinonen 2015: 132). I den här undersökningen används också begreppen solidaritet och
status.
När ingrupper och utgrupper kommer i kontakt med varandra är det solidariteten som avgör
om den främmande gruppen kan upplevas vara samarbetsvillig eller hotande. Adjektiv som
ofta används för att definiera positiva karaktärsdrag hos en utgrupp är bland annat
“humoristisk” och “trevlig”, medan negativa aspekter beskrivs som “aggressiv” och “tråkig”.
Då man bedömer utgruppens status använder man sig av positiva adjektiv som “intelligent och
seriös”, medan de negativa ofta utgörs av exempelvis “enfaldig” och “slö”. (Leinonen 2015:
118.) Det har också visat sig existera en koppling mellan status och färdigheter; sociala eller
regionala grupper som har hög status upplevs också automatiskt vara mera kompetenta och
vice versa. För de västnyländska informanterna som undersöks i min studie, borde med andra
ord utgrupperna i huvudstadsregionen ha hög status, medan solidariteten kan förväntas vara
låg.
På grund av att solidaritet och status kan ha både en positiv och negativ sida, kan man definiera
fyra olika attitydtyper (Leinonen 2015: 118). En utgrupp kan nämligen uppfattas som både
positivt solidarisk och prestigefylld eller som negativ på båda fronterna, eller sedan kan en
utgrupp dömas som positiv på den ena dimensionen men negativ på den andra och vice versa.
Som ett exempel brukar utgrupper som klassificeras som negativa på statusdimensionen men
positivt för solidaritet ofta väcka sympati hos ingruppen. De västnyländska informanterna
skulle med andra ord kunna vara sympatiskt inställda till en närliggande utgrupp såsom
dialekttalarna i Tenala, eftersom denna landsbygdsort har låg status och samtidigt är utgruppen
10

Tommy Holm
här en del av Västnyland och upplevs eventuellt som positivt solidarisk. Om en utgrupp
däremot upplevs som negativ på båda dimensionerna, kan det leda till avund hos ingruppen
(Leinonen 2015:118). Denna kritiska inställning mellan olika språkgrupper kan påträffas på
både en nationell och lokal nivå. I sin studie kring språkrasismen i Ekenäs och spänningen
mellan de finskspråkiga och svenskspråkiga på orten, redogör Collin (2016) bland annat för
ekonomiska och kulturella hotbilder som på olika sätt format den allmänna språkinställningen
i staden. Utgående från Collins (2016: 156) resultat finns det likheter mellan hur den
finskspråkiga majoriteten i landet förhåller sig till den finlandssvenska minoriteten och den
lokala svenskspråkiga majoritetens attityd till den finskspråkiga minoriteten i Ekenäs.
Vad gäller språklig variation på en nationell nivå, har det visat sig att de grupper som talar
standardnära varieteter ofta värderas högt vad gäller kompetens och status (Leinonen 2015:
119). Huvudstäderna representerar ofta den kulturella, politiska och ekonomiska makten i ett
land och därför associerar utgrupperna vanligtvis huvustadsspråket med negativa adjektiv
såsom “irriterande, otrevlig, snobbig, högfärdig, arrogant” (Leinonen 2015: 134). Utgående
från detta borde de västnyländska informanterna i min studie vara relativt kritiskt inställda till
svenskan i huvudstadsregionen. Enligt Einarsson (2004: 208) hänger de dialektala attityderna
direkt ihop med maktförhållanden. I Sverige har till exempel Stockholmare makt och därför är
det många utgrupper som förhåller sig negativt till den stockholmska dialekten. I sin tur
upplevs gotlänningarna vara maktlösa och därför är det lätt hänt att man tycker om dialekten
på Gotland. (2004: 208). Folks fördomar om utgrupper från olika delar av landet påverkar med
andra ord deras inställning till de regionala dialekterna. Är man positivt eller negativt inställd
till befolkningen på en specifik ort, bedömer man ofta dialekten därefter.
Utöver det här är det vanligt att man har en tudelad relation till sin egen dialekt. Det beror enligt
Einarsson (2004: 208) på att det finns en inre konflikt hos oss mellan status- och
solidaritetdimensionerna. Å ena sidan strävar vi efter att uppskatta och imitera en
högstatusvarietet (t.ex. standardsvenska). Men samtidigt får solidaritetsprincipen oss att vilja
bevara den dialekt som ger oss en grupptillhörighet och socialt och geografiskt ursprung.
Beroende på de västnyländska informanternas inställning till standardsvenskan, kan de
antingen ha en tydligt negativ eller positiv attityd till den egna dialekten. I Haapamäkis och
Kvarnströms studie (2014) framkommer också att Åboborna förhåller sig negativt inställda till
helsingsforsdialekten och beskriver den som “irriterande, otrevlig, arrogant, högfärdig”, medan
Helsingforsborna i sin tur saknar en klar uppfattning om hur Åbosvenskan låter. Enligt
11

Tommy Holm
Leinonen (2015: 134) har Helsingforsborna däremot en starkt positiv koppling till dialekterna
på andra orter såsom “glada, stolta och lantliga”. Ordet “sommar” dyker också upp, vilket syftar
på att informanterna från huvudstadsregionen har stött på de andra varieteterna under
sommarsemestern och har på det sättet fått en positiv koppling till dem (ibid.).
Identitet är i grund och botten dynamiskt och socialt betingat. Enligt Abercrombie (2006: 21f)
formar våra relationer till bland annat familjen, vänner, lärare och arbetskollegor vår identitet.
Varje individ eftersträvar en grupptillhörighet och kan signalera denna solidaritet genom
språket (Abercrombie 2006: 25). Om man till exempel har vuxit upp i en social gemenskap
som värdesätter den lokala dialekten högt, är det sannolikt att man däremot har en mindre
positiv attityd till standardspråket. Enligt Abercrombie (2006: 21) är även skillnader en viktig
del av grupptillhörigheten och den egna identiteten. Genom att vara medveten om det egna
sättet att tala (ingruppens dialekt) kan man urskilja likheter och avvikelser i andras språk
(utgruppens dialekt). Liebkind och Henning-Lindblom (2015:187) påpekar att det finns flera
studier som visar att identitet och språk har en ömsesidig inverkan på varandra, genom att
ingruppens språkbruk präglar gruppidentiteten, vilken i sin tur formar språkbruket och
gruppmedlemmarnas inställningar. För vissa grupper kan språket dessutom vara den mest
väsentliga identitetsmarkören och då ha en integrerande funktion, som för exempelvis
finlandssvenskar (Liebkind och Henning-Lindblom 2015:187). I min studie undersöks de
västnyländska gymnasieelevernas dialektala identiteter utgående från deras beskrivningar av
den egna dialekten och deras förhållande till både standardsvenska och andra gruppers
varieteter. På detta sätt kan jag granska trender i informanternas dialektala attityder och deras
uppfattningar om dialektdrag och redogöra för hur enhetlig grupptillhörigheten är inom en
enskild gymnasiegrupp.
På grund av att informanterna i min studie är gymnasieelever som bor hemma och spenderar
en stor del av sin vardag med familjen och skolkamrater, kan man anta att deras identitet till
stor del präglas av dessa sociala relationer. Föräldrarnas och vännernas inställning till den egna
dialekten, standardsvenska och andra finlandssvenska varieteter kan därmed vara en avgörande
faktor för hur informanterna själva har förhållit sig till språkfrågorna i enkäten. Det är dock
värt att beakta de så kallade ”samhällsmedvetna attityderna” (Mattfolk 2012:2). När man
undersöker informanters språkliga attityder, finns det nämligen en tendens att deras
kommentarer och svar präglas av vad man förväntas eller borde svara, utgående från de
samhälleliga och språkliga normerna. Enligt Mattfolk (2012) kan de samhällsmedvetna
12

Tommy Holm
attityderna förbise de språkliga värderingarna som man vuxit upp med. Med andra ord kan en
individ som värderar den egna dialekt högt, trots allt ge ett enkätsvar som indikerar att hen
uppskattar och stöder standardspråket. Nyholm (2011:111) påpekar att då hon undersökte
attityderna till dialekt och standardsvenska bland eleverna vid tre skolor i Närpes, visade det
sig att deras identitet var starkare knuten till dialekten, men att standardsvenskan ändå fick flera
positiva egenskaper än dialekten.
Sammanfattningsvis har en ingrupps språk, identitet och attityder en ömsesidig koppling till
varandra. Beroende på var och med vem en dialektalare har vuxit upp, kommer hen att ha en
bestämd uppfattning och inställning till både det egna och andras språkbruk. I min studie
undersöks de västnyländska informanternas dialektala identitet utgående från deras inställning
till bruket av standardsvenska, deras syn på bevarandet av dialekter, beskrivningen av lokala
dialektdrag och förhållandet till dialekterna som talas av utgrupper inom och utanför
Västnyland. Utöver det redogör jag dessutom för gymnasieelevernas svar på en enkätfråga om
deras egen användning av dialekt som identitetsmarkör.

13

Tommy Holm

3

Material

I det här kapitlet presenterar jag språk- och utbildningsmiljöerna på orterna Karis, Ekenäs och
Hangö, enkätens innehåll och informantgrupperna som representerar de tre orterna.

3.1

De västnyländska orterna

I det här avsnittet presenteras Karis, Ekenäs och Hangö och språkförhållanden på orterna, samt
en kort beskrivning av det socioekonomiska läget och utbildningsmöjligheterna inom
kommunerna. Dessa faktorer är nämligen relevanta eftersom mina informanter har blivit ställda
frågor som berör deras språkliga bakgrund, framtidsplaner och språkbruk då de antingen
kommer att stanna kvar på hemorten eller flytta bort till en större studiestad. Eftersom Hangö
är en enskild kommun och Karis och Ekenäs numera (tillsammans med Pojo) ingår i staden
Raseborg efter kommunsammanslagningen 2009, har jag i följande avsnitt valt att
inledningsvis presentera Karis och Ekenäs som en gemensam kommun och beskriva nuläget,
för att sedan också redogöra för språkmiljön på orterna före sammanslagningen. I
resultatredovisningen hålls däremot alla tre orter separerade.

3.1.1

Karis och Ekenäs

Staden Raseborg skapades 1.1.2009 när städerna Ekenäs, Karis och kommunen Pojo slogs ihop
till en gemensam stad. Stadens namn härstammar från den medeltida borgen som är belägen i
Snappertuna och vars dokumenterade historia går tillbaka till år 1378. Kommunen Raseborg
är bland de mest vidsträckta i Nyland med en yta på 2 178 km2 och över 100 km från gräns till
gräns. Raseborg ligger relativt centralt i södra Finland, nästan mitt mellan Åbo och Helsingfors.
(Raseborgs stad 2019a).
Staden hör själv till de största arbetsgivarna med ca 1 850 anställda, därefter följer Västra
Nylands sjukvård med ca 400, Fiskarskoncernen med kring 300 och Nylands brigad med
närmare 200 anställda. (Raseborgs stad 2019b). Utöver det här finns det 2 816 olika företag i
kommunen (Raseborgs stad 2019a).

14

Tommy Holm
I Raseborg bor ca 27 600 invånare och av dessa är 64,9 % svenskspråkiga, 30,7 % finskspråkiga
och 4,4 % talar något annat språk (Raseborgs stad 2019a). Med andra ord klassificeras
Raseborg som en tvåspråkig stad med svensk majoritet. Innan kommunsammanslagningen
utgjorde andelen svenskspråkiga 61,3 % i Karis, 82,2 % i Ekenäs och 39,2 % i Pojo (Finnäs
2013: 38). Med andra ord har Ekenäs den klart största svenskspråkiga befolkningen i regionen,
följt av Karis som har en svenskspråkig majoritet med en stor finsk minoritet, medan Pojo i sin
tur är en finskspråkig ort med en relativt stor svensk minoritet. Bildandet av Raseborg ledde
med andra ord till att Ekenäs stora svenskspråkiga majoritet blev relativt inskränkt i den nya
stadens gemensamma språkstatistik.
Alla kommunala tjänster i Karis och Ekenäs erbjuds på båda språken, men för de
svenskspråkiga finns det flera alternativ vad gäller exempelvis utbildningen. Inom kommunen
Raseborg verkar nämligen tre gymnasier: Ekenäs gymnasium, Karis-Billnäs gymnasium och
Karjaan Lukio, varav den sistnämnda är det enda finskspråkiga gymnasiet i kommunen
(Raseborgs stad 2019a). Ungdomarna från Pojo studerar antingen vid Karis-Billnäs
gymnasium eller Karjaan Lukio. Staden erbjuder språkbad för barn i åldern 3-5 år på daghem
i både Ekenäs och Karis (Raseborgs stad 2019a). Utöver småbarnspedagogiken, grundskolan
och gymnasierna, finns det yrkesutbildningar för både unga och vuxna i Karis och Ekenäs.
Bland annat erbjuder Axxell utbildningar inom till exempel handel, bygg och teknik, medan
yrkeshögskolan Novia utbildar personer inom bioekonomi och teknik (Hanko-Raseborg
2019a).

3.1.2

Hangö

Hangö är den sydligaste staden i Finland och är omgiven av hav och en strandlinje som omfattar
130 km (Hangö stad 2019a). På grund av stadens strategiska läge till Finska viken och
Östersjön har Hangö länge varit förknippad med sjöfart. Hamnen togs i bruk samma år
järnvägen till Hangö blev färdig och året därpå (1874) grundades Hangö stad. Än idag är
hamnen tillsammans med turismen och den lokala kemiska industrin de viktigaste
näringsgrenarna för kommunen (Hangö stad 2019b).
Av Hangös ca 8400 invånare (antalet uppdaterat 31.12.2018) är 53,7 % finskspråkiga och 42,7
% svenskspråkiga. Utöver det här talar de resterande 3,6 % ett annat språk än svenska och
finska (Hangö stad 2019a). Trots en finsk majoritet, är fördelningen mellan de svensk- och
15

Tommy Holm
finskspråkiga i Hangö relativt jämn och alla kommunala tjänster erbjuds på båda språken. Inom
staden finns både daghem, grundskolor och varsitt gymnasium på både svenska och finska. I
Hangö erbjuds däremot inget annat än gymnasium på andra stadiet och de närmaste
yrkesutbildningarna hittas på grannorterna Ekenäs och Karis (Hanko-Raseborg 2019a).

3.2

Enkäten och datainsamlingen

Enkätundersökningen genomfördes i slutet av oktober och i början av november 2017. Arbetet
med enkäten pågick från augusti till slutet av september och vid utformandet av frågornas
omfattning och formulärets struktur använde jag mig bland annat av Norrbys och Nilssons
(2015) folklingvistiska artikel om enkätundersökningar som en riktgivande bas. I enlighet med
deras rekommendationer strävade jag efter att hålla mig under 90 individuella frågor, av vilka
den klara majoriteten är slutna med flera svarsalternativ. Utgående från samma anvisningar har
jag dessutom undvikit att skapa en enkät som tar längre än 40 minuter att fylla i. Bijvoet och
Fraurud (2015:119) understryker dessutom hur mycket lättare de slutna frågorna är att bearbeta
statistiskt i kvantitativa studier, samtidigt som det tar kortare tid för icke-lingvisterna att fylla
i. Trots det här inkluderade jag ändå några öppna frågor, eftersom dessa ger informanterna en
möjlighet att ge individuella och unika beskrivningar. Jag ansåg nämligen att det här var
speciellt viktigt vid det moment som förutsätter att gymnasieeleverna beskriver de typiska
dragen i den egna dialekten. Min enkät innehåller dessutom några attitydskalor, vilka är
antingen fyr- eller sexgradiga. Jag undvek udda tal eftersom enkätfrågor med fem- och
sjugradiga likertskalor har visat sig ge upphov till ett “latmansalternativ”, det vill säga att de
inkluderar en neutral mittpunkt som vissa informanter väljer utav lättja (Bijvoet och Fraurud
2015:118) I utformandet av enkätens struktur följde jag även delvis Rosengrens (1975:102)
anvisningar för hur en traditionell enkät blir mest optimal. På grund av det här har jag bland
annat följt den så kallade tratt-tekniken och ordnat frågorna från att inledningsvis vara relativt
allmänna till att beröra alltmer specifika detaljer.
I sin helhet omfattar enkäten sju sidor och 85 unika frågepunkter, varav 28 ingår i olika
likertskalor och tabeller. I enkäten finns det sammanlagt 14 öppna frågor, av vilka sex gav
upphov till flerordiga svar. All data från enkätens 85 unika frågepunkter visade sig dock inte
vara relevant för min studie och vissa delar av enkäten har därför blivit exkluderats. Bland de
oanvända momenten finns bland annat frågor som berör informanternas kunskaper om
16

Tommy Holm
dialektord och fraser från olika delar av Svenskfinland och ett perceptionstest med åtta talprov.
En förkortad version av enkäten finns som bilaga i slutet av den här avhandlingen och
innehåller enbart de frågor och delmoment som faktiskt blev behandlade i den här studien. Alla
de frågepunkter och moment som visade sig vara relevanta för avhandlingens syfte och
forskningsfrågor presenteras närmare i resultatredovisningen. Nedan introduceras översiktligt
den förkortade enkätens disposition och de fyra delmoment i enkäten som ingår i den här
studien.
Det första momentet som berör informanternas personuppgifter ställer sammanlagt tolv frågor
om bland annat biologiskt kön, hemort och föräldrarnas utbildning. Att ta reda på
informanternas hemort var en självklarhet med tanke på att studiens syfte är att granska och
jämföra de tre västnyländska orterna. Kön har varit en populär faktor i tidigare folklingvistiska
studier och eftersom mina informanter var gymnasieelever fanns det dessutom en möjlighet att
få en relativt jämn population av både män och kvinnor. Föräldrarnas utbildning inkluderade
jag för att kunna redogöra för en eventuell koppling mellan hemmens utbildningsnivå och
informanternas framtida studieplaner, vilka på olika sätt kommer att påverka bruket av den
egna dialekten.
Det andra delmomentet av enkäten innehåller tio frågor som berör informanternas modersmål,
tidigare utbildningsspråk och språk som används av dem på fritiden. Jag inkluderade dessa
variabler för att kunna beskriva och jämföra de språkliga gemenskaperna på orterna. I och med
informanternas svar på dessa frågor hoppas jag kunna redogöra för de västnyländska
ungdomarnas språkgemenskaper och graden av tvåspråkighet i dagens Västnyland. Det tredje
delmomentet, som också är det mest centrala, omfattar i sin tur 20 frågor om den lokala
dialekten. Dessa frågor var konstruerade för att framlocka informanternas beskrivningar av och
inställning till den egna varieteten. I den här delen av enkäten inkluderade jag bland annat
frågor som är inspirerade av Dennis Prestons (1999) värderingsskala ”correct and pleasant”.
Med hjälp av subjektiva attribut såsom fin, ful och gammalmodig värderade informanterna sin
egen och andras dialekter.
Det fjärde och sista avsnittet som kom att inkluderas i avhandlingen, utgörs av sex frågepunkter
som berör informanternas attityder till den egna dialekten och varieteterna på andra orter i
Svenskfinland. I delmomentet ingår ett krysschema som mäter gymnasieelevernas värderingar
av språkliga varieteter på olika orter i Svenskfinland. Då jag planerade denna del av enkäten,
utgick jag från den traditionella landskapsindelningen som enligt Hultman (1894) handlar om
17

Tommy Holm
att dela in det finlandssvenska landskapet i tio mindre områden: Norra, mellersta och södra
Österbotten, västra och östra Åland, västra och östra Åboland, västra, mellersta och östra
Nyland (ibid.). I Ordbok över Finlands svenska folkmål används också samma indelning
(Leinonen 2012:155). I min enkätundersökning fokuserar jag på Nyland eftersom mina
informanter är bosatta här och ungdomar tenderar inte att ha ett socialt nätverk eller
fritidssysselsättningar som frekvent förflyttar dem långt bortom de egna stadsgränserna. Därför
borde också dialekten inom den egna kommunen och de närliggande grannstäderna, vara de
mest bekanta och åsiktsframkallande. Karis, Ekenäs och Hangö representerar kärnan i
Västnyland, medan Tenala representerar en liten närliggande landsbygdsort. Från det så kallade
mellersta Nyland har jag låtit Helsingfors symboliserar ett urbant och ekonomiskt centrum med
en speciell social prestige. Närpes representerar en utmärkande del av södra Österbotten.
I den här studien användes slutligen 805 ifyllda enkätsidor och 7 728 besvarade frågor. Innan
jag började bokföra all text, konstruerade jag tabeller i Word för svaren till de öppna frågorna
och i Excel för de slutna. Den totala mängden fritt formulerade svar blev 966 och med tanke
på både kvantiteten och variationen av svar, valde jag att ta fasta på nyckelord och
beskrivningar som fångade kärnan i informanternas respons.

3.3

Informanterna

Sammanlagt deltog 161 informanter, varav 96 var kvinnor och 65 män, i studien. De som deltog
studerade läsåret 2017–2018 vid sitt lokala gymnasium. Vid Karis-Billnäs gymnasium deltog
49 elever, vid Ekenäs gymnasium 78 och vid Hangö gymnasium 34. Bland gymnasieeleverna
fanns det allt från de som studerade för första året till de som var på sitt fjärde. Av de 49
informanterna vid Karis-Billnäs gymnasium var 28 kvinnor och 21 män. Av de 78
informanterna från Ekenäs gymnasium var 47 kvinnor och 31 män. Vid Hangö gymnasium
deltog slutligen 21 kvinnor och 13 män. I tabell 1 nedan kan man avläsa den procentuella
fördelningen mellan orterna och könen.
Kvinnorna

utgör

med

andra

ord

majoriteten

(60

%)

av

den

sammanlagda

informantpopulationen. Jämför man orterna sinsemellan är könsfördelningen jämnast i Karis,
där männen står för 43 % och kvinnorna för 57 %, därefter följer Ekenäs med 40 % män och
60 % kvinnor och till sist kommer Hangö där kvinnorna utgör 61 % och männen 39 %.

18

Tommy Holm

Tabell 1. Fördelningen mellan de manliga och kvinnliga informanterna vid de tre västnyländska gymnasierna.
Kön/Ort:
Kvinnor
Män

Karis (49)

Ekenäs (78)

Hangö (34)

Samtliga (161)

28

47

21

96

(57 %)

(60 %)

(61 %)

(60 %)

21

31

13

65

(43 %)

(40 %)

(39 %)

(40 %)

Jag är medveten om att informanterna är över dubbelt flera från Ekenäs än Hangö och 29 fler
än de från Karis. Det här innebär att då enkätsvaren från de tre olika gymnasiegrupperna ställs
mot varandra, representeras attityderna hos informanterna från både Karis och Hangö av en
mycket mindre grupp. Varje enskild individs bidrag från Karis och Hangö väger med andra ord
mycket mera än ett individuellt svar i informantskaran från Ekenäs.
Då större frågor behandlas i resultatkapitlet, (såsom beskrivningen av den egna dialekten eller
attityderna till den egna och andras dialekt) presenteras data från de olika orterna i samma
ordning som jag genomförde enkätundersökningen vid de västnyländska gymnasierna. Det här
innebär att dessa avsnitt inleds med enkätsvaren från Karis-Billnäs gymnasium, sedan Ekenäs
gymnasium och slutligen Hangö gymnasium. Geografiskt behandlas resultaten med andra ord
från norr till söder. Vid mindre frågor presenteras och jämförs alla informantsvar samtidigt.

19

Tommy Holm

4

Resultat

I det här kapitlet redovisas undersökningens resultat. Resultatredovisningen inleds med
informanternas enkätsvar som berör deras språkliga bakgrund, språkanvändning och allmänna
inställning till dialekt och standardspråk. Därefter presenteras de västnyländska
gymnasieelevernas dialektala identiteter genom att granska deras beskrivningar av och
benämningar på den egna dialekten. Följande avsnitt behandlar sedan informanternas
inställning till de två andra västnyländska orternas dialekter. Slutligen presenteras och jämförs
gymnasieelevernas syn på tre andra finlandssvenska regioners varieteter. För varje fråga
kommer data från de olika orterna att jämföras sinsemellan. Utöver det här kommer en del av
enkätsvaren också att åtskiljas utgående från könen, för att klargöra eventuella skillnader och
likheter mellan hur männen och kvinnorna förhåller sig till olika dialektala företeelser.

4.1

Allmänna språkfrågor

4.1.1

Språklig bakgrund

I det här avsnittet redovisas informanternas svar på enkätfrågor som berör deras egna och
föräldrarnas modersmål, deras tvåspråkighet och språket som de talar i hemmet och med sina
vänner.

Utöver

det

här

presenteras

också

kort

informanternas

förhållande

till

finlandssvenskhet.
I enkätens andra delmoment skulle informanterna inledningsvis ange sina modersmål genom
att välja mellan alternativen: svenska, svenska och finska, finska eller annat. I tabell 2 nedan
kan man utläsa att den klara majoriteten, det vill säga 105 informanter (65 % av samtliga
deltagare) uppger att de har svenska som modersmål. Av dessa är 64 kvinnor (66 % av alla
kvinnliga informanter) och 41 män (63 %), vilket innebär att modersmålet svenska är jämnt
fördelad mellan båda könen. Enbart en kvinna från Karis och en man från Hangö uppger att de
har ett annat modersmål än svenska och finska.

20

Tommy Holm
Resultatet som presenteras i tabell 2 visar också att sammanlagt 63 % av gymnasieeleverna
från Karis har svenska som modersmål, 78 % av informanterna från Ekenäs och 38 % av
deltagarna från Hangö. Utgående från det här resultatet är informantskaran från Ekenäs den
mest svenskspråkiga, med Karis på andra plats och Hangö på tredje. Det här resultatet
överensstämmer dessutom med den officiella språkstatistiken, enligt vilken 61,3 % av
Karisborna är svenskspråkiga, 82,2 % av Ekenäsborna och 42,7 % av Hangöborna (Finnäs
2013: 38, Hangö stad 2019a).

Tabell 2. Informanternas angivna modersmål.

Karis

Karis

Ekenäs

Ekenäs

Hangö

Hangö

Samtliga

kvinnor

män

kvinnor

män

kvinnor

män

svar

17

14

38

23

9

4

105

(61 %)

(67 %)

(81 %)

(74 %)

(43 %)

(31 %)

(65 %)

Svenska och

10

7

9

8

12

8

54

finska

(36 %)

(33 %)

(19 %)

(26 %)

(57 %)

(62 %)

(34 %)

1

1

2

(3 %)

(7 %)

(1 %)

Språk

Svenska

Annat

Ingen har angett att de endast har finska som modersmål, men 54 (över en tredjedel av hela
populationen) uppger att de har både svenska och finska som modersmål. Trots detta har ändå
86 informanter (53 %) senare svarat ”Ja” på frågan ”Upplever du att du är tvåspråkig?”. Denna
skillnad beror antagligen på att det finns flera som upplever att de kan klara sig flytande på
mera än ett språk, men att det enbart är 54 som upplever att de dagligen talar lika mycket
svenska som finska.
I tabell 3 nedan representerar procenten för mammorna och papporna på varje ort, andelen av
samtliga 326 föräldrar. Det vill säga att då exempelvis 31 av informanterna från Karis har
uppgett att deras mammor har svenska som modersmål, utgör detta antal 10 % (avrundat uppåt)
av den totala mängden föräldrar. I tabellen kan man inledningsvis avläsa att sammanlagt 67 %
21

Tommy Holm
av informanternas föräldrar uppges ha svenska som modersmål, vilket enbart är två
procentenheter högre än andelen informanter med svenska som modersmål. Finskspråkiga
föräldrar och föräldrar med både svenska och finska som modersmål uppgår i sin tur till
sammanlagt 16 % respektive 15 %. Fördelningen mellan mammornas och pappornas språk är
däremot relativt jämn, med några fler svenskspråkiga mammor i Ekenäs och Hangö och lite
fler tvåspråkiga pappor i Karis och Ekenäs. I enlighet med de verkliga språkmiljöerna i
Västnyland, har endast ett fåtal från Ekenäs uppgett att de har en finskspråkig förälder.

Tabell 3. Föräldrarnas modersmål. (Procenten på varje ort representerar andelen av samtliga 326 föräldrar)

Språk

Svenska
Svenska och finska
Finska
Annat

Karis

Karis

Ekenäs

Ekenäs

Hangö

Hangö

Samtliga svar

mammor

pappor

mammor

pappor

mammor

pappor

(326)

31

31

62

56

19

17

216

(10 %)

(10 %)

(19 %)

(17 %)

(6 %)

(5 %)

(67 %)

4

10

7

15

6

6

48

(1 %)

(3 %)

(2 %)

(5 %)

(2 %)

(2 %)

(15 %)

12

6

8

6

8

10

50

(4 %)

(2 %)

(2,5 %)

(2 %)

(2,5 %)

(3 %)

(16 %)

1

1

1

1

2

6

(0,3 %)

(0,3 %)

(0,3 %)

(0,3 %)

(0,6 %)

(2 %)

I början av enkäten fick informanterna även frågan ”Anser du dig själv vara finlandssvensk?”.
I ett tillhörande svarsfält blev gymnasieeleverna ombedda att motivera sina svar. Sex av
informanterna svarade att det inte anser sig vara finlandssvenska och en var inte säker. Resten
svarade att de upplever sig vara finlandssvenska. Utgående från informanternas mest frekventa
motiveringar är hemorten, föräldrarnas språk, det egna modersmålet och uppväxten avgörande
faktorer till varför man upplever sig vara finlandssvensk.

4.1.2

Språkanvändning

I samband med frågan om det egna modersmålet skulle informanterna också svara på frågorna:
-

”Vilket/vilka språk talar du hemma?”

-

”Vilket/vilka språk talar du med dina vänner?”

22

Tommy Holm
Frågan var öppen och vissa informanter har gett flera svar på en fråga och ett par hade angett
ett annat språk vid sidan om svenska eller finska. För att förtydliga andelen informanter som
talar svenska, finska eller båda med sin familj och/eller vänner har jag inkluderat procenten för
hur stor andel av gymnasieeleverna från varje ort som har angett ett visst språk.
Enbart en gymnasieelev svarade att hen talar finska med familjen och tre angav att de hemma
talar något annat språk än svenska och finska. Med sina vänner talar också endast en informant
finska och två svarade att ett tredje språk talas i deras vänkrets. Resten av informanterna talar
antingen svenska eller svenska och finska både hemma och med kompisarna. Majoriteten av
informanterna talar svenska både hemma 108 (67 %) och med 107 vännerna (66 %).

Tabell 4. Fördelningen mellan svenska och svenska-finska som språk informanterna talar hemma och med vänner.

Språk/gemenskap

Svenska hemma
Svenska och finska hemma
Svenska med vänner
Svenska och finska med vänner

Karis

Ekenäs

Hangö

Samtliga svar

29

64

15

108

(59 %)

(82 %)

(44 %)

(67 %)

19

14

16

49

(39 %)

(18 %)

(47 %)

(30 %)

23

65

15

107

(47 %)

(83 %)

(44 %)

(66 %)

19

14

16

51

(39 %)

(18 %)

(47 %)

(32 %)

Likt fördelningen mellan modersmålen, är det åter Ekenäsborna som talar mest svenska, med
eleverna från Karis på andra plats. Av samtliga informanter från Ekenäs är det nämligen 82 %
som talar svenska med familjen och 83 % med sina vänner, medan 59 % respektive 47 % av
gymnasieeleverna från Karis som har svarat lika. Bland Hangöborna är det däremot bara 44 %
som uppger att de talar enbart svenska på fritiden.

4.1.3

Dialekt eller standardsvenska

I det här avsnittet beskrivs de västnyländska gymnasielevernas förhållande till dialekt och
standardsvenska. Jag är medveten om att informanterna kan uppfatta dessa begrepp på olika
23

Tommy Holm
sätt, men själv utgår jag ifrån de beskrivningar som Institutet för språk och folkminnen har gett.
Enligt Isof (2020a) är en dialekt en varietet som talas inom ett begränsat geografiskt område,
medan standardspråk syftar på en neutral och normerad variant av ett lands nationalspråk (Isof
2020b).
I enkätens tredje delmoment skulle informanterna bland annat svara på frågor om deras eget
och föräldrarnas bruk av dialekt och standardsvenska. Gymnasieeleverna skulle också ange
vilka åsikter de hade om bevarandet och upprätthållandet av dialekten, samt behärskandet av
standardsvenska. För att synliggöra vilken språkvariant som informanterna föredrar, jämförs
deras angivna språkval (dialekt eller standardsvenska) mot deras attityder till dessa.
På frågan ”Vad talar du mera?” har 106 informanter, dvs. 66 % av samtliga, svarat att de talar
dialekt framom standardsvenska. Av männen uppger hela 80 % att de talar dialekt, men enbart
56 % av kvinnorna. Både i Karis och Hangö anser hela 92 % av männen att de talar den lokala
dialekten framom en standardiserad finlandssvensk varietet. I kontrast till det här upplever
nästan en tredjedel av de manliga informanterna från Ekenäs att de talar standardsvenska och
det samma gäller för 55 % av kvinnorna från orten.

Tabell 5. Informanternas svar på frågan ”Vad talar du mera: Dialekt eller standardsvenska?”

Dialekt
Standardsvenska

Karis

Karis

Ekenäs

Ekenäs

Hangö

Hangö

kvinnor

män

kvinnor

män

kvinnor

män

16

19

21

21

17

12

106

(57 %)

(90 %)

(45 %)

(68 %)

(81 %)

(92 %)

(66 %)

11

2

26

10

4

1

54

(43 %)

(10 %)

(55 %)

(32 %)

(19 %)

(8 %)

(34 %)

Samtliga

I tabell 5 ovan kan man avläsa att det är gymnasieeleverna i Ekenäs (55 % av kvinnorna och
32 % av männen) som talar mest standardiserat, medan den klara majoriteten av
gymnasieeleverna i Hangö (29 av 34) använder sig av dialekt. I Karis uppger sig enbart två av
männen tala standardsvenska, medan det är relativt jämnt mellan kvinnorna: 59 % talar dialekt
och 41 % standardsvenska. I enkäten frågades informanterna också om vilken varietet som
föräldrarna talar mera. Av mammorna talar 46 % dialekt och av papporna använder 49 %
dialekt. Också i det här fallet framstår Ekenäs som den mest standardiserade av de tre orterna.
24

Tommy Holm
Av informanterna från Ekenäs uppger nämligen hela 60 % att båda föräldrarna talar
standardsvenska, medan enbart 40 % och 41 % av ungdomarna i Karis respektive Hangö
rapporterar att deras föräldrar talar mera standardsvenska än dialekt.
På frågan ”Är det viktigt att tala standardsvenska?” har enbart sju informanter svarat ”mycket
viktigt”. De som gett detta svar är alla kvinnor, tre från Ekenäs och två från både Karis och
Hangö. Trots att 106 av gymnasieeleverna har uppgett att de talar dialekt framom
standardsvenska, har ändå 76 informanter svarat att standardsvenskan är ”viktig”. Av samtliga
informanter från både Karis och Ekenäs upplever 45 % att det är viktigt att använda
standardsvenska, medan 56 % av deltagarna från Hangö har angett samma svar. Det är
överraskande att över hälften av hangöborna upplever att standardsvenska är viktigt, med tanke
på att 85 % av dem upplever att de talar mera dialekt än standardsvenska. Sammanlagt svarade
52 % av informanterna att standardsvenska antingen är mycket viktigt eller viktigt, medan 63
informanter har svarat ”inte så viktigt” och 14 upplever att standardsvenska är ”oviktigt”. Med
andra ord är inställningarna till standardsvenskans värde jämnt fördelade mellan samtliga
informanter.
I enkäten skulle de västnyländska gymnasieeleverna också ange hur väl de behärskar
standardsvenska. 48 informanter svarade att de behärskar standardsvenska ”mycket bra” och
105 svarade ”bra”. Enbart sju upplevde att deras grepp om varieteten var dåligt och ingen
svarade ”mycket dåligt”. Med andra ord anser den klara majoriteten av de västnyländska
informanterna att de behärskar standardsvenska, trots att de flesta ändå har angett att de talar
mera dialekt.
Det finns ett klart samband mellan antalet informanter som föredrar att tala dialekt och de som
anser att man ska bevara den. Som man kan utläsa i tabell 6 upplever sammanlagt 105
informanter, det vill säga bara en färre än de som talar dialekt framom standardsvenska, att det
antingen är mycket viktigt eller viktigt att bevara dialekter.
Ser man närmare på hur inställningen till frågan är fördelad mellan orterna, visar det sig att 69
% av samtliga informanter från Karis har angett att det är viktigt att bevara dialekter, 65 % av
Ekenäsborna och 58 % av deltagarna från Hangö. Att Hangö placerar sig sist i denna
rangordning avviker från det faktum att 85 % av informanterna från orten talade dialekt framom
standardsvenska. Det faktum att det var 4 procentenheter fler karisbor än informanter från
Ekenäs som ansåg att det är viktigt att bevara dialekter, stämmer överens med de tidigare
25

Tommy Holm
resultaten, vilka visade att man i Ekenäs lutade betydligt mera mot att understöda
standardsvenska.

Tabell 6. Informanternas svar på frågan ”Är det viktigt att bevara dialekter?”

Svarsalternativ

Mycket viktigt
Viktigt
Inte så viktigt
Oviktigt

Karis

Karis

Ekenäs

Ekenäs

Hangö

Hangö

kvinnor

män

kvinnor

män

kvinnor

män

7

7

8

4

3

29

(25 %)

(33 %)

(17 %)

(13 %)

(14 %)

(18 %)

12

8

25

14

10

7

76

(43 %)

(38 %)

(53 %)

(45 %)

(48 %)

(54 %)

(47 %)

8

4

13

12

8

5

50

(28 %)

(19 %)

(28 %)

(39 %)

(38 %)

(38 %)

(31 %)

1

1

1

1

1

5

(4 %)

(5 %)

(2 %)

(3 %)

(8 %)

(3 %)

Samtliga

I anknytning till frågan om bevarandet av dialekter, skulle informanterna även redogöra för om
de kommer att upprätthålla sin nuvarande dialekt ännu om 10 år. Frågan om den egna
dialektens framtid inkluderas p.g.a. det faktum att varken Hangö, Ekenäs eller Karis erbjuder
någon högskoleutbildning. Om studenterna vill skaffa sig en högskoleutbildning efter att de
avlagt studentexamen vid det lokala gymnasiet, behöver de söka sig till andra studieorter. Av
de 161 informanterna har 120 svarat att de tänker fortsätta studera vid ett universitet eller
yrkeshögskola. Två personer var säkra på att de inte skulle fortsätta studera och de resterande
39 hade inte ännu bestämt sig. Majoriteten av informanternas föräldrar (105 mammor och 87
pappor) uppgavs ha någon form av högskoleexamen, vilket förmodligen är en delorsak till att
de flesta av gymnasieeleverna har som plan att följa samma utbildningsbana. Utgående från
informanternas svar på dessa frågor som berör deras utbildningsplaner och föräldrarnas
utbildningsbakgrund, kommer de flesta av informanterna inom de kommande åren att flytta
bort från hemorten och studera på en ort där en eller flera andra dialekter talas. Upplever i så
fall informanterna att de kommer att behålla sin egen dialekt inom de kommande tio åren? I
tabell 7 nedan kan man utläsa gymnasieelevernas svar.

26

Tommy Holm
Tabell 7. Informanternas svar på frågan ”Tror du att du kommer att tala samma dialekt om 10 år?”

Jo
Nej
Vet ej

Karis

Karis

Ekenäs

Ekenäs

Hangö

Hangö

kvinnor

män

kvinnor

män

kvinnor

män

12

17

18

15

6

8

76

(43 %)

(81 %)

(38 %)

(48 %)

(29 %)

(62 %)

(47 %)

14

3

25

16

15

5

78

(50 %)

(14 %)

(53 %)

(52 %)

(71 %)

(38 %)

(48 %)

2

1

4

7

(7 %)

(5 %)

(9 %)

(5 %)

Samtliga

I denna fråga är gymnasieeleverna tudelade, med sammanlagt 76 som tror att dialekten kommer
att sitta i trots att man flyttar till andra orter och 78 som anser att man kommer att börja tala en
annan varietet. De resterande 7 hade inte tagit ställning till frågan. På de tre orterna finns en
splittring mellan de som upplever att de kommer att fortsätta tala samma dialekt och de som
inte tror sig göra det. Största skillnaderna mellan dessa två inställningar hittas ändå hos de
manliga informanterna från Karis, av vilka den klara majoriteten (81 %) anser att dialekten
kommer att stanna kvar hos dem. På samtliga orter upplever majoriteten av kvinnorna att de
kommer att överge dialekten och i Hangö är det t.o.m. 71 % av de kvinnliga informanterna.
Däremot tror de flesta männen från Hangö (63 %) att de fortfarande kommer att tala samma
dialekt om ett årtionde, medan de manliga gymnasieeleverna i Ekenäs är splittrade (15 – 16)
över frågan. Det samma gäller kvinnorna i Karis där 12 tror att de kommer upprätthålla
dialekten, medan 14 upplever att den kommer att överges. Överlag upplever betydligt flera av
männen än kvinnorna att de inte kommer att tappa sin nuvarande dialekt inom 10 år.
Slutligen kan man avläsa en viss divergens mellan de som anser att bevarandet av dialekter är
viktigt och de som tror att de kommer att upprätthålla sin nuvarande dialekt inom de kommande
tio åren. Trots att 69 % av samtliga informanter från Karis vill bevara dialekter var det ändå 10
procentenheter färre som trodde på den egna dialektens hållfasthet. På de två andra orterna var
skillnaderna ännu större, med 23 procentenheter färre i Ekenäs och 17 procentenheter i Hangö.
Det här kan eventuellt bero på de så kallade ”samhällsmedvetna attityderna” (Mattfolk 2012:2).
Om informanterna upplever att dialekterna är en del av det lokala kulturarvet och känner till
den ökända dialektutjämningen, är det sannolikt att de skulle känna sig förpliktade att
understöda dialekternas fortlevnad. Däremot är frågan ”Tror du att du kommer att tala samma
dialekt om 10 år?” personlig och kan besvaras verklighetstroget.
27

Tommy Holm

4.2

Den egna dialektens etiketter

I enkäten fick informanterna fritt formulera en etikett för den egna dialekten. I det här avsnittet
presenteras beteckningarna som gymnasieeleverna har gett de egna dialekterna i Karis, Ekenäs
och Hangö. På grund av att frågan ”Vad skulle du kalla din dialekt?” var öppen, gav den många
olika svar. För att förtydliga tendenser i resultaten har jag valt att enbart presentera de fem mest
frekventa benämningarna.

4.2.1

Kariska

I tabell 8 kan man avläsa att 20 av samtliga 49 informanter från Karis, d.v.s. 41 %, har gett
förslaget ”Kariska” som beteckning för den egna dialekten. 12 % har angett att den lokala
dialekten är en ”blandning” av olika närliggande dialekter. Både den vida termen
”standardsvenska” och ”västnyländska” har föreslagits av 6 % och till sist kommer
”högsvenska” med 4 %. Den resterande 31 % av informanterna från Karis gav både unika och
specifika förslag, såsom ”nära-Helsingfors-dialekt” och ”grani”.

Tabell 8. Karisinformanternas fem populäraste beteckningar för den egna dialekten.
Etiketter:
”Kariska”
”Blandning”
”Standardsvenska”
”Västnyländska”
”Högsvenska”

Karis kvinnor

Karis män

Samtliga

11

9

20

(39 %)

(43 %)

(41 %)

5

1

6

(18 %)

(5 %)

(12 %)

3

3

(11 %)

(6 %)

1

2

3

(4 %)

(10 %)

(6 %)

2

2

(7 %)

(4 %)

Det är överraskande att nästan hälften av gymnasieeleverna från Karis föreslog etiketten
”Kariska”. Vid besvarandet av enkäten pågick nämligen ingen diskussion mellan
informanterna, trots det har majoriteten ändå angett exakt samma beteckning. Detta syftar på
28

Tommy Holm
att ”Kariska” är en vedertagen benämning bland åtminstone gymnasieeleverna i Karis. Denna
etikett är uppgjord av ortnamnet och slutledet -ska. Leinonen (2015:124) har påpekat att
avledningen med -ska verkar förekomma på flera orter i södra Finland och har påträffats i
etiketter som informanter har gett för bland annat Kimitsko, Helsingforsiska och Kariska. Med
tanke på att närmare hälften av Karisborna angav beteckningen Kariska verkar dialekten vara
en vedertagen del av den regionala identiteten och kulturen, nästan som ett eget lokalspråk som
utmärker ingruppen. Resultaten från denna del av enkäten överensstämmer dessutom med vad
gymnasieeleverna svarade i de tidigare enkätfrågorna, i vilka det framkom att Karisborna (i
synnerhet männen) ansåg det vara viktigt att bevara dialekter och att de skulle upprätthålla
samma dialekt inom de kommande tio åren. Majoriteten av samtliga informanter från Karis
uppgav även att de talar dialekt framom standardsvenska, vilket ytterligare betonar Kariskans
centrala roll i dessa gymnasieelevers dialektala identitet.

4.2.2

Ekenäsdialekt

Det förekommer två primära trender i hur informanterna från Ekenäs uppfattar sin egen dialekt.
Bortsett från att fyra kvinnor upplever att de inte överhuvudtaget talar någon typ av dialekt, har
majoriteten antingen föreslagit en etikett som antyder att dialekten i Ekenäs är säregen och unik
för orten eller att dialekten är utbredd och liknar andra dialekter i landskapet. Som kan avläsas
i tabell 9 har ”Ekenäsdialekt” och ”Ekenäsiska” sammanlagt föreslagits 24 gånger, medan
etiketterna ”västnyländska” och ”blandning av andra dialekter” hade totalt 25 träffar. Det finns
med andra ord en tydlig splittring mellan de gymnasieelever i Ekenäs som upplever att
dialekten är distinkt och de som anser motsatsen. De resterande 32 % av informantsvaren som
inte finns presenterade i tabell 9 nedan, inkluderade flera olika etiketter med anknytning till
den omgivande landsbygden, med förslag som t.ex. ”Tenaladialekt”, ”Pojodialekt” och
”Snappertunadialekt”.

29

Tommy Holm
Tabell 9. Ekenäsinformanternas fem populäraste beteckningar för den egna dialekten.
Etiketter:

Ekenäs kvinnor

Ekenäs män

Samtliga

9

7

16

(19 %)

(23 %)

(21 %)

10

3

13

(21 %)

(10 %)

(17 %)

”Blandning av andra

10

2

12

dialekter”

(21 %)

(6 %)

(15 %)

3

5

8

(6 %)

(16 %)

(10 %)

”Ekenäsdialekt”
”Västnyländska”

”Ekenäsiska”
”Jag talar inte dialekt”/ ”Jag

4

4

har inte någon dialekt”

(9 %)

(5 %)

Fördelningen mellan hur de kvinnliga och manliga informanterna från Ekenäs har valt att
beteckna den egna dialekten, överensstämmer delvis med gymnasieelevernas svar på
enkätfrågan ”Vad talar du mera: dialekt eller standardsvenska?”. Av männen uppgav 68 % att
de talar dialekt och 39 % föreslog antingen ”Ekenäsdialekt” eller ”Ekenäsiska”, medan enbart
16 % betecknade dialekten som ”västnyländska” eller ”blandning av andra dialekter”. Även
om de manliga informanterna från Ekenäs inte var lika enhetliga på denna frågepunkt,
representerades den regionala dialekten åter av majoriteten. Bland de kvinnliga
gymnasieeleverna var fördelningen relativt jämn vad gällde bruket av antingen dialekt (45 %)
och standardsvenska (55 %). I likhet med detta resultat har 42 % av kvinnorna föreslagit
”västnyländska” eller ”blandning av andra dialekter” och enbart 26 % har betecknat varieteten
som ”Ekenäsdialekt” eller ”Ekenäsiska”. Trots att nästan hälften av kvinnorna upplevde att de
talar dialekt, var det endast kring en femtedel som angav att den lokala varieteten är unik för
orten. På båda frågepunkterna har med andra ord de kvinnliga informanterna från Ekenäs
placerat standardsvenska eller en generaliserad varietet framom en säregen regional dialekt.

4.2.3

Hangödialekt

Informanterna från Hangö föreslog både ”standardsvenska” och ”västnyländska” en gång,
medan ”blandning” fick två träffar. Dessa tre etiketter avviker från majoritetens angivna
beteckningar, vilka syftar på att dialekten upplevs vara mera unik och att den har sin egen
lokala prägel. Dessutom är förslagen ”blandning” och ”västnyländska” likartade och antyder
30

Tommy Holm
båda att dialekten i Hangö skulle vara den samma som på andra orter i Västnyland. Som kan
avläsas i tabell 10 har ”Hangödialekt” och ”Hangösvenska” föreslagits sammanlagt 17
respektive sju gånger. Med andra ord har hela 71 % av samtliga informanter från Hangö
betecknat den egna dialekten på liknande sätt och valt att infoga ortnamnet i varietetens etikett,
vilket syftar på att dialekten upplevs vara säregen och anknuten till hemstaden. Utöver dessa
informantsvar, hänvisade den resterande 18 % av de förslagna etiketterna till den närliggande
landsbygden med bl.a. ”Tvärminnedialekt” och ”landesvenska”.
Det finns däremot vissa skillnader mellan hur kvinnorna och männen har betecknat dialekten i
Hangö. Av Hangöinformanterna angav 92 % av männen och 81 % av kvinnorna att de talar
dialekt, däremot har enbart 67 % av männen föreslagit en etikett som inkluderar ortnamnet,
medan 76 % av de kvinnliga gymnasieeleverna har betecknat dialekten som antingen
”Hangödialekt” eller ”Hangösvenska”. Utgående från samtliga informanter har en femtedel av
gymnasieeleverna från Hangö samordnat ortnamnet med ”svenska”, vilket eventuellt har en
koppling till kommunens språkliga situation. I Hangö är de svensktalande trots allt en minoritet
och denna beteckning kan vara ett sätt att bestryka den lokala ingruppens modersmål och
samtidigt divergera den egna dialekten från de som talas på andra orter.

Tabell 10. Hangöinformanternas fem populäraste beteckningar för den egna dialekten.
Etiketter:
”Hangödialekt”
”Hangösvenska”
”Blandning”

Hangö kvinnor

Hangö män

Samtliga

14

3

17

(67 %)

(23 %)

(50 %)

2

5

7

(10 %)

(38 %)

(21 %)

2

2

(10 %)

(6 %)

”Västnyländska”
”Standardsvenska”

1

1

(8 %)

(3 %)

1

1

(5 %)

(3 %)

31

Tommy Holm

4.3

Särdrag och dialektord

I enkäten fick informanterna fritt beskriva ortens dialekt med egna ord och ta fasta på vad de
anser att är typiskt för varieteten. Trots att jag i enkäten efterfrågade dialektdrag och dialektord
separat, har ändå flera av samtliga informanter blandat ihop dialekternas särdrag och ordförråd
i sina fritt formulerade beskrivningar. I det här kapitlet redovisas därför både dialekternas
särdrag och dialektord för en ort åt gången. Uppgiftens öppna karaktär genererade dessutom
ett brett resultat och för att synliggöra tendenser har jag slagit samman likartade enkätsvar och
presenterar de fem mest frekventa beskrivningarna av särdragen och de åtta mest frekventa
dialektorden. Resultatet från de tre orterna redogörs var för sig och i varje enskilt avsnitt
jämförs

informanternas

svar

med

Harling-Krancks

(1998)

och

Ivars

(2015)

dialektbeskrivningar. Genom denna jämförelse hoppas jag kunna synliggöra eventuella likheter
och skillnader mellan lekmännens språkliga iakttagelser och tidigare dialektforskning.
Avslutningsvis presenterar jag en sammanfattning av resultaten från de tre orterna.
I enkäten skulle informanterna ta ställning till om den egna dialekten har säregna ord och i så
fall ge exempel på dessa. I tabell 11 nedan kan man avläsa att hela 96 informanter, det vill säga
en klar majoritet på 60 % upplever att det förekommer dialektord på den egna orten. Tittar man
närmare på de enskilda orterna framstår gymnasieeleverna från Karis som de mest enhetliga i
frågan, eftersom 71 % av samtliga Karisinformanter har angett att dialektord existerar. I Hangö
är majoriteten en aning mindre och ligger på 62 % för dem som upplever att de använder
säregna ord i dialekten. Gymnasieeleverna från Ekenäs är däremot relativt splittrade över
förekomsten av ett dialektalt ordförråd. Bara hälften (51 %) av ortens informanter har angett
att det finns ord som är typiska för dialekten. Ekenäs är även enda orten där majoriteten av en
enskild könsgrupp har svarat att det inte finns typiska dialektord på orten. Av de manliga
gymnasieleverna upplever nämligen 58 % att det inte finns ord som är unika för den egna
dialekten.

32

Tommy Holm
Tabell 11. Informanternas svar på frågan ”Finns det ord som är typiska för din dialekt?

Ja
Nej
Inget svar

Karis

Karis

Ekenäs

Ekenäs

Hangö

Hangö

kvinnor

män

kvinnor

män

kvinnor

män

17

18

28

12

12

9

96

(61 %)

(86 %)

(60 %)

(39 %)

(57 %)

(69 %)

(60 %)

7

1

15

18

7

4

52

(25 %)

(5 %)

(32 %)

(58 %)

(33 %)

(31 %)

(32 %)

4

2

4

1

2

13

(14 %)

(9 %)

(8 %)

(3 %)

(10 %)

(8 %)

Samtliga

I enkäten skulle de informanter som svarat jakande och upplevde att det existerade ord som är
typiska för den egna dialekten, ge förslag på dessa dialektord. Detta visade sig däremot vara
problematiskt och istället har flertalet av informanterna angett ord som exemplifierar olika
morfologiska dialektdrag. Till näst presenteras resultatet från denna del av enkäten tillsammans
med informanternas beskrivningar av den egna dialektens särdrag.

4.3.1

Karisdialektens särdrag och dialektord

Utgående från 47 % av beskrivningarna som informanterna från Karis har gett, karaktäriseras
Karisdialekten av så kallade ”ordförkortningar” och ”korta stavelser”. Som exempel har
gymnasieeleverna bland annat gett vattn och biln. Vad informanterna har tagit fasta på är med
andra ord bortfallet av vokalen e i suffixet på substantiv i bestämd singularform, vilket kallas
för artikelsynkope (Ivars 2015: 98). Vidare har åtta kvinnliga informanter (16 % av samtliga),
tagit fasta på att ”adjektiv slutar på -er” som i t.ex. snäller, kivoger och trötter. Fem kvinnor
(10 %) har även nämnt att de som talar Karisdialekten ”rullar på sina r” och fyra manliga
gymnasieelever (4 %) har beskrivit dialektens ”korta och snabba a”. Slutligen har två kvinnor
och två män (4 %) tagit fasta på att man i Karisdialekten blandar in finska ord som kiva och
juttu. Gymnasieeleverna har med andra ord redogjort för fyra olika särdrag. De har tagit fasta
på dialektens artikelsynkope, ordböjning (-er), uttal (kort vokal, rullande r-et) och ordförråd
(finska inslag).

33

Tommy Holm
Tabell 12. Karisinformanternas fem mest frekventa beskrivningar av den egna dialekten.
Beskrivning
”Ord förkortas”
”Korta stavningar”
Ex. ”vattn”, ”biln”, ”kattn”

Karis kvinnor

Karis män

Samtliga

14

9

23

(50 %)

(43 %)

(47 %)

”adjektiv slutar med -er”
Ex. ”snäller”, ”kivoger”,
”trötter”
”Rullar på r”

8

8

(29 %)

(16 %)

5

5

(18 %)

(10 %)

”Korta och snabb a:n”

4

4

(19 %)

(8 %)

Blandning med finska och

2

2

4

svenska ex. ”juttu”, ”kiva”

(7 %)

(10 %)

(8 %)

Som kan avläsas i tabell 12 ovan har majoriteteten av informanterna från Karis betonat
dialektens tendens att förkorta ord och stavningar, vilket låter som samma kortstavighet som
enligt Harling-Kranck (1998:151) är karaktäristisk för dialekterna i Västnyland. Men granskar
man de exempel (vattn, biln, kattn) som gymnasieeleverna har gett i samband med
beskrivningarna av dialektens kortstavighet, inser man att informanterna egentligen försöker
beskriva artikelsynkope. I gamla inspelade dialektprov har artikelsynkope påträffats på de
västnyländska orterna Ingå, Karis och Tenala och då förekommit i ord som tiden, tomten och
hösten (ibid.). Trots att gymnasieeleverna vid Karis-Billnäs gymnasium använde benämningen
”korta stavningar” i felaktig betydelse, har fyra av männen ändå nämnt att dialektens a-ljud är
snabba och korta, vilket i sin tur syftar på kortstavighet i ord som tala (ett informantexempel),
där båda stavelserna har kort vokal.
Det är inte överraskande att informanterna har tagit fasta på ändelsen -er i adjektiv, däremot är
det överraskande att det enbart är de kvinnliga informanterna som har nämnt detta dialektdrag.
Denna adjektivändelse påträffas nämligen i flera dialekter i Västnyland, vilket även
framkommer i alla de tre västnyländska språkproven som Harling-Kranck (1998) har granskat.
Hon påpekar att ändelsen -er är en gammal maskulin ändelse som bifogas till slutet av adjektiv
som står som predikativ eller attribut (Harling-Kranck 1998:151).
Dialektdraget ”rullar på r” sticker dock ut i resultatet. Fem av de kvinnliga informanterna har
gett denna beskrivning, men detta särdrag har inte påträffats i de västnyländska dialektprov
34

Tommy Holm
som Harling-Kranck (1998) har redogjort för. Däremot finns det ett konkreta exempel på ett
bakåtdraget r-ljud i det språkprov som gjorts i Borgå (Harling-Kranck 1998:150). Ivars
(2015:33) nämner i sin tur att det ”rullande r-et” är ett av de få särdrag som gör att
västnyländskan faktiskt avviker från standardspråket.
Dialektorden i Karis
Av gymnasieeleverna från Karis har en femtedel gett vatu och vattn som förslag på dialektord.
Både vatu och vattn är dialektala uttal av ordet vatten och trots att de är angivna som exempel
på säregna ord för dialekten i Karis, beskriver de egentligen en så kallad vokalbalans respektive
artikelsynkope. Ordet vatu är nämligen en kortstavig variant av vatten där ändelsevokalens
kvalitet har påverkats av att föregående stavelse är kort. Enligt Harling-Kranck (1998:148)
förekommer vokalbalansen i finlandssvenska dialekter främst i samband med vokalerna å, u
och o.

Tabell 13. Karisinformanternas åtta mest frekventa förslag på lokala dialektord.
Dialektord

Karis kvinnor

Karis män

Samtliga

”Vatu”, ”vattn”

4
(14 %)

6
(29 %)

10
(20 %)

”Myki”, ”myky lite”

6
(21 %)

2
(10 %)

8
(16 %)

6

3

9

(21 %)

(14 %)

(18 %)

3

3

6

(11 %)

(14 %)

(12 %)

5

5

(24 %)

(10 %)

4

4

(19 %)

(8 %)

”jonej”
”Tåkodär”, tåkå däran”, ”toko”
”Is int”, ”isit” (ids inte)
“hiva”
”Fariger” (slut i huvudet)
“diki” (diket)

3

3

(11 %)

(6 %)
3

3

(14 %)

(6 %)

35

Tommy Holm
I tabell 13 ovan kan utläsas att hälften av de åtta mest frekventa ordförslagen egentligen är
härledda från fraser:
-

myky lite (mycket lite)

-

jonej (nekningsordet bekräftas med jakandet)

-

tåkodär, tåkå däran, toko (så där)

-

is int, isit (ids inte)

Det är ingen överraskning att informanterna har gett dessa exempel, med tanke på att de
representerar fraser som är naturliga för vardagliga diskussioner och passar till allt från att
svara på frågor, bekräfta information och uppmana andra. Utöver det här har könsgrupperna
var för sig föreslagit dialektorden ”hiva” (slänga), ”fariger” (informantsvar ”slut i huvu”) och
”diki” (diket). Ordet fariger uppvisar dessutom den karaktäristiska adjektivändelsen -er.

4.3.2

Ekenäsdialektens särdrag och dialektord

Likt informanterna i Karis har även en stor del (38 %) av gymnasieeleverna i Ekenäs tagit fasta
på förkortningen av ord och bortfallet av bland annat ändelsevokaler. Med exempel som ”biln”
och ”hattn”, syftar även dessa informanter på artikelsynkope. Som kan avläsas i tabell 14 nedan
har sex kvinnor och tre män nämnt att dialekten i Ekenäs talas ”snabbt” och ”slarvigt”, vilket
antyder en aning kritisk inställning till ortens dialekt. Enstaka individer hade nämligen också
angett ”gammalmodig”, ”ful” och ”oklar” som förslag på dialektdrag. Det här överensstämmer
i sin tur med den avvisande attityd som ett flertal av Ekenäsinformanterna tidigare har uppvisat
ha till dialekter. I Ekenäs har man påträffat en fördelning mellan två sociolekter: de
lågutbildade som talar lokalspråk och de med högre utbildning som talar standardspråk (Ivars
2015: 402). Informanternas kritiska beskrivningar kan därför vara en produkt av denna
socioekonomiska språkfördelning.
Eventuellt kan informanterna med beskrivningar som ”snabbt” och ”slarvigt” också syfta på
både kortstavigheten och bortfallet av artikelsynkope i dialekten. Två korta stavelser i ett ord
som borde ha en lång och en kort och utelämnandet av ändelser, kan nämligen få dialekten att
låta rivig och ovårdad i jämförelse med standardspråket. En motivering bakom informantsvaren
skulle naturligtvis kunna klargöra syftet med dessa vagare beskrivningar. Det här är en brist
med att genomföra en kvantitativ enkätundersökning utan uppföljande intervjuer.

36

Tommy Holm
Bland gymnasieelever i Ekenäs finns det fyra kvinnor och två män som, likt vissa
Karisinformanter, beskriver rullande r som ett dialektdrag. Enligt Ivars (2015:33) är det
rullande r-et utmärkande för Västnyland och Ivars nämner dessutom en kvinnlig informant från
Ekenäs som har redogjort för ljudet. Fyra av informanterna har också tagit fasta på den
karaktäristiska adjektivändelsen -er i ord som bland annat ”roliger”, ”söter” och ”hungriger”.
Slutligen har fyra kvinnor på olika sätt betonat dialekttalarnas benägenhet att förkorta långa
vokaler i ord. Med andra ord syftar de på att kortstavighet är ett särdrag för dialekten.

Tabell 14. Ekenäsinformanternas fem mest frekventa beskrivningar av den egna dialekten.
Beskrivning

Ekenäs kvinnor

Ekenäs män

Samtliga

lämnar bort vissa

21

9

30

bokstäver i slutet”

(45 %)

(29 %)

(38 %)

6

3

9

(13 %)

(10 %)

(12 %)

4

2

6

(9 %)

(6 %)

(8 %)

2

2

4

(4 %)

(6 %)

(5 %)

”Ord förkortas”, ”man

Ex. ”biln”, ”hattn”
”man pratar snabbt”
”slarvigt”
”man rullar på R:en”
”Man sätter -er i slutet av
ord”
ex. ”roliger”, ”söter”,
”hungriger”
”Vi förlänger inte på
vokaler”
”Man säger inte äter med

4

4

(9 %)

(5 %)

en lång vokal utan kort”

Ekenäsinformanternas dialektord
Bland gymnasieeleverna från Ekenäs har tio kvinnor gett olika exempel på ord som innehåller
den karaktäristiska artikelsynkopen för substantiv som står i bestämd singularform. Som
påvisades i det förra avsnittet, är bortfallet av -e i ändelsen på ord som bland annat katten och
bilen gemensamt för Karis, Ekenäs och Hangö. Däremot är det intressant att ingen informant
hade beskrivit diftonger som ett särdrag för dialekten i Ekenäs, men ändå har två kvinnor och
två män gett jakningsordet jou och jåo som förslag. Dessa ord är i sin tur exempel på så kallade
sekundära diftonger (Harling-Kranck 1998: 144) som bland annat kan påverka e som då uttalas
37

Tommy Holm
ie, å (oå), ö (yö) eller som i det här fallet o (åo). Som kan avläsas i tabell 15 nedan har både en
kvinnlig och manlig informant gett ordförslaget näi (nej) som också utgörs av antingen en
vokalförändring eller en diftong. I det här fallet är det i så fall en så kallad primär diftong (ibid.)
som härstammar från de urnordiska diftongerna au, ai och ey.
Tabell 15. Ekenäsformanternas åtta mest frekventa förslag på lokala dialektord.

Dialektord

”kattn”, ”hundn”, ”biln”, ”bussn”
”jou”, ”jåo”
”kes” (tobak)
”it”, ”int” (inte)
”tokodär”, ”toko” (sådär)
“kinosti” (kiinnostaa = intressera)
”perun” (potatis)
”näi” (nej)

Ekenäs

Ekenäs

kvinnor

män

Samtliga

10

10

(21 %)

(13 %)

2

2

4

(4 %)

(6 %)

(5 %)

4

4

(9 %)

(5 %)

2

1

3

(4 %)

(3 %)

(4 %)

3

3

(6 %)

(4 %)

3

3

(6 %)

(4 %)

2

2

(4 %)

(3 %)

1

1

2

(2 %)

(3 %)

(3 %)

Fyra kvinnliga informanter har föreslagit kes som dialektord. Ordet härstammar ursprungligen
från det finska ordet kessu som i vardagstal har betecknat hemodlad tobak (Jussila 1999). Det
är en aning överraskande att det gamla finska slangordet fortfarande lever kvar bland dessa
ungdomar och att det dessutom används på en ort där den svensktalande befolkningen utgör
den klara majoriteten. Nästan lika överraskande är att tre kvinnor också har gett kinosti som
exempel på dialektord. Ordet härstammar från det finska ordet kiinnostaa och utgående från
informanternas beskrivningar används också kinosti i betydelsen ”intressera”. Ytterligare har
två kvinnor tagit upp perun, vilket enligt Ordbok över Finlands svenska folkmål (2020a) kan
stavas som till exempel päron och förekommer i olika varianter runt om i Åboland (Pargas,
Houtskär, Nagu, Kimito) och Österbotten (Närpes, Korsnäs, Lappfjärd, Tjöck). Utöver det här

38

Tommy Holm
har informanterna från Ekenäs föreslagit två förkortade varianter av nekningsordet inte och likt
gymnasieeleverna från Karis har även tokodär och toko angetts som dialektord.

4.3.3

Hangödialektens särdrag och dialektord

Likt resultaten i Karis och Ekenäs har de flesta (65 %) av samtliga informanter i Hangö tagit
fasta på ordförkortningar och nämner att de ”lämnar bort vissa bokstäver” såsom vokalen e,
vilket eventuellt syftar på artikelsynkope eftersom e är ändelsevokalen i substantiv som står i
bestämd singularform. Till skillnad från de fria beskrivningarna på de två andra orterna, har
gymnasieeleverna i Hangö enbart gett förslaget int som ett exempel på ett ord där
ändelsevokalen -e faller bort. På grund av det här går det inte att bekräfta om informanterna
syftar på artikelsynkope eller enbart villkorlig apokope. Harling-Kranck (1998:142) beskriver
villkorlig apokope som bortfallet av ändelsevokalen efter kort stavelse. Det föreslagna
nekningsordet int är ett exempel på detta.
I tabell 16 nedan kan man avläsa att en stor del (32 %) av informanterna i Hangö har även
beskrivit kort uttal och vokalförkortning som ett dialektdrag. Som förslag på dessa tendenser
har gymnasieeleverna bland annat gett ”somar” (sommar) och ”talar”. I båda exemplen har
informanterna förklarat att vokalerna är korta, vilket i vanliga fall stämmer för sommar då det
uttalas med dubbelkonsonant, men eftersom både ”somar” och ”talar” borde innehålla en lång
och en kort stavelse, syftar gymnasielevernas beskrivningar på kortstavighet.

39

Tommy Holm
Tabell 16. Hangöinformanternas fem mest frekventa beskrivningar av den egna dialekten.
Beskrivning

Hangö kvinnor

Hangö män

Samtliga

17

5

22

(81 %)

(38 %)

(65 %)

”Långa vokaler uttalas som korta”

5

6

11

”Sova med ett kort o”, ”sommar sägs somar”

(24 %)

(46 %)

(32 %)

”Lämnar bort vissa bokstäver”
”e faller bort i slutet av ord som int”
”Förkortar ord”
”Man talar kort”, ”Kort uttal”

”taalar blir talar”
”Slarvigt”
”Adjektiv slutar på -er”

6

6

(29 %)

(18 %)

2

2

4

(10 %)

(15 %)

(12 %)

”Runda r”

3

1

4

”Rullar på R:et”

(14 %)

(8 %)

(12 %)

”glader”
”Man lägger till -er i slutet av ord”

Likt informanter i Ekenäs har även sex kvinnliga gymnasieelever i Hangö beskrivit ortens
dialekt som ”slarvig”. I det här fallet är det en aning överraskande med tanke på att flertalet
informanter från Hangö tidigare hade uppvisat en positiv inställning till dialekter. Precis som
på de två andra orterna har informanterna i Hangö också tagit fasta på adjektivändelsen -er som
i det föreslagna ordet ”glader”. Slutligen har tre kvinnor och en man beskrivit det bakåtdragna
r-ljudet som ett särdrag för dialekten i Hangö, men ingen tidigare dialektforskning har slagit
fast att detta skulle ha förekommit på den här orten. Ivars (2015:33) nämner däremot Ekenäs
som ett exempel på en västnyländsk ort där det ”rullande r-ljudet” förekommer.

Hangöinformanternas dialektord
Precis som i Karis har olika varianter av ordet vatten fått mest förslag. Som kan avläsas i tabell
17 nedan är förslagen exempel på både kortstavighet och artikelsynkope. Vidare har fyra
kvinnliga informanter gett förslagen komi (kommit) och komer (kommer), vilka både är
kortstaviga varianter av samma verb. Det samma gäller för dialektordet maga (mage) som har
föreslagits av tre kvinnor och en man, samt kuna/kona (kunna) som har angetts av två kvinnliga
informanter.

40

Tommy Holm
Likt resultaten från Karis och Ekenäs har även förkortningen it av nekningsordet inte blivit
föreslagen av informanterna från Hangö. Precis som i Ekenäs har pärun (potatis) även här getts
som exempel. Orden havi (haft) och tri (tre) har blivit föreslagna av två kvinnor. Havi är
supinum av verbet ha och har bland annat påträffats i Snappertuna (Ivars 2015:297). En manlig
gymnasieelev har nämnt joma som enligt Ordbok över finlandssvenska folkmål stavas jåma
och betyder prata eller tjata. Utöver det här har också tre manliga informanter föreslagit
kuna/kona (kunna), vilket innehåller det så kallade europeiska u-ljudet (Harling-Kranck
1998:151), det vill säga att vokalen u uttalas som o. Slutligen har frägä i betydelsen saliv getts
som exempel av en kvinnlig och manlig informant. Exemplet härstammar antagligen från
fradga och på grund av att ordet har förlorat sin dubbelkonsonant har vokalerna troligen
påverkats av stavelsens kvantitet och förskjutits från a-ljud till ä-ljud.
Tabell 17. Hangöinformanternas åtta mest frekventa förslag på lokala dialektord.
Dialektord
”vatu”, ”vattn”, ”vatn”
”komi”, ”komer”
”maga” (mage)
”it” (inte)

Hangö kvinnor

Hangö män

Samtliga

5

2

7

(24 %)

(15 %)

(21 %)

4

4

(19 %)

(12 %)

3

1

4

(14 %)

(8 %)

(12 %)

3

3

(14 %)

(9 %)

”kuna”/”kona” (kunna)
”havi” (haft)
“tri” (tre)
“pärun” (potatis)
“frägä” (saliv, fradga)
”joma”

3

3

(23 %)

(9 %)

2

2

(10 %)

(6 %)

2

2

(10 %)

(6 %)

1

1

2

(5 %)

(8 %)

(6 %)

1

1

2

(5 %)

(8 %)

(6 %)

1
(8 %)

41

Tommy Holm

4.3.4

Dialektdrag och dialektord i Västnyland

Sammanfattningsvis indikerar resultaten från denna del av enkäten, att majoriteten av
informanterna i Karis, Ekenäs och Hangö har tagit fasta på nästan exakt samma dialektdrag.
Trots att gymnasieeleverna saknar de språkvetenskapliga termerna och kunskapen att förklara
olika tendenser i de egna dialekterna, har de ändå lyckats synliggöra de särdrag som tidigare
dialektforskning har bekräftat vara karaktäristiska för ett flertal dialekter i Västnyland. På alla
tre orter har informanterna nämligen beskrivit dialekternas kortstavighet, artikelsynkope och
redogjort för adjektivändelsen -er. Till skillnad från informanternas dialektbeskrivningar i
Karis, har man i både Ekenäs och Hangö karakteriserat ortens dialekt som ”slarvig”. I Karis
har man däremot nämnt att dialekttalarna blandar in finska ord. Överraskande är däremot att
det finns gymnasieelever (speciellt kvinnliga) som på samtliga orter har föreslagit det
bakåtdragna r-ljudet som ett dialektdrag. Med tanke på att Ivars (2015:33) inte har preciserat
särdragets geografiska eller sociala förekomst, vore det ”rullande r-ljudet” värt att undersökas
grundligare i en annan studie.
Slutligen har flertalet informanter på alla tre orter även föreslagit dialektord som antingen
innehöll kortstavighet eller artikelsynkope. Trots att en stor del av samtliga gymnasieelever
hade angett dialektord med liknande karaktärsdrag, var förkortningen av inte det enda ordet
som föreslagits på alla tre orter. Däremot påträffades ordförslag som var gemensamma för två
orter. Både i Karis och Ekenäs fanns det informanter som hade gett olika varianter av tokodär
och i både Karis och Hangö föreslogs vatu. Gemensamt för Ekenäs och Hangö var i sin tur
perun/pärun. Till skillnad från Karis och Hangö innehöll resultatet från Ekenäs ett finskt
ordförslag i form av kinosti, vilket var överraskande med tanke på att både informanterna själva
och språkstatistiken (Finnäs 2013: 38) visar på att Ekenäs är den mest svenskspråkiga orten av
de alla tre. Utöver det här påvisade även Collins (2016) studie att den svenskspråkiga
majoriteten i Ekenäs har en klart negativ inställning till finska språket och ortens finskspråkiga
minoritet. Ekenäsinformanterna var också de enda som föreslog dialektord som innehöll
diftonger. Utmärkande för Karisinformanternas förslag var i sin tur ord som syftade på eller
härstammade ifrån faser. Gymnasieeleverna från Hangö var däremot de enda som föreslog ett
dialektord (”kuna/kona”) med europeiskt u-ljud.

42

Tommy Holm

4.4

Dialektens unicitet och funktion som identitetsmarkör

Till följande presenteras informanternas uppfattning om hur unik den egna dialekten är och
dess eventuella anknytningar till andra dialekter. I det här avsnittet beskrivs också
informanternas inställning till och bruket av dialekter som identitetsmarkör.
Informanterna var nästan tudelade vad gäller svaret på frågan ”Påminner din dialekt om någon
annan finlandssvensk dialekt?”. Det är nämligen 48 % av samtliga gymnasieelever som har
svarat ja och 40 % som har svarat nej, de resterande 12 % hade inte tagit ställning till frågan.
Mest jämn är fördelningen bland informanterna i Karis där 43 % av kvinnorna upplever att den
egna dialekten påminner om andra dialekter och 52 % av männen. I Hangö har 85 % av de
manliga informanterna svarat jakande, men enbart 48 % av de kvinnliga. Av kvinnorna från
Ekenäs har lite över hälften (53 %) angett att dialekten påminner om andra varieteter, men 65
% av männen upplever motsatsen. De manliga gymnasieeleverna från Ekenäs är med andra ord
den enda könsgruppen i vilken majoriteten har nekat likheter mellan den egna dialekten och
andra. Som kan avläsas i tabell 18a nedan är den egna dialekt unik utgående från majoriteten
av de manliga informanterna i Ekenäs och nästan hälften av kvinnorna i både Karis och Hangö.
Nästan alla manliga gymnasieelever i Hangö och flertalet av kvinnorna i Ekenäs upplever
däremot att den egna dialekten har gemensamma drag med andra dialekter.

Tabell 18a. Informanternas svar på frågan ”Påminner din dialekt om någon annan finlandssvensk dialekt?

Ja
Nej
Inget svar

4.4.1

Karis

Karis

Ekenäs

Ekenäs

Hangö

Hangö

kvinnor

män

kvinnor

män

kvinnor

män

12

11

25

8

10

11

77

(43 %)

(52 %)

(53 %)

(26 %)

(48 %)

(85 %)

(48 %)

11

8

15

20

9

2

65

(39 %)

(38 %)

(32 %)

(65 %)

(43 %)

(15 %)

(40 %)

5

2

7

3

2

19

(18 %)

(10 %)

(15 %)

(9 %)

(9 %)

(12 %)

Samtliga

Karisinformanternas förslag på likartade dialekter

I tabell 18b kan man se att majoriteten (65 %) av de gymnasieelever från Karis som upplevde
att den egna dialekten inte är unik, har föreslagit att flera olika dialekter från Raseborg
43

Tommy Holm
påminner om Karisdialekten. Två män har dessutom gett den breda benämningen
”västnyländska” som förslag, med antydan om att dialekten i Karis är integrerad med en större
varietet som är gemensam för hela Västnyland. Det är heller ingen överraskning att både
varieteten i Ekenäs och Pojo har fått fem respektive fyra förslag med tanke på att de ingår i
Raseborg och är Karis gamla grannkommuner. Däremot är det intressant att tre av de kvinnliga
informanterna har gett ”Åbolandsdialekten” som förslag. Enbart utgående från denna givna
etikett är det omöjligt att veta vilken ort informanterna syftar på. Men med tanke på att Kimito
är en av de åboländska orterna som är belägen närmast Västnyland, är det möjligt att
beteckningen syftar på dialekt som talas här.

Tabell 18b. Karisinformanternas fem mest frekventa förslag på dialekter som påminner om den egna.
Dialekt och ort
Flera andra dialekter i Raseborg
”Ekenäsdialekten”
Dialekten i Pojo
”Åbolandsdialekten”
”Västnyländska”

4.4.2

Karis kvinnor

Karis män

Samtliga

3

5

8

(11 %)

(24 %)

(16 %)

4

1

5

(14 %)

(5 %)

(10 %)

3

1

4

(11 %)

(5 %)

(8 %)

3

3

(11 %)

(6 %)
2

2

(10 %)

(4 %)

Ekenäsinformanternas förslag på likartade dialekter

Likt informanterna i Karis har även gymnasieeleverna från Ekenäs föreslagit dialekterna på de
närliggande orterna och landsbygden som gemensamma med den egna varieteten. Tre
kvinnliga informanter och en manlig har dessutom angett ”Kimitodialekten” som ett exempel.
Tar man i beaktande att tre kvinnliga informanter från Karis nämnde ”Åbolandsdialekt”, är det
sannolikt att det faktiskt är dialekten i Kimito som både gymnasieleverna från Karis och Ekenäs
talar om. Som man kan avläsa i tabell 18c utgör ”Karisdialekten” 39 % av samtliga förslag,
vilket är logiskt med tanke på Karis och Ekenäs ligger geografiskt nära varandra. Dessutom
kan kommunsammanslagningen 2009 vara en delorsak till denna uppfattning.

44

Tommy Holm
Tabell 18c. Ekenäsinformanternas fem mest frekventa förslag på dialekter som påminner om den egna.

Dialekt och ort

Karisdialekten
Tenaladialekten
Kimitodialekten
Bromarvdialekten
Hangödialekten

Ekenäs

Ekenäs

kvinnor

män

9

2

11

(19 %)

(6 %)

(14 %)

5

1

6

(11 %)

(3 %)

(8 %)

3

1

4

(6 %)

(3 %)

(5 %)

3

1

4

(6 %)

(3 %)

(5 %)

Samtliga

3

3

(6 %)

(4 %)

Fem kvinnor och en man har även föreslagit Tenaladialekten som en varietet som påminner
om dialekten i Ekenäs. Tre kvinnor och en man har också nämnt Bromarvdialekten som en
annan likartad varietet. Både Tenala och Bromarv är orter som ingår i Raseborg och därför det
inte särskilt överraskande att dialekterna på dessa två landsbygdsorter hittades bland de fem
mest frekventa förslagen. Med andra ord är det dialekter som talas på geografiskt närliggande
orter som gymnasieeleverna från Ekenäs upplever att påminner om den egna dialekten.

4.4.3

Hangöinformanternas förslag på likartade dialekter

Slutligen har dialekten i Karis och Ekenäs fått mest förslag av informanterna från Hangö. I
tabell 18d nedan kan man avläsa att fyra av kvinnorna dessutom har nämnt att dialekten i Hangö
påminner om dialekterna i ”närliggande kommuner” och tre män har angett den breda
beteckningen ”raseborgska” som exempel och en kvinnlig informant har föreslagit den ännu
bredare etiketten ”västnyländska”. Med andra ord kopplar alla förslag ihop dialekten i Hangö
med dialekterna i Raseborg.

45

Tommy Holm
Tabell 18d. Hangöinformanternas fem mest frekventa förslag på dialekter som påminner om den egna.
Dialekt och ort
Karisdialekten
Ekenäsdialekten
”Närliggande kommuner”

Hangö kvinnor

Hangö män

Samtliga

5

2

7

(24 %)

(15 %)

(21 %)

2

3

5

(10 %)

(23 %)

(15 %)

4

4

(19 %)

(12 %)

”Raseborgska”
”Västnyländska”

4.4.4

3

3

(23 %)

(9 %)

1

1

(5 %)

(3 %)

Dialekten som identitetsmarkör

I enkätens tredje delmoment ställdes bland annat följande två frågor:
-

”Har du kunnat höra varifrån någon är tack vare personens dialekt?”

-

”Brukar du använda din dialekt för att visa varifrån du är hemma?”

Den första frågan syftar på informanternas egen upplevelse av att identifiera en annan persons
geografiska härkomst genom att höra hens dialekt. Den andra frågan syftar på informanternas
eget bruk av dialekten som en geografisk identitetsmarkör, det vill säga i vilken mån
gymnasieeleverna medvetet har talat dialekt med avsikten att signalera sin egen hemort. Som
svarsalternativ kunde informanterna välja: mycket ofta, ofta, sällan eller aldrig. I tabell 19
nedan kan man avläsa att av samtliga informanter har 55 % svarat ofta, medan 34 % har svarat
sällan på att de har kunnat identifiera andra personers hemorter tack vare dialekten de har talat.
Antalet informanter som upplever att de mycket ofta har kunnat identifiera en utomstående
persons hemort tack vare individens dialekt, är jämnt fördelad mellan orterna, med fyra till fem
gymnasielever på varje ort. Däremot är det enbart två kvinnor från Karis och en kvinna från
Hangö som har angett att de aldrig har kunnat identifiera personer tack vare deras dialekter.
Med andra ord har nästan alla informanter åtminstone någon gång befunnit sig i en
språksituation där de har kunnat dra en koppling mellan en dialektalare och hens hemort. Det
här resultatet tyder på att gymnasieeleverna från Karis, Ekenäs och Hangö är mer eller mindre
medvetna om den egna ingruppens dialekt och kan urskilja olika utgrupper. Det finns dock
46

Tommy Holm
ingen garanti för att informanternas identifiering av andras dialekter är korrekt. Haapamäki och
Wikner (2015:54-55) påpekar till exempel att tidigare perceptionsstudier har påvisat att
informanter som bott på flera olika orter, har varit bättre på att identifiera dialekterna i andra
regioner. Utgående från Haapamäkis och Wikners (2015:57) resultat var detta bland annat fallet
för deras Helsingforsinformanter, vilka var bättre på att känna igen närliggande dialekter än
varieteter från orter som låg längre bort. Däremot var de undersökta Åboinformanterna bättre
på att identifiera svenskan i Helsingfors, än att känna igen den egna dialekten (ibid.).

Tabell 19. Hur ofta informanterna upplever sig ha kunnat identifiera andras hemorter tack vare deras dialekt.

Mycket ofta
Ofta
Sällan
Aldrig

Karis

Karis

Ekenäs

Ekenäs

Hangö

Hangö

kvinnor

män

kvinnor

män

kvinnor

män

1

3

3

1

3

2

13

(6 %)

(14 %)

(6 %)

(3 %)

(14 %)

(15 %)

(8 %)

14

13

28

20

10

4

89

(50 %)

(62 %)

(60 %)

(65 %)

(48 %)

(31 %)

(55 %)

11

4

16

10

7

7

55

(39 %)

(19 %)

(34 %)

(32 %)

(33 %)

(54 %)

(34 %)

Samtliga

2

1

3

(7 %)

(5 %)

(2 %)

Trots att majoriteten av samtliga informanter upplever att de har kunnat placera andra
dialektalare geografiskt, har bara fyra (2 %) angett att de mycket ofta och 16 (10 %) att de ofta
använder sin egen dialekt för att markera grupptillhörighet. Utgående från enkätsvaren
upplever däremot majoriteten av samtliga informanter att de sällan (57 %) eller aldrig (29 %)
har använt dialekten som en identitetsmarkör. Det finns dessutom en viss splittring mellan
könsgrupperna. I tabell 20 kan man nämligen avläsa att enbart 47 % av samtliga kvinnliga
informanter men hela 68 % av männen har svarat att de sällan använder den egna dialekten
som ett medel för att signalera sin härkomst.
Av kvinnorna upplever 32 % och av männen 25 % att de aldrig har använt den egna dialekten
som en identitetsmarkör. Med andra ord är det en större andel av de manliga gymnasieeleverna
än av de kvinnliga som åtminstone någon gång har signalerat sin grupptillhörighet med att tala
dialekt. Trots detta är det överraskande nog flera kvinnor (17 % av samtliga) än män (6 %) som
ofta eller mycket ofta använder den egna dialekten som identitetsmarkör. Det här innebär att
47

Tommy Holm
det är flera kvinnliga än manliga informanter som har angett de två ytterligheter mycket ofta
eller aldrig, medan det är flera män än kvinnor som har svarat sällan.

Tabell 20. Hur ofta informanterna har använt den egna dialekten för att visa varifrån de är hemma.
Karis

Karis

Ekenäs

Ekenäs

Hangö

Hangö

kvinnor

män

kvinnor

män

kvinnor

män

2

1

1

4

(10 %)

(2 %)

(5 %)

(2 %)

5

1

8

1

1

16

(18 %)

(5 %)

(17 %)

(3 %)

(5 %)

(10 %)

13

14

23

20

12

10

92

(46 %)

(67 %)

(49 %)

(65 %)

(57 %)

(77 %)

(57 %)

10

3

14

10

7

3

47

(36 %)

(14 %)

(30 %)

(32 %)

(33 %)

(23 %)

(29 %)

Mycket ofta
Ofta
Sällan
Aldrig

4.5

Samtliga

Dialektala attityder i Västnyland

Till följande presenterar jag gymnasieelevernas inställningar till varieteterna i Karis, Ekenäs
och Hangö. I enkäten skulle informanterna värdera både sin egen dialekt och dialekterna på de
två andra orterna i Västnyland. Informanterna skulle kryssa för de attribut (max 5 kryss/ort)
som de ansåg att var mest lämpliga för den språkliga varieteten på orten. För varje ort fanns
följande nio attribut tillgängliga att välja mellan: hård, mjuk, fin, ful, sjungande (melodisk),
entonig (monoton), finskspråkig, standardspråklig och gammalmodig. I följande avsnitt
presenteras varje dialekt med de fem attribut som informanterna kryssat för flest gånger.

4.5.1

Attityder till dialekten i Karis

Vid en överblick över tabell 21 nedan framkommer det tydligt att majoriteten av informanterna
har en relativt negativ attityd till dialekten i Karis. Av samtliga gymnasieelever har nämligen
39 % markerat varieteten som ful och 32 % som hård och ytterligare har 16 % kryssat för
gammalmodig. Minst kritiska till dialekten är de manliga informanterna från Karis, av vilka 10
% har svarat ful och 19 % har kryssat för hård. Däremot har 21 % av kvinnorna från Karis valt
ful och 43 % hård. Bland informanterna från Karis är det även 32 % av kvinnorna som upplever
48

Tommy Holm
att ortens dialekt är gammalmodig och 38 % av männen. Det är med andra ord flest
Karisinformanter som har markerat dialekten med detta attribut.

Tabell 21. Informanternas attityder till dialekten i Karis.
De fem
populäraste
attributen
Ful
Hård
Mjuk
Gammalmodig
Standardspråklig

Karis

Karis

Ekenäs

Ekenäs

Hangö

Hangö

Samtliga

kvinnor

män

kvinnor

män

kvinnor

män

svar

6

2

24

16

9

5

62

(21 %)

(10 %)

(51 %)

(52 %)

(43 %)

(38 %)

(39 %)

12

4

13

8

10

5

52

(43 %)

(19 %)

(28 %)

(26 %)

(48 %)

(38 %)

(32 %)

4

5

9

9

5

2

34

(14 %)

(24 %)

(19 %)

(29 %)

(24 %)

(15 %)

(21 %)

9

8

4

6

4

1

32

(32 %)

(38 %)

(9 %)

(19 %)

(19 %)

(8 %)

(20 %)

3

3

10

5

4

1

26

(11 %)

(14 %)

(21 %)

(16 %)

(19 %)

(8 %)

(16 %)

Den mest negativa attityden mot Karisdialekten förekommer bland gymnasieeleverna från
Ekenäs, av vilka över hälften (51 %) har kryssat för ful, bland samtliga Hangöinformanter har
enbart 34 % valt detta attribut. Med tanke på det här är det intressant att det är flest informanter
från Ekenäs som upplever att Karisdialekten är standardspråklig och mjuk. Resultatet som en
helhet visar att det förekommer flera motstridiga attityder bland informanterna. Attributen hård
och mjuk är nämligen motpoler, samtidigt som standardspråklig, det vill säga det normativa,
står i konflikt med gammalmodig som syftar på att dialekten är arkaisk och avvikande.

4.5.2

Attityder till dialekten i Ekenäs

Likt resultatet för attityderna till dialekten i Karis, har majoriteten av samtliga informanter (34
%) betecknat Ekenäsdialekten som ful. Däremot har både mjuk och standardspråklig blivit
valda av en fjärdedel av informanterna. Även attributen fin och gammalmodig har blivit
markerade av 21 % av samtliga gymnasieelever. Av både Karisinformanterna och
Hangöinformanterna har nästan lika många (42 % respektive 41 %) betecknat dialekten i
Ekenäs som ful. Ungefär hälften (48 %) av både männen från Karis och kvinnorna från Hangö
49

Tommy Holm
har en negativ attityd till Ekenäsdialekten. Med tanke på att Ekenäs ligger mitt mellan Karis
och Hangö, är det egentligen ingen överraskning att en så stor del av informanterna från båda
orterna har starka åsikter om dialekten på den gemensamma grannorten.
Tabell 22. Informanternas attityder till dialekten i Ekenäs.
De fem
populäraste
attributen
Ful
Mjuk
Standardspråklig
Fin
Gammalmodig

Karis

Karis

Ekenäs

Ekenäs

Hangö

Hangö

Samtliga

kvinnor

män

kvinnor

män

kvinnor

män

svar

11

10

13

7

10

4

55

(39 %)

(48 %)

(28 %)

(23 %)

(48 %)

(31 %)

(34 %)

3

5

11

15

5

2

41

(11 %)

(24 %)

(23 %)

(48 %)

(24 %)

(15 %)

(25 %)

4

4

16

9

7

40

(14 %)

(19 %)

(34 %)

(29 %)

(33 %)

(25 %)

5

3

13

10

3

34

(18 %)

(14 %)

(28 %)

(32 %)

(14 %)

(21 %)

5

4

7

8

5

5

34

(18 %)

(19 %)

(15 %)

(26 %)

(24 %)

(38 %)

(21 %)

I tabell 22 ovan kan man avläsa att det är flera Ekenäsinformanter än gymnasieelever från Karis
och Hangö som har betecknat den egna dialekten som mjuk, standardspråklig och fin. Av
gymnasieeleverna från Ekenäs har 29 % kryssat för fin, men enbart 17 % av
Karisinformanterna och 9 % av Hangöinformanter har valt detta attribut. Dessutom upplever
ingen manlig informant från Hangö att Ekenäsdialekten skulle vara trevlig att lyssna på.
Däremot är männen från Hangö relativt splittrade mellan att beteckna dialekten som antingen
ful eller gammalmodig och upplever varken att den är fin eller standardspråklig.
Då man tar hela detta resultat i beaktande, finns det likt attityderna till Karisdialekten, även
motstridiga inställningar till Ekenäsdialekten. Trots att majoriteten upplever att varieteten är
ful, har ändå de positivt laddade attributen mjuk och fin fått sammanlagt 75 träffar, varav
flertalet emellertid är från Ekenäsinformanterna själva.

50

Tommy Holm

4.5.3

Attityder till dialekten i Hangö

När det slutligen kommer till informanternas värdering av Hangödialekten, har en femtedel av
samtliga gymnasieelever valt attributet hård. I tabell 23 nedan kan man avläsa att fördelningen
av antalet kryss för de fem mest frekventa attributen är relativt jämn med allt från 40 träffar för
det populäraste och 32 kryss för entonig (monoton) som kommit sist i rangordningen. Med
andra ord finns det inte någon särskilt dominerande attityd till Hangödialekten bland samtliga
informanter. Det mest utmärkande i resultatet är egentligen det faktum att 27 % av
gymnasieeleverna från Karis och 26 % av Ekenäsinformanterna har betecknar dialekten i
Hangö som standardspråklig medan enbart en kvinna från Hangö har valt detta attribut. Med
tanke på att inget attribut har fått märkbart flera kryss än något annat, antyder det att samtliga
informanter har en relativt jämlik attityd till varieteten.

Tabell 23. Informanternas attityder till dialekten i Hangö.
De fem
populäraste
attributen
Hård
Mjuk
Standardspråklig
Ful

Karis

Karis

Ekenäs

Ekenäs

Hangö

Hangö

Samtliga

kvinnor

män

kvinnor

män

kvinnor

män

svar

5

5

11

6

9

4

40

(18 %)

(24 %)

(23 %)

(19 %)

(43 %)

(31 %)

(25 %)

6

5

11

7

3

3

37

(21 %)

(24 %)

(23 %)

(23 %)

(14 %)

(23 %)

(23 %)

9

4

14

6

1

34

(32 %)

(19 %)

(30 %)

(19 %)

(5 %)

(21 %)

3

3

12

2

9

4

33

(11 %)

(14 %)

(26 %)

(6 %)

(43 %)

(31 %)

(20 %)

Entonig

6

12

6

7

1

32

(monoton)

(21 %)

(26 %)

(19 %)

(33 %)

(8 %)

(20 %)

Det är däremot överraskande att de mest kritiska informanterna utgörs av både en fjärdedel av
kvinnorna från Ekenäs och hela 43 % av de kvinnliga informanterna från Hangö. Dessa
gymnasieelever har nämligen betecknat Hangödialekten som ful. Nästan lika många utav
samma två könsgrupper har även kryssat för entonig och hård. Av de fem mest frekventa
attributen är egentligen bara mjuk det enda som har en positiv laddning och standardspråklig
som är neutral. Resten av de valda beteckningarna för Hangödialekten är i olika grad negativa.

51

Tommy Holm

4.6

Attityder till dialekter på andra orter

I det här sista resultatavsnittet presenteras slutligen informanternas attityder till dialekten i
Helsingfors, Tenala och Närpes. Helsingfors och Tenala granskas eftersom de båda är
nyländska och samtliga gymnasieelever borde vara relativt bekanta med båda med tanke på att
huvudstaden är ett politiskt, kulturellt och ekonomiskt centrum, samtidigt som landsbygdsorten
Tenala (likt Ekenäs), är belägen mitt mellan Hangö och Karis. De flesta av ungdomarna från
Tenala söker sig dessutom till andra stadiets utbildningar inom Raseborg. Tenala ligger
nämligen i centrum av Raseborg (15 km från Ekenäs) och har kring 2500 invånare, av vilka ca
80 % är svenskspråkiga (Tenala 2020).
Närpes inkluderas i sin tur eftersom dialekten på denna ort är bland de mest säregna i
Svenskfinland och även om informanterna aldrig har tidigare varit i Österbotten, är
sannolikheten ändå hög att de känner till Närpesdialekten och har förutfattade åsikter om
denna. Utöver detta representerar även Helsingfors, Tenala och Närpes två ytterligheter,
huvudstaden är nämligen en utgrupp med högstatus, medan landsbygdsorten och den
österbottniska staden är av lågstatus. På grund av det här borde dialekterna på dessa tre orter
generera relativt olika attityder hos informanterna från Karis, Ekenäs och Hangö.

4.6.1

Attityder till dialekten i Helsingfors

Utgående från de fem attribut som fått flest markeringar av informanterna är attityderna till
Helsingforsdialekten överraskande neutrala. Av de västnyländska gymnasieeleverna upplever
nämligen 60 % att varieteten är standardspråklig och 55 % har betecknat den som finskspråkig.
Dessa attribut är i och för sig förväntade på grund av att Helsingfors är ett maktcentrum och
dialekten här upplevs av många som normativ. Dessutom är den stora majoriteten av
befolkningen i Helsingfors finskspråkiga, vilket av naturliga skäl har satt sin prägel på den
finlandssvenska varieteten. Det är däremot överraskande att 31 % av informanterna upplever
att Helsingforsdialekten är fin. Tidigare studier av förhållandet mellan in- och utgrupper har
nämligen påvisat att språket i huvudstäder vanligtvis associeras med negativa adjektiv
(Leinonen 2015: 134). Likt tidigare resultat har också de relativt negativt laddade attributen
hård och entonig blivit valda av 29 % respektive 23 % av samtliga informanter.

52

Tommy Holm
Tabell 24. Informanternas attityder till dialekten i Helsingfors.
De fem populäraste

Karis

Karis

Ekenäs

Ekenäs

Hangö

Hangö

Samtliga

attributen

kvinnor

män

kvinnor

män

kvinnor

män

svar

22

12

29

11

17

6

97

(79 %)

(57 %)

(62 %)

(35 %)

(81 %)

(46 %)

(60 %)

11

10

25

22

13

8

89

(39 %)

(48 %)

(53 %)

(71 %)

(62 %)

(62 %)

(55 %)

7

8

12

9

9

5

50

(25 %)

(38 %)

(26 %)

(29 %)

(43 %)

(38 %)

(31 %)

4

8

16

10

6

2

46

(14 %)

(38 %)

(34 %)

(32 %)

(29 %)

(15 %)

(29 %)

Entonig

7

6

14

6

2

2

37

(monoton)

(25 %)

(29 %)

(30 %)

(19 %)

(10 %)

(15 %)

(23 %)

Standardspråklig

Finskspråkig
Fin
Hård

I tabell 24 ovan kan man utläsa att av alla ortsgrupper är informanterna från Hangö de mest
positivt inställda till dialekten i Helsingfors. Av samtliga informanter från varje ort har
nämligen 41 % av grupperna från Hangö betecknat huvudstadsvarieteten som fin, medan enbart
31 % av Karisinformanterna och 27 % av de från Ekenäs har markerat detta attribut. Det är
också flest gymnasieelever från Ekenäs (33 % av samtliga från orten) som upplever att
dialekten i Helsingfors är hård och nästan lika många från både Karis och Ekenäs (27 %
respektive 26 %) som har betecknat varieteten som entonig (monoton).

4.6.2

Attityder till dialekten i Tenala

Vid en överblick över resultatet som är presenterat i tabell 25 nedan, framgår det att 53 % av
samtliga informanter har betecknat Tenaladialekten som ful och 43 % upplever att den är
gammalmodig. Ytterligare har 35 informanter (d.v.s. 22 %) valt attributet hård. Med andra ord
har majoriteten av de västnyländska gymnasieeleverna en relativt negativ inställning till
dialekten på landsbygdsorten. De mest kritiska är informanterna från Hangö, av vilka 62 % har
betecknat dialekten som ful.

53

Tommy Holm
Tabell 25. Informanternas attityder till dialekten i Tenala
De fem populäraste

Karis

Karis

Ekenäs

Ekenäs

Hangö

Hangö

Samtliga

attributen

kvinnor

män

kvinnor

män

kvinnor

män

svar

9

13

25

17

13

8

85

(32 %)

(62 %)

(53 %)

(55 %)

(62 %)

(62 %)

(53 %)

16

9

16

15

12

2

70

(57 %)

(43 %)

(34 %)

(48 %)

(57 %)

(15 %)

(43 %)

7

2

16

9

6

3

44

(25 %)

(10 %)

(34 %)

(29 %)

(29 %)

(23 %)

(27 %)

9

3

12

4

4

3

35

(32 %)

(14 %)

(26 %)

(13 %)

(19 %)

(23 %)

(22 %)

5

3

10

7

5

2

32

(18 %)

(14 %)

(21 %)

(23 %)

(24 %)

(15 %)

(20 %)

Ful
Gammalmodig
Mjuk
Hård
Sjungande

Utöver de negativa attityderna upplever däremot 27 % av gymnasieeleverna att Tenaladialekten
är mjuk och en femtedel har valt attributet sjungande. Det faktum att informanterna har
betecknat dialekten som mjuk är intressant med tanke på att vissa fornspråkliga diftonger har
bevarats och påträffats på några orter i Nyland (Harling-Kranck 1998: 144). I tidigare
dialektprov har dessutom gamla diftonger som ei i veit (vet) och arbeite (arbete) förekommit i
Tenala. (ibid. 151). Utöver detta är det antagligen den västnyländska tonaccenten som ger
dialekten sin melodiska och sjungande karaktär. Ivars (2015:47) beskriver nämligen
tonaccenten som en musikalisk accent som enbart förekommer i dialekterna i västra Åboland
och Västnyland.

4.6.3

Attityder till dialekten i Närpes

I tabell 26 nedan kan man avläsa att attributen ful och gammalmodig har angetts nästan lika
många gånger för dialekten i Närpes. Mest kritiska till dialekten är informanterna från Ekenäs,
av vilka nästan hälften (49 %) upplever att Närpesdialekten är ful. I Karis och Hangö har enbart
29 % respektive 32 % angett samma attribut. Däremot anser 47 % av gymnasieeleverna från
Hangö och 45 % från Karis att dialekten i Närpes är gammalmodig, medan bara 28 % av
Ekenäsinformanterna upplever lika.

54

Tommy Holm
Tabell 26. Informanternas attityder till dialekten i Närpes
De fem populäraste

Karis

Karis

Ekenäs

Ekenäs

Hangö

Hangö

Samtliga

attributen

kvinnor

män

kvinnor

män

kvinnor

män

svar

6

8

25

13

6

5

64

(21 %)

(38 %)

(53 %)

(41 %)

(29 %)

(38 %)

(40 %)

15

7

11

11

12

4

60

(54 %)

(33 %)

(23 %)

(35 %)

(57 %)

(31 %)

(37 %)

7

9

12

10

2

3

43

(25 %)

(43 %)

(26 %)

(32 %)

106 %)

(23 %)

(27 %)

6

6

11

10

6

3

42

(21 %)

(29 %)

(23 %)

(32 %)

(29 %)

(23 %)

(26 %)

7

3

10

5

6

5

36

(25 %)

(14 %)

(21 %)

(16 %)

(29 %)

(38 %)

(22 %)

Ful
Gammalmodig
Mjuk
Sjungande
Hård

Likt dialekten i Tenala har även Närpesdialekten blivit betecknad som mjuk och sjungande av
ungefär en femtedel av samtliga informanter. Ivars (2015:83) påpekar att forskning om
ordaccenten i modern Närpesdialekt har bekräftat att varieteten präglas av både en grav och
akut accent, men på grund av att vardera enbart har en tontopp är de två accenterna inte
betydelseskiljande, istället har de mera av en musikalisk och uttrycksfull funktion. Med
förslaget sjungande har gymnasieeleverna eventuellt tagit fasta på denna ordaccent i
Närpesdialekten. I tidigare studier (t.ex. Harling-Kranck 1998) har både den gamla ei-diftongen
påträffats i dialekten i Närpes och sekundära diftonger såsom -ie, -åo och -oå har påvisats
förekomma frekvent. Genom att kalla dialekten mjuk har de västnyländska gymnasieeleverna
markerat dessa särdrag hos Närpesdialekten.

4.6.4

Attityderna till dialekterna i Helsingfors, Tenala och Närpes

Sammanfattningsvis då man jämför informanternas attityder till dialekten i Helsingfors, Tenala
och Närpes sinsemellan, visar det sig att varieteten på både den västnyländska landsbygdsorten
och i den österbottniska kommunen har blivit hårt kritiserade, medan gymnasieeleverna har en
relativt neutral inställning till huvudstadens dialekt. Till skillnad från attityderna till Tenalaoch Närpesdialekten, upplever dessutom 50 informanter att varieteten i Helsingfors är fin,
vilket är ett attribut som inte användes för varieteterna i varken Tenala eller Närpes. Däremot
har 85 och 64 av samtliga informanter betecknat dialekten i Tenala respektive Närpes som ful.
I jämförelse med de inställningar som har förekommit hos informanterna i tidigare studier (se
55

Tommy Holm
Einarsson 2004), har de västnyländska gymnasieeleverna nästan exakt motsatta attityder till
dialekten med högstatus och de två med lågstatus. Istället för att vara kritiskt inställda till
varieteten som talas av Helsingforsborna, riktas de västnyländska informanternas kritik mot
dialekterna på de små och maktlösa landsbygdsorterna. Enligt Einarsson (2004: 208) hänger
de dialektala attityder ihop med maktförhållanden, därför upplevs vanligtvis huvudstädernas
dialekter som negativa och varieteterna på maktlösa orter som positiva.

56

Tommy Holm

5

Sammanfattande diskussion

Syftet med min studie var alltså att undersöka vilka dialektala attityder och identiteter det finns
bland gymnasieelever i Karis, Ekenäs och Hangö. Genom avhandlingens forskningsfrågor
strävade jag bland annat efter att utreda informanternas förhållande till dialekt och
standardsvenska och deras attityder till lokala varieteter inom och utanför Västnyland. Utöver
det här hade jag även som avsikt att undersöka om informanterna tog fasta på samma dialektala
särdrag på alla tre orter och om man i så fall kan tala om en gemensam västnyländsk dialekt. I
detta kapitel sammanställer jag mina resultat utgående från forskningsfrågorna och jämför
samtidigt resultatet från min studie med resultatet från tidigare folkdialektologiska studier i
Svenskfinland (med undantag från en undersökning som är gjord i Sverige). Därefter
presenterar jag mina slutsatser och slutligen avrundar jag kapitlet och avhandlingen med några
konstruktiva kommentarer gällande min egen undersökning och ger förslag på framtida studier.

5.1

Talas mera dialekt eller standardsvenska?

I det här avsnittet presenterar jag mitt resultat som besvarar forskningsfrågan: upplever
gymnasieeleverna i Västnyland att de talar mera dialekt eller standardsvenska? Samtidigt
granskar jag hur informanter i andra delar av Svenskfinland och i Sverige har tar tagit ställning
till liknande frågor i tidigare studier.
Resultatet i min studie visade att den klara majoriteten, det vill säga 106 av de 161
västnyländska gymnasieeleverna (66 %) upplevde att de använde dialekt framom
standardsvenska. Denna andel är dock lägre än hos Froms (2007:38) undersökta
högstadieelever från Korsholm, Botby och Lovisa, av vilka 73 % upplevde att de kan tala
dialekt hemma, medan 83 % ansåg att de kan använda dialekt med vänner som också gör det.
I min studie visade det sig att det var en betydligt större andel av de västnyländska männen (80
%) än kvinnorna (56 %) som upplevde att de talade mera dialekt. Bland Froms informanter var
däremot fördelningen mellan könen mycket jämnare. Av flickorna ansåg 74 % att de kan tala
dialekt hemma med familjen och nästan en lika stor andel av pojkarna (72 %) hade svarat lika.
Med vännerna som också talar dialekt upplevde 80 % av flickorna att de kan använda dialekt
och enbart 6 procentenheter fler pojkar.

57

Tommy Holm
I Wikners (2019: 51) forskning om Helsingforsbornas inställning och uppfattning till svenskan
i huvudstadsregionen, framkom det däremot att många av de yngre informanterna inte upplevde
att deras språk nådde upp till en tillräckligt hög kvalité för att kunna klassificeras som
standardsvenska. Trots det ansåg ändå majoriteten av de undersökta Helsingforsborna att deras
svenska påminde mera om ett standardtalspråk än en dialekt. Majoriteten av samtliga
gymnasieelever från Västnyland som jag har undersökt upplevde att de använde mera dialekt,
men ändå ansåg majoriteten (57 %) av Ekenäsinformanterna att de talade mera
standardsvenska. Det här är däremot ingen överraskning, med tanke på att Ivars (2015:361)
nämner att lokalspråket inte är särskilt starkt i Ekenäs.
Teinler (2016) genomförde i sin tur gruppintervjuer med ålderspensionärer, personer i
medelåldern och högstadieelever från Heby kommun i Uppland som ligger i Uppsala län. I
Teinlers (2016: 259) resultat framkom det att flera av informanterna (i synnerhet de yngsta och
en del av de i medelåldern) upplevde att de talade rikssvenska framom en lokal dialekt. Det här
kan eventuellt bero på att Heby ligger i Uppsala län som upplevs ha den politiska och
akademiska makten i Sverige (Teinler 2016:60).
Utgående från jämförelsen med mitt resultat och tidigare studier kan jag dra slutsatsen att det
inte finns något klart samband mellan ålder och förhållandet till dialekt och standardsvenska.
Det var dessutom enbart i Västnyland som det förekom en tydlig skillnad mellan könen. En
betydligt större andel av de västnyländska männen än kvinnorna upplevde nämligen att de
talade mera dialekt, men inom andra informantgrupper var fördelningen mellan könen relativt
jämn. Jämförelsen mellan de åtta undersökta informantgrupperna visade däremot att det endast
var informanterna från Ekenäs, Helsingfors och Heby som upplevde att de talade mera
standardsvenska än dialekt.

5.2

Behärskandet av standardsvenska och dialektens framtid

I samband med min forskningsfråga som berör informanternas förhållande till dialekt och
standardsvenska, undersökte jag även de västnyländska gymnasieelevernas upplevda
behärskning av standardsvenska och deras syn på den egna användningen av dialekt om tio år.
Jag presenterar inledningsvis mitt resultat och jämför sedan med både Froms (2007) och
Nyholms (2011) undersökningar.

58

Tommy Holm
Lite under hälften (47 %) av de västnyländska informanterna upplevde att det var viktigt att
kunna tala standardsvenska, medan enbart 4 % av dem hade angett att behärskandet av
standardsvenska är mycket viktigt. Froms (2007: 49) resultat indikerade däremot att över
hälften (52 %) av samtliga högstadieelever från Korsholm, Botby och Lovisa upplevde att det
var viktigt att kunna standardsvenska och 18 % av dem ansåg att behärskandet av ett
standardspråk är mycket viktigt. I Nyholms (2011:110) enkätundersökning framkom det i sin
tur att över hälften (59 %) av Närpesungdomarna ansåg att standardsvenska var den enda
varieteten som kunde användas i alla möjliga situationer. Flertalet av de undersökta
Närpesungdomarna upplevde dessutom att det var viktigt att kunna tala standardsvenska för att
bli förstådd utanför ingruppen och att kunna använda standardsvenska i mera formella
situationer och umgängen. I kontrast till detta resultat ansåg 39 % av gymnasieeleverna från
Västnyland att det inte är viktigt att kunna standardsvenska och av Froms högstadieelever hade
23 % svarat lika. Att behärskandet av standardsvenska är oviktigt upplevde 7 % av Froms
informanter och 9 % av mina.
Sammanlagt 70 % av högstadieeleverna från Korsholm, Botby och Lovisa var positivt inställda
till användandet av standardsvenska, medan enbart 51 % av de västnyländska
gymnasieeleverna upplevde att det i någon grad är viktigt att kunna standardsvenska. Det här
står i sin tur i konflikt med att 95 % av de västnyländska informanter hade angett att de kan
tala standardsvenska mycket bra eller bra. Det vill säga att nästan alla gymnasieelever från
Karis, Ekenäs och Hangö upplevde att de kan tala standardsvenska, men ändå ansåg bara
hälften att det är viktigt. Av Froms (2007:50) informanter upplevde också största delen, 89 %,
att de behärskade standardsvenska antingen mycket bra, bra eller ganska bra, vilket antyder
att standardsvenska åtminstone för dessa finlandssvenska ungdomar är en lätt varietet att lära
sig och använda.
Utöver det här granskade också From (2007: 59-60) dialektens uthållighet och
högstadieeleverna skulle svara på frågan ”Använder du dialekt eller standarsspråk om tio år?”.
Av samtliga informanter svarade 57 % att de kommer att fortsätta tala dialekt och 38 %
upplevde att de skulle byta till standardsvenska. Bland de västnyländska gymnasieeleverna
som jag har granskat var det däremot 47 % som ansåg att de kommer att fortsätta använda
samma dialekt och 48 % som upplevde att de kommer att byta till antingen en annan dialekt
eller standardsvenska. Med andra ord var gymnasieeleverna från Karis, Ekenäs och Hangö
betydligt mera tudelade på den här fronten än högstadieeleverna från Korsholm, Botby och
Lovisa. I Froms studie visade det sig att det var en större andel av pojkarna (62 %) än flickorna
59

Tommy Holm
(53 %) som ansåg att de kommer att tala dialekt om tio år. I min egen studie upplevde också
flertalet av de manliga informanterna (61 %) att de kommer att fortsätta använda dialekt. Men
till skillnad från Froms resultat ansåg majoriteten (63 %) av de västnyländska kvinnorna att de
däremot kommer att tala standardsvenska eller en annan dialekt i framtiden.
Jämförelsen mellan min och de två andra studierna visade att ungdomarna från Västnyland
värdesatte behärskandet av standardsvenska lägre än på de andra orterna i Svenskfinland.
Däremot upplevde nästan alla västnyländska informanter att de behärskade standardsvenska
mycket bra eller bra. Jämförelsen antyder dessutom att de undersökta gymnasieeleverna i
Västnyland inte är lika fästa vid sitt lokalspråk som de granskade högstadieeleverna från
Korsholm, Botby och Lovisa.

5.3

Hur betecknas den egna dialekten?

I min undersökning ställde jag forskningsfrågan: hur betecknar informanterna svenskan i Karis,
Ekenäs och Hangö? I det här avsnittet presenterar jag resultatet som besvarade denna fråga och
samtidigt jämför jag västnylänningarnas dialektala etiketter med hur informanter från olika
delar av Svenskfinland har betecknat finlandssvenska dialekter.
Nästan hälften av informanterna från Karis föreslog ”kariska” som etikett för den egna
dialekten. Bland enkätsvaren från Ekenäs påträffades två huvudsakliga trender, antingen
benämndes den egna dialekten som ”ekenäsdialekt” och ”ekenäsiska” eller som
”västnyländska” och ”blandning av andra dialekter”. I Hangö benämndes dialekten främst som
”hangödialekt” eller ”hangösvenska”. I Leinonens (2015: 124) enkätundersökning av hur
lekmän från Helsingforsregionen, Nyland, Åboland eller Österbotten betecknade dialekterna i
Svenskfinland, framkom det att ortnamnet vanligtvis kombineras med dialekt då informanterna
föreslog etiketter för varieteterna på mindre orter. Då samma informanter betecknade
dialekterna i sydfinländska städer fick etiketterna slutledet -svenska och -dialekt. Enligt
Leinonen (ibid.) verkar etiketter med avledningen -ska vara en sydfinländsk variant och denna
benämning användes i synnerhet för varieteten i Karis (Kariska). Det här stämmer överens med
mitt eget resultat, utgående från vilket 41 % av gymnasieeleverna från Karis själva föreslog
etiketten Kariska. En tiondel av informanterna från Ekenäs angav också samma typ av
benämning i form av Ekenäsiska, däremot hade flertalet av dessa gymnasieelever föreslagit
etiketten Ekenäsdialekt, det vill säga kombinationen ortnamn och dialekt, samma benämning
60

Tommy Holm
som använts av informanterna i Leinonens (2015:125) studie. Precis som gymnasieeleverna
från Karis och Leinonens lekmän, inkluderade även Hangöinformanterna ortnamnet i
beteckningen för den egna dialekten: ”Hangödialekt” eller ”Hangösvenska”.
I Leinonens resultat nämns inte dialekten i Hangö överhuvudtaget, däremot påträffas flera så
kallade regionala beteckningar med vilka Leinonen (2015: 126) syftar på varieteter som har
en större geografisk räckvidd. Leinonen påpekar att Nyland är det enda landskapet i
Svenskfinland där informanterna upplever att det finns flera dialekter som sträcker sig över
orternas gränser men täcker ändå inte hela landskapet. Som etiketter för dialekterna i Nyland
föreslog flertalet av lekmännen bland annat västnyländska, östnyländska och nyländska. Både
västnyländska och östnyländska angavs av nylänningarna själva, medan nyländska föreslogs
av främst österbottniska informanter. Även detta resultat korrelerar med vad min egen studie
har lagt fram bevis för. I Karis, Ekenäs och Hangö betecknades nämligen den egna dialekten i
varierande grad med etiketten ”västnyländska”.
Wikner (2019) har också undersökt hur informanterna från Helsingfors valde att beskriva
språkvarieteten i huvudstaden. Wikners (2019: 50) resultat påvisade att det var svårt för
Helsingforsborna att ge en etikett åt svenskan i Helsingfors och flertalet av informanterna
verkade tveksamma och förvirrade. Det här ledde till att de som deltog i undersökningen
föreslog allt från Helsingforssvenska och Helsingforsdialekt till finlandssvenska och
stadsspråk. Denna osäkerhet påträffades däremot inte hos mina undersökta Karisinformanter
av vilka 41 % föreslog Kariska och inte heller bland informanterna från Hangö, av vilka exakt
hälften använde etiketten Hangödialekt (ortnamn + dialekt), medan en femtedel föreslog
Hangösvenska (ortnamn + svenska). I Ekenäs var informanterna däremot splittrade mellan två
trender. Här betecknade nämligen 30 % av informanterna dialekten som antingen
Ekenäsdialekt eller Ekenäsiska, medan sammanlagt 32 % föreslog västnyländska eller en
blandning. Wikner (2019: 52) påpekar att ju mer standardnära en varietet är, desto svårare
verkar det vara att definiera den och ta fasta på särdrag. Det här stämmer in på resultatet från
både Helsingfors och Ekenäs med tanke på att många av informanterna på dessa två orter
upplevde att deras svenska är mera standardspråklig än dialektal.
Utgående från jämförelsen följde de västnyländska gymnasieeleverna i min studie, samma
beteckningsmönster som informanterna i tidigare studier. Bortsett från de undersökta
Helsingforsborna och mina informanter från Ekenäs, var lekmännens dialektala etiketter
relativt enhetliga inom de ortvisa grupperna.
61

Tommy Holm

5.4

Informanters beskrivning av identifierade dialektdrag

I det här avsnittet presenterar jag mitt resultat som besvarar forskningsfrågan: vilka dialektdrag
kan informanterna identifiera och hur beskrivs dessa? Informantsvaren från min undersökning
jämförs med hur Vasabor och Helsingforsbor har beskrivit sina egna dialektala särdrag i
tidigare forskning.
I min studie fokuserade jag på de fem särdrag som de västnyländska gymnasieeleverna nämnde
flest gånger och av dessa handlade fyra om uttal och en om morfologi i resultatet från både
Ekenäs och Hangö. Av Karisinformanternas fem mest nämnda dialektdrag berörde däremot tre
beskrivningar uttal, medan en handlade om morfologi respektive lexikon. Rabb (2017)
undersökte uppfattningarna om språkvarieteten i Vasa genom att intervjua 20 informanter från
Vasa och 10 från Korsholm. Lekmännen i Rabbs studie identifierade sammanlagt 17 olika
särdrag i Vasasvenskan och av dessa berörde tio uttal och tre ordförrådet. Lite under hälften av
informanterna tog även fasta på dialektens ”melodi” och ”klang”, det vill säga prosodin.
Gemensamt för de västnyländska gymnasieeleverna och informanterna från Vasa är att vid
beskrivningen av den egna dialekten har de flesta tagit fasta på apokope (”ord förkortas”),
kortstavighet (”kort och snabbt uttal”) och uttalet av vissa ljud. I Vasa, Karis och Ekenäs
nämndes även användningen av finska lånord. Men till skillnad från informanterna i
Västnyland hade lekmännen från Vasa nämnt egna dialektord flest gånger och nästan hälften
hade tagit fasta på dialektens prosodi. I sin tur hade gymnasieeleverna i Karis, Ekenäs och
Hangö i olika grad beskrivit adjektivändelsen -er och därmed tagit fasta på ett morfologiskt
särdrag som är typiskt för dialekterna i Västnyland. Däremot hade hälften av
Vasainformanterna nämnt he som ett neutralt personligt pronomen, vilket i sin tur är
karaktäristiskt för flera dialekter i Österbotten. Både i Rabbs och mitt resultat har specifika ljud
nämnts som dialektdrag, men medan lekmännen från Vasa hade beskrivit dialektens
”europeiska u-ljud” hade de västnyländska informanterna redogjort för dialekternas ”runda”
eller ”rullande” r-ljud.
Trots att dialektord har nämnts flest gånger som ett särdrag för Vasasvenskan påpekar Rabb
(2017) att majoriteten av informanterna från både Vasa och särskilt i Korsholm upplevde det
svårt att ge exempel på dessa vid intervjutillfällena. Över hälften (60 %) av gymnasieeleverna
från Karis, Ekenäs och Hangö upplevde att det finns ord som är typiska för den lokala dialekten,
men ändå hade också dessa informanter problem med att ge exempel på dialektord. Trots att
jag hade inkluderat en enkätfråga som enbart frågade efter vilka ord som är typiska för den
62

Tommy Holm
egna dialekten, beskrev flertalet av de västnyländska informanterna ändå främst uttal genom
att föreslå exempelord som tog fasta på apokope (ex. vattn, kattn, int) och kortstavighet (ex.
myki, komer, maga).
Till skillnad från både Vasainformanterna och de västnyländska gymnasieeleverna som främst
hade problem med att ge exempel på dialektord, hade lekmännen från Helsingfors i Wikners
(2019: 52-54) studie svårt att i allmänhet lyfta fram specifika särdrag för varieteten i
huvudstaden. Trots detta tog ändå alla Helsinforsinformanter fasta på att de flesta som bor i
huvudstadsregionen blandar in finska ord och uttryck då de talar svenska. Flera av
Helsingforsborna nämner också att speciellt ungdomar blandar in mera finska och engelska än
vuxna i sitt svenska tal. Denna tendens är delvis gemensam mellan Helsingforsinformanternas
och de västnyländska gymnasieelevernas dialektala beskrivningar, eftersom vissa av
informanterna från både Karis och Ekenäs också nämnde användningen av finska ord och
uttryck. Det här är i sin tur överraskande med tanke på att 78 % av Ekenäsborna svarade att de
har svenska som modersmål och att 82 % av dem talar svenska hemma och 83 % använder
svenska med sina vänner.
Jämförelsen visade att både västnylänningarna i min studie och österbottningarna i tidigare
forskning tog fasta på apokope och kortstavighet. Flertalet av samtliga informanter hade
dessutom fokuserat på dialekternas säregna uttal. Men samtidigt tog de österbottniska
informanterna och de västnyländska gymnasieeleverna i min undersökning fasta på flera
särdrag som är unika för vardera region. Till skillnad från de undersökta österbottningarna,
hade informanterna från både Västnyland och Helsingfors vissa svårigheter med att identifiera
och ge exempel på dialektord.

5.5

Informanternas attityder till den egna dialekten

I min studie strävade jag även efter att besvara forskningsfrågan: vilka attityder har
gymnasieeleverna till sin egen dialekt? Till näst presenterar jag västnylänningarnas dialektala
attityder och granskar vilket förhållande informanter i tidigare studier har haft till sin egen
dialekt.
Resultatet i min undersökning påvisade att majoriteten av samtliga informanter från Västnyland
hade en övervägande kritisk inställning till den egna dialekten och använde i allmänhet
negativa attribut som ful, hård och gammalmodig för att beskriva ortens varietet. Björkvik
63

Tommy Holm
(2018) undersökte vilka attityder både yngre och äldre Larsmobor hade till varieteten i Larsmo
och till skillnad från mina undersökta informanter hade majoriteten av Björkviks (2018: 29)
informanter en positiv inställning till Larsmodialekten. Av de undersökta Larsmoborna
upplevde nämligen hela 80 % att den är bra, 70 % ansåg att dialekten är viktig och 25 % beskrev
varieteten som fin. Enbart 15 % och 10 % av Larsmoborna upplevde att den egna dialekten är
ful respektive oviktig. I Karis upplevde däremot 32 % att dialekten var hård, 16 % beskrev den
som ful och 35 % uppfattade varieteten som gammalmodig. I Hangö beskrev 38 % av
gymnasieeleverna den egna dialekten som både ful och hård, medan 26 % av informanterna i
Ekenäs upplevde att Ekenäsdialekten är ful och 19 % betecknade den som gammalmodig.
Bortsett från det här hade Ekenäsborna den mest positiva attityden till sin egen dialekt, det var
nämligen 29 % som upplevde att varieteten är fin och 33 % beskrev den som mjuk. Av de tre
västnyländska informantgrupperna var det med andra ord gymnasieeleverna från Ekenäs som
kom närmast den påtagliga positiva attityden som Larsmobor hade till sin egen dialekt. I Wärns
(2018: 55) studie undersöktes bland annat hur gymnasieeleverna i Jakobstad rangordnade
dialekterna på 13 olika orter (alla finländska förutom Stockholm). Det visade sig att
informanterna här tyckte bäst om varieteterna i Jakobstad, Stockholm och Pedersöre. Med
andra ord tyckte gymnasieeleverna från Jakobstad mest om dialekten på den egna orten, vilket
enbart stämmer överens med de attityder som Ekenäsinformanterna angav i min undersökning.
Helsingforsborna i Wikners (2019: 52-54) studie associerade i sin tur den lokala varietetens
särdrag med sociala stereotypier. En del av informanterna upplevde till exempel att
konsonantförlängningen

är ett

uttryck för

överklassen, medan

andra uppfattade

vokalförlängning vid r-bortfall som karaktäristiskt för ungdomsspråket i huvudstadsregionen.
Konsonantförlängningen förknippades också med hög utbildning och/eller en äldre och
prestigefyllda Helsingforssvenska. En del av informanterna associerade i sin tur
vokalförlängningen vid r-bortfall med ett högfärdigt och arrogant beteende. Haapamäki och
Kvarnström (2014:111) observerade samma tudelade förhållningssätt till svenskan i
Helsingfors utgående från de Helsingforsbor de undersökte. Flera av informanterna beskrev
nämligen varieteten som vanlig, tydlig, ren och rak, medan en del ansåg att
huvudstadsregionssvenskan är ovårdad och onyanserad på grund av att man blandar in
slangord, finlandismer och finska och engelska ord och uttryck. Med andra ord är de granskade
Helsingforsborna nästan lika kritiskt inställda till den lokala dialekten som de västnyländska
gymnasieeleverna, men likt Ekenäsborna hade också informanterna från Helsingfors både
negativa och positiva uppfattningar om den egna varieteten.
64

Tommy Holm
Utgående från jämförelsen hade informanterna från Karis och Hangö den mest kritiska
inställningen till deras egna dialekter, medan Larsmoborna uppvisade främst positiva attityder
till deras egen dialekt. Informanterna från Ekenäs och Helsingfors förhöll sig däremot både
negativt och positivt till den egna dialekten.

5.6

Informanternas attityder till dialekterna på andra orter

I det här avsnittet presenterar jag slutligen mitt resultat som besvarar forskningsfrågan: vilka
attityder har gymnasieeleverna till andra dialekter? Jag jämför samtidigt de västnyländska
informanternas inställningar med de dialektala attityder som har påträffats i tidigare forskning
i Svenskfinland. Eftersom en av de tidigare studierna inte har inkluderat dialekter från enskilda
orter utan har istället fokuserat på hela regioner, fungerar Västra och Mellersta Nyland och
Södra Österbotten som skärningspunkter i följande jämförelse.
Av gymnasieeleverna i min studie upplevde 40 % att dialekten i Närpes (Södra Österbotten) är
ful, 37 % ansåg att den är gammalmodig och 22 % hade betecknat varieteten som hård. Det
mest negativt laddade attributet ful användes av 39 % av de kvinnliga informanterna och 40 %
av männen, det vill säga att både de västnyländska kvinnorna och männen var nästan lika
negativt inställda till den sydösterbottniska dialekten. Av högstadieeleverna i Froms (2007: 48)
studie hade sammanlagt 61 % en positiv inställning till dialekterna i Södra Österbotten. Froms
resultat visar även att en större andel av flickorna (66 %) än pojkarna (54 %) tyckte om de
sydösterbottniska dialekterna.
Till dialekten i Tenala, som för gymnasieleverna från Karis, Ekenäs och Hangö representerar
en utomstående lågstatus varietet i Västnyland, är den klara majoriteten av de fem mest valda
attributen negativa. Över hälften (53 %) av de västnyländska informanterna betecknade
nämligen tenaladialekten som ful, 43 % upplevde att den är gammalmodig och 23 % hade valt
attributet hård. Av Froms (2007:48) högstadieelever från Korsholm, Botby och Lovisa har
däremot över hälften (53 %) en positiv attityd till dialekterna i Västnyland. Froms resultat
antyder att det är en större andel av flickorna (59 %) än pojkarna (46 %) som tycker om de
västnyländska dialekterna. Det samma gäller även för gymnasieeleverna i Karis, Ekenäs och
Hangö av vilka en mindre andel kvinnor (49 %) än män (58 %) hade använt det negativa
attributet ful.

65

Tommy Holm
Mitt resultat visade även att de västnyländska informanterna hade en relativt neutral och delvis
positiv inställning till Helsingsforsdialekten som i det här fallet representerar Mellersta Nyland.
Av gymnasieeleverna hade nämligen 60 % betecknat varieteten som standardspråklig, 55 %
upplevde att den är finskspråkig och 31 % hade använt det positivt laddade attributet fin för att
beskriva dialekten i Helsingfors. Av Froms (2007: 48) informanter tyckte sammanlagt 56 %
om dialekterna i Mellersta Nyland och det var åter en större andel av flickorna (62 %) än
pojkarna (50 %) som hade en positiv attityd till varieteterna i regionen. Utgår man från det
positiva attributet fin är fördelningen mellan de kvinnliga och manliga informanterna från
Västnyland däremot den motsatta, eftersom det var en större andel av männen (34 %) än
kvinnorna (29 %) som upplevde att den mellannyländska dialekten var fin. Med andra ord hade
flertalet av både mina och Froms informanter en relativt positiv inställning till högstatus
varieteten i Helsingfors.
Bland de varieteter som Wärns (2018:55) Jakobstadbor värderade, rangordnades också
svenskan i Helsingfors överraskande högt (på fjärde plats av tretton varieteter). Enligt Wärn
indikerar resultatet att svenskan i Helsingfors har en viss social markör som leder till att
informanterna uppskattade den och att det kan tänkas finnas en prestige som är kopplad till
varieteten i huvudstaden. Även i Leinonens (2015: 136) studie visade det sig att informanterna
från andra orter uppfattade Helsingforsborna som negativa på värmedimensionen, men som
positiva på kompetensdimensionen. Detta stämmer även överens med de västnyländska
informanternas val av attributet standardspråklig, vilket syftar på kompetens.
Jämförelsen visade att de västnyländska informanter var betydligt mer kritiskt inställda till
dialekter i både Södra Österbotten och en utomstående varietet i Västnyland, än vad
ungdomarna från Korsholm, Botby och Lovisa var. Däremot förhöll sig alla sju
informantgrupper relativt positivt till svenskan i Helsingfors.

5.7

Slutsatser

Utgående från mitt eget resultat och jämförelsen med de tidigare studierna presenterar jag nu
slutligen mina slutsatser. Jag inleder det här avsnittet med att redogöra för vad som var
gemensamt för majoriteten av informanterna i min undersökning, därefter beskriver jag
skillnaderna mellan informantgrupperna i Västnyland och till sist presenterar jag skillnader och
likheter mellan mitt resultat och tidigare forskning.
66

Tommy Holm
Mitt resultat antyder att dialekterna i Karis, Ekenäs och Hangö har mycket gemensamt och att
man kan tala om en vidsträckt västnyländsk dialekt som har vissa små nyansskillnader på
orterna. Majoriteten av informanterna i Karis, Ekenäs och Hangö tog nämligen fasta på nästan
exakt samma dialektdrag. På alla tre orter hade gymnasieleverna beskrivit dialekternas
kortstavighet, artikelsynkope och redogjort för adjektivändelsen -er. Största delen av
informanternas förslagna dialektord exemplifierar i sin tur två av dessa särdrag. Som
exempelord för artikelsynkope hade de flesta gymnasieelever gett ”vattn” och ”kattn” och för
kortstavighet hade ”komer” och ”myki” föreslagits. Gymnasieeleverna upplevde dessutom att
varieteterna på de närliggande orterna påminner om den egna dialekten. På alla tre orter
föreslog gymnasieeleverna även etiketten ”västnyländska” för den egna dialekten, vilket
ytterligare understryker dialekternas samhörighet. Utöver det här var västnylänningarna i
allmänhet positivt inställda till användningen av dialekt och majoriteten (66 %) upplevde
dessutom att de talar mera dialekt än standardsvenska. Däremot har sammanlagt 86 % av
informanterna svarat att de antingen sällan eller till och med aldrig själva medvetet har använt
sin egen dialekt för att visa varifrån de kommer. Gemensamt för de västnyländska
gymnasieeleverna var ytterligare det faktum att majoriteten hade en mestadels negativ attityd
till varandras dialekter och dialekterna i Tenala och Närpes, men de förhöll sig ändå relativt
positivt till svenskan i Helsingfors.
I resultatet förekom även vissa skillnader mellan orterna och könsgrupperna. Till att börja med
upplevde en mycket större andel av männen (80 %) än kvinnorna (56 %) att de talade mera
dialekt. Av männen från både Karis och Hangö uppgav hela 92 % att de talade dialekt, medan
enbart 68 % av de manliga informanterna från Ekenäs upplevde detsamma. I Ekenäs
påträffades även flest gymnasieelever (57 %) som ansåg sig använda mera standardsvenska än
dialekt, medan endast 29 % av informanterna från Karis och 15 % av samtliga
Hangöinformanter uppgav sig tala mera standardsvenska än dialekt. Bortsett från de manliga
gymnasieeleverna i Ekenäs var också det betydligt fler av männen än kvinnorna som upplevde
att de fortfarande kommer att tala samma dialekt om tio år. Till skillnad från majoriteten av
Karis- och Hangöinformanterna, vilka gav den egna dialekten en etikett som på olika sätt
inkluderade ortnamnet, var gymnasieeleverna i Ekenäs tudelade. Ena hälften föreslog en etikett
med ”Ekenäs” infogat, medan andra hälften betecknade dialekten som en dialektkombination
eller en del av en vidsträckt västnyländsk dialekt. Utöver detta skiljde sig dessutom
Ekenäsborna från de andra informantgrupperna genom att vara de mest kritiskt inställda till
dialekterna på grannorterna, eftersom majoriteten av de mest negativt laddade attributen (ful
67

Tommy Holm
och hård) gavs av Ekenäsinformanterna. Enda dialekten som blivit betecknad som fin var
Ekenäsdialekten, men det var också Ekenäsinformanterna själva som hade föreslagit detta
attribut flest gånger.
Genom jämförelsen mellan mitt resultat och tidigare studier visade det sig att de västnyländska
gymnasieleverna använde sig av samma beteckningsmönster som alla andra informantgrupper
då de föreslog dialektala etiketter. I jämförelsen framkom det även att västnylänningarna och
österbottningarna (Vasa, Larsmo) var mycket bättre på att identifiera och beskriva sin egen
dialekt än Helsingforsbor. Utöver detta upplevde majoriteten av informanter från andra orter i
både Österbotten och Nyland att de använde mera dialekt än standardsvenska, förutom i
Helsingfors och Ekenäs där flertalet ansåg motsatsen. Jämförelsen med tidigare forskning
antyder även att de västnyländska informanterna inte var lika fästa vid sitt eget lokalspråk som
på andra orter. I allmänhet visade sig västnylänningarna i min studie vara betydligt mer kritiska
till dialekterna på andra orter än vad informanterna från i synnerhet Österbotten var.

5.8

Konstruktiva kommentarer och förslag till fortsatt forskning

I det här avsnittet utvärderar jag slutligen min egen enkätundersökning och ger förslag på
framtida studier.
Med enkäten kunde jag samla in en stor mängd data och redogöra för olika tendenser, men
samtidigt var det omöjligt att förklara och kategorisera vissa vagare och friare informantsvar
såsom beskrivningen av dialektdrag och dialektord. Genom enkätfrågorna kunde jag inte heller
bekräfta hur informanterna egentligen uppfattade begreppen ”dialekt” och ”standardsvenska”.
Utöver det här begränsade till exempel krysschemat med färdigt givna attribut informanternas
attityder. För alla dessa delmoment skulle intervjuer ha gett informanterna möjlighet att
motivera sina svar och delvis underlättat datainsamlingen, men samtidigt skulle det ha varit
mycket mera tidskrävande och praktiskt utmanande att arrangera intervjuer med alla 161
informanter. Enkäten genererade trots allt effektivt data som var jämförbar mellan alla tre orter,
informantgrupper och mellan könen. De öppna frågorna gav som förväntat upphov till flest
problem och därför var det lönsamt att inte inkludera flera än jag gjorde.
Tack vare dessa observationer skulle jag föreslå att framtida folkdialektologiska studier skulle
använda en elektronisk enkät eftersom dessa underlättar datainsamlingen och det är lättare att
68

Tommy Holm
kontrollera att alla frågor besvaras. Med digitala formulär blir även efterbehandlingen av all
data mycket enklare. Trots att jag genomförde enkätundersökningen vid tre gymnasier, blev
ändå materialet från Ekenäs mycket större än all data som samlades in från Karis och Hangö.
Vid jämförelsen mellan de tre västnyländska orterna representerade varje enskild Karisbo och
Hangöbo en mycket större andel av den totala procenten än vad varje individuell gymnasieelev
från Ekenäs gjorde. Jag skulle därför rekommendera att man använde ett jämnare antal
informanter som representerade olika åldersgrupper och inte en och samma som i min studie.
På detta sätt skulle man kunna samla in ett mera mångsidigt material och redogöra för flera
skillnader och likheter inom en och samma ort. Om man dessutom skulle använda ett färre
antal informanter skulle man lättare kunna inkludera intervjuer och fördjupa sig på enskilda
frågor.
Avslutningsvis vill jag nämna att min studie betonade två existerande forskningsluckor. Det
finns nämligen skäl för att grundligare undersöka de rapporterade ”runda” och ”rullande” rljuden som flera av de västnyländska informanterna hade tagit fasta på. Speciellt med tanke på
att enbart Ivars (2015:33) har nämnt det ”rullande r-et” som ett allmänt identitetsskapande
särdrag i Västnyland och då enbart använt en kvinnlig informant från Ekenäs som ett exempel.
Genom granskningen av tidigare dialektstudier i Svenskfinland, framkom det samtidigt att
dialekten i Hangö inte har blivit undersökt i varken traditionell dialektforskning eller nyare
folkdialektologiska studier. Varieteterna i både Karis och Ekenäs har blivit berörda till en viss
grad (t.ex. Leinonen 2015), men svenskan i Hangö nämns ännu ingenstans. Till och med då
både Harling-Kranck (1998:151) och Ivars (2015: 281) beskriver de Västnyländska
dialektområdena nämns orterna i Raseborg (Karis, Ekenäs, Pojo, Bromarv, Tenala,
Snappertuna), samt Ingå och Lojo, medan Hangö förblir utelämnat.

69

Tommy Holm

Referenser
Abercrombie, Nicholas. 2006. Introduktion till sociologi. Lund: Studentlitteratur.
Bijvoet, Ellen & Fraurud, Kari. 2015. Folklingvistik. I: Sally Boyd & Stina Ericsson (red.).
Sociolingvistik i praktiken. Lund: Studentlitteratur: 109-129.
Björkvik, Erica. 2018. En undersökning av Larsmobors uppfattningar, perception och
produktion av Larsmodialekt. Pro gradu-avhandling i ämnet svenska språket, Åbo Akademi.
Chambers, Jack. K & Trudgill, Peter. 1998. Dialectology. 2 uppl. Cambridge: Cambridge
University Press.
Collin, Lotta. 2016. Språkrasism i sommarstaden. I: Anna W Gustafsson, Lisa Holm, Katarina
Lundin, Henrik Rahm & Mechtild Tronnier (red.). Svenskans beskrivning 34. Lund: Lunds
universitet: 147-158.
Einarsson, Jan. 2004. Språksociologi. Lund: Studentlitteratur.
Finnäs, Fjalar. 2013. Finlandssvenskarna 2012: en statistisk rapport. Helsingfors:
Svenska Finlands folkting.
From, Nina. 2007. En attitydundersökning kring dialekt och standardspråk i tre
finlandssvenska högstadier. Pro gradu-avhandling i ämnet svenska språket, Åbo Akademi.
FUSK – Finlandssvenskt ungdomsspråk. 2006. Vad är FUSK?
http://web.abo.fi/fak/hf/sve/fusk/vad.html (Hämtad 10.1.2020).
Haapamäki, Saara & Kvarnström, Sarah. 2014. Svenskan i Helsingfors och Åbo ur ett
folkdialektologiskt perspektiv. I: Jan Lindström, Sofie Henricson, Anne Huhtala, Pirjo
Kukkonen, Hanna Lehti-Eklund & Camilla Lindholm (red.). Svenskans beskrivning 33.
Helsingfors: Helsingfors universitet, Finska, finskugriska och nordiska institutionen: 109-118.
Haapamäki, Saara & Wikner, Sarah. 2015. ”Att undersöka lyssnares perception av regional
variation”. I: Folkmålsstudier 53. 35-77.

70

Tommy Holm
Hangö stad. 2019a. Hangö: den lilla staden vid havet
https://www.hanko.fi/sv/staden_och_beslutsfattande/info_om_hango (Hämtad 20.10.2019).
Hangö stad. 2019b. Hangö genom tiderna. https://tourism.hanko.fi/sv/hanko-kautta-aikojen/
(Hämtad 20.10.2019).
Hanko-Raseborg. 2019. Företagen, människorna och experterna: Region Hangö-Raseborg för
företag.

https://hanko-raseborg.com/sv/foretagen-manniskorna-och-experterna/

(Hämtad

20.10.2019).
Harling-Kranck, Gunilla. 1998. Från Pyttis till Nedervetil: Tjugonio prov på dialekter i
Nyland, Åboland och Österbotten. Helsingfors: Svenska litteratursällskapet i Finland.
Hultman, Oskar. 1894. ”De östsvenska dialekterna”. I: Finländska bidrag till svensk språk och
folklivsforskning. Helsingfors: Svenska landsmålsföreningen:113–303.
Institutet för språk och folkminnen. 2020a. Vad är en dialekt?
https://www.isof.se/sprak/dialekter/fragor-och-svar-om-dialekter/faq/2013-10-21-vad-ar-endialekt.html (Hämtad 17.4.2020).
Institutet för språk och folkminnen. 2020b. Vad är skillnaden mellan språk och dialekt?
https://www.isof.se/sprak/dialekter/fragor-och-svar-om-dialekter/faq/2013-10-21-vad-arskillnaden-mellan-sprak-och-dialekt.html (Hämtad 17.4.2020).
Ivars, Ann-Marie. 2015. Dialekter och småstadsspråk: Svenskan i Finland: i dag och i går 1:1.
Helsingfors: Svenska litteratursällskapet i Finland.
Jussila, Raimo. 1999. ”Kessulla kessuja kessussa?” Institutet för de inhemska språken.
https://www.kotus.fi/nyt/kolumnit_artikkelit_ja_esitelmat/kieliikkuna_%281996_2010%29/kessulla_kessuja_kessussa (Hämtad 20.3.2020)
Leinonen, Therese. 2015. ”Finlandssvenskars uppfattningar och åsikter om språklig variation
– en webbenkät”. I: Folkmålsstudier 53. 117-139.

71

Tommy Holm
Leinonen, Therese & Henning-Lindblom, Anna. 2016. ”Gymnasieelevernas åsikter om
standardspråk och variation i finlandssvenskan”. I: Jaana Kolu, Mikko Kuronen & Åsa
Palviainen (red.). Svenskan i Finland 16. Jyväskylä: Jyväskylä Universitet: 92-107.
Liebkind, Karmela & Henning-Lindblom, Anna. 2015. Identitet och etnicitet: och språk? I:
Marika Tandefelt (red.). Gruppspråk, samspråk, två språk svenskan i Finland - i dag och i går
1:2. Helsingfors: Svenska Litteratursällskapet: 183-200.
Mattfolk, Leila. 2012. Språkattityder och språklig identitet. I: Språkbruk 2/2012.
Norrby, Catrin & Nilsson, Jenny. 2015. Enkät. I: Sally Boyd & Stina Ericsson (red.).
Sociolingvistiken i praktiken: en metodbok. Lund: Studentlitteratur: 37-56.
Nyholm, Sara. 2011. Språket som uttryck för identitet. I: Sinikka Niemi & Pirjo Söderholm
(red.). Svenskan i Finland 12. Joensuu: University of Eastern Finland: 103-112.
Nyman, Lina. 2015. Dialektal identitet bland ungdomar i Jakobstadsregionen - en
folkdialektologisk studie. Pro gradu-avhandling i ämnet svenska språket, Åbo Akademi.
Ordbok över Finlands svenska folkmål. 2020.
http://kaino.kotus.fi/fo/?p=article&word=p%C3%A4ron&fo_id=FO_7098fe481bae44bfebb2
df7a7335b9c8 (Hämtad 20.3.2020)
Palander, Marjatta & Nupponen, Anne-Maria. 2005. Monenlaiset karjalaiset. Suomen
karjalaisten kielellinen identiteetti. Joensuu: Joensuun yliopistopaino.
Preston, Dennis. 1989. Perceptual Dialectology: Non-linguistics’ Views of Areal Linguistics.
Dordrecht: Foris.
Preston, Dennis. 1999. Handbook of perceptual dialectology: volume 1. Amsterdam: John
Benjamins.
Preston, Dennis. 2006. Folk linguistics. I: Keith Brown (red.). Encyclopedia of language &
linguistics. 2 uppl. Amsterdam: Elsevier: 521-533.

72

Tommy Holm
Rabb, Viveca. 2014. ”Dialektvariation i Vasa”. I: Jan Lindström, Sofie Henricson, Anne
Huhtala, Pirjo Kukkonen, Hanna Lehti-Eklund & Camilla Lindholm (red.). Svenskans
beskrivning 33. Helsingfors: Finska, finskugriska och nordiska institutionen vid Helsingfors
universitet: 372-382.
Rabb, Viveca. 2017. Uppfattningar om Vasasvenskans kännetecknande språkdrag inne i
och utanför staden: En diskussion om salience. I: Jan-Ola Östman, Caroline Sandström, Pamela
Gustavsson & Lisa Södergård (red.). Ideologi, identitet, intervention. Nordisk dialektologi 10.
Helsingfors: Finska, finskugriska och nordiska institutionen vid Helsingfors universitet:
245−256.
Raseborgs stad. 2019a. Raseborgs strategi.
https://www.raasepori.fi/wp-content/uploads/2019/02/Raseborg_strategi_2018-2021-2.pdf
(Hämtad 20.10.2019).
Raseborgs stad. 2019b. Staden i ett nötskal. https://www.raseborg.fi/hem/staden/ (Hämtad
20.10.2019).
Rosengren, Karl Erik. 1975. Sociologisk metodik. Stockholm: Esselte studium.
Selenius, Ebba. 1972. Västnyländsk ordaccent. Helsingfors: Svenska Litteratursällskapet i
Finland.
Soininen-Stojanov, Henna & Vaattovaara, Johanna. 2006. ”Pääkaupunkiseudulla kasvaneiden
kotiseuturajausket ja kielelliset asenteet”. I: Kaisu Juusela och Katarina Nisula (red.). Helsinki
kieliyhteisönä. Suomen kielen ja kotimaisen kirjallisuuden laitos. Helsingfors: Helsingin
yliopisto: 223-153.
Ström, Susanna. 1996. Dialekt och standardspråk – attityder och språkval hos österbottniska
tonåringar. Pro gradu-avhandling i ämnet svenska språket, Åbo Akademi.
Teinler, Jannie. 2016. Dialekt där den nästan inte finns – En folklingvistisk studie av dialektens
sociala betydelse i ett standardspråksnära område. Uppsala: Uppsala universitet, Institutionen
för nordiska språk.

73

Tommy Holm
Tenala. 2020. Tenala. https://www.tenala.fi/sve/ (Hämtad 12.4.2020)
Westerberg, Pia. 2005. Spara det finlandssvenska talet. I: Språkbruk 4/2005.
Wikner, Sarah. 2014. ”Svenskan i Helsingfors ur talarnas perspektiv”. I: Puhe ja kieli 34 (3):
119-137.
Wikner, Sarah. 2019. Svenskan i Helsingfors – Uppfattningar, perception och variation. Åbo:
Åbo Akademi.
Winter, Jill.1985. An examination of individualized instruction. Reston: ERIC.
Wärn, Christoffer. 2018. ”Enligt mig bör man inte använda finska ord i svenskan” – En
folklingvistisk undersökning av vad gymnasiestuderande i Jakobstad tänker om talad
finlandssvenska. Pro gradu-avhandling i ämnet svenska språket, Åbo Akademi.

74

Tommy Holm

Bilaga 1: Enkäten
Frågeformulär om språklig identitet och kännedom om dialekter
Alla svar och uppgifter behandlas anonymt och konfidentiellt.

1. Personuppgifter
Biologiskt kön:

[ ] Kvinna

[ ] Man

Födelseår: _________________
Namnet på ditt gymnasium: _______________________________
År vid gymnasiet:

[ ] 1:a

[ ] 2:a

[ ] 3:e

[ ] 4:e

Tänker du fortsätta studera vid ett universitet eller en högskola efter gymnasiet?
[ ] Ja

[ ] Nej

[ ] Vet ej

Har din mamma studerat vid universitet eller högskola?

[ ] Ja

[ ] Nej

Har din pappa studerat vid universitet eller högskola?

[ ] Ja

[ ] Nej

Nuvarande hemort och år då du flyttade dit:________________________________________
Har du alltid bott på den här orten?

[ ] Ja

[ ] Nej

Ifall nej, ange tidigare hemorter och antalet år som du har bott på varje ort:
___________________________________________________________________________
___________________________________________________________________________
Din mammas hemort:_________________________________________________________
Din pappas hemort:___________________________________________________________
75

Tommy Holm

2. Språklig bakgrund
Ditt/dina modersmål:
[ ] svenska

[ ] svenska och finska

[ ] finska

[ ] annat:___________

Vilket/vilka språk talar du hemma? ______________________________________________
Vilket/vilka språk talar du med dina vänner?_______________________________________

På vilket språk gick du i:
daghem

[ ] svenska

[ ] finska

[ ] annat:________________

lågstadium

[ ] svenska

[ ] finska

[ ] annat:________________

högstadium [ ] svenska

[ ] finska

[ ] annat:________________

Din mammas modersmål:
[ ] svenska

[ ] svenska och finska

[ ] finska

[ ] annat:___________

[ ] svenska och finska

[ ] finska

[ ] annat:___________

Din pappas modersmål:
[ ] svenska

Kryssa i det alternativ som bäst passar in på dig:
Jag blandar in finska ord och uttryck då jag talar svenska:
[ ] mycket ofta

[ ] ofta

[ ] sällan

[ ] aldrig

Jag tycker att det är svårt att hitta rätt ord eller uttryck på svenska:
[ ] mycket ofta

[ ] ofta

[ ] sällan

[ ] aldrig
76

Tommy Holm

3. Språklig identitet
Upplever du att du är tvåspråkig?

[ ] Ja

[ ] Nej

Anser du dig själv vara finlandssvensk?

[ ] Ja

[ ] Nej

Förklara kort varför:__________________________________________________________
___________________________________________________________________________

Vad talar du mera?

[ ] dialekt

[ ] standardsvenska

Vad talar din mamma mera?

[ ] dialekt

[ ] standardsvenska

Vad talar din pappa mera?

[ ] dialekt

[ ] standardsvenska

Talar du samma dialekt som dina föräldrar?

[ ] Ja

[ ] Nej

Vad skulle du kalla din dialekt? __________________________________________
Beskriv din dialekt. Vad är typiskt för den?

(Tänk t.ex. på uttal och ordböjning)

___________________________________________________________________________
___________________________________________________________________________
___________________________________________________________________________
Finns det ord som är typiska för din dialekt?

[ ] Ja

[ ] Nej

Ifall ja, vilka? _______________________________________________________________
___________________________________________________________________________
Påminner din dialekt om någon annan finlandssvensk dialekt?

[ ] Ja

[ ] Nej

Ifall ja, vilken? ______________________________________________________________

77

Tommy Holm
Tror du att du fortsättningsvis kommer att tala samma dialekt om 10 år? [ ] Ja

[ ] Nej

Varför tror du det? ___________________________________________________________

Kryssa för det alternativ som bäst motsvarar din åsikt:
Är det viktigt att tala standardsvenska?
[ ] mycket viktigt

[ ] viktigt

[ ] inte så viktigt

[ ] oviktigt

[ ] dåligt

[ ] mycket dåligt

[ ] inte så viktigt

[ ] oviktigt

Hur behärskar du standardsvenska?
[ ] mycket bra

[ ] bra

Är det viktigt att bevara dialekter?
[ ] mycket viktigt

[ ] viktigt

Har du kunnat höra varifrån någon är tack vare personens dialekt?
[ ] mycket ofta

[ ] ofta

[ ] sällan

[ ] aldrig

Brukar du använda din dialekt för att visa varifrån du är hemma?
[ ] mycket ofta

[ ] ofta

[ ] sällan

[ ] aldrig

78

Tommy Holm
4. Inställning till olika finlandssvenska dialekter
Vad anser du om dialekterna som talas på följande orter?
Kryssa för de adjektiv som du tycker att passar bäst in på dialekten.
(Max 5 kryss/ort)

hård

mjuk

fin

ful

sjungande

entonig

finsk-

standard-

gammal-

språkig

språklig

modig

Karis
Ekenäs
Hangö
Tenala
Helsingfors
Närpes

79

