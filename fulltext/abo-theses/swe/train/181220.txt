Veera Raitala

Upplevelser av egenvårdarrelationen inom psykiatrisk vård:
en kvalitativ studie

Magisteravhandling
VÅRDVETENSKAP
Författare: Veera Raitala
Handledare: Regina Santamäki-Fischer, MD
Åbo Akademi
Fakulteten för pedagogik och välfärdsstudier
Hälsovetenskaper
Enheten för vårdvetenskap, Våren 2021

Veera Raitala

ABSTRAKT

ÅBO AKADEMI

Fakulteten för pedagogik och välfärdsstudier
Enheten för vårdvetenskap

Författare:
Handledare:

Veera Raitala
Regina Santamäki-Fischer, MD

Magisteravhandling
VÅRDVETENSKAP
Sökord:

Upplevelser av egenvårdarrelationen inom
psykiatrisk vård: en kvalitativ studie
egenvårdare, egenvårdarrelationen, psykiatrisk
vård, upplevelser, personcentrerad, personcentrerad
vård

April 2021

Sidoantal: 28

Bilagor: 4

Syftet med denna studie är att beskriva upplevelser av egenvårdarrelationen som personer som
vårdats i psykiatrisk vård har erfarit. Frågeställningen var: Hur har personer som vårdats i
psykiatrisk vård upplevt egenvårdarrelationen? Sju erfarenhetsexperter inom psykiatrisk vård

intervjuades för studien. En erfarenhetsexpert i denna studie är en person med en egen erfarenhet

och upplevelse av egenvårdarrelationen inom psykiatrisk vård. Deltagarna rekryterades via

psykiatri- och missbrukartjänster i Helsingfors stad, enheten Aurora sjukhus och Koulutetut
kokemusasiantuntijat Ry. Materialet analyserades med kvalitativ innehållsanalys.

Denna avhandlings teoretiska referensram består av personcentrerad vård. Personcentrerad vård
betonar att se personen bakom patienten och se denna person som centrum för vården.

Analysen resulterade i två teman. Det första temat beskrevs som: att få splittrad vård med
underteman att ha en som håller reda på, att ha aktiviteter, att ha en förmedlare samt ha en känsla
av osäkerhet och att inte få tid. Det andra temat beskrevs som: att vara i en ambivalent vårdrelation

med underteman att ha tillit, att vara i en öppen vårdrelation, att bli sedd som en person samt att
känna sig kränkt, att känna sig nedvärderad och att känna sig som en belastning.

Veera Raitala

ABSTRACT

ÅBO AKADEMI UNIVERSITY

Faculty of Education and Welfare Studies
Department of Caring Science

Author:
Supervisor:

Veera Raitala
Regina Santamäki-Fischer, MD

Master’s thesis
CARING SCIENCE
Keywords:

Experiences of the relationship with the primary
nurse in psychiatric care: a qualitative study
primary nurse, relationship with the primary nurse,
psychiatric care, experience, person-centered,
person-centered care

April 2021

Number of pages: 28

Appendixes: 4

The purpose of this study was to describe people, who have been cared for in psychiatric care
experiences of the relationship with the primary nurse. The question was: How have people who

have been cared for in psychiatric care experienced the relationship with the primary nurse? Seven
experts by experience of psychiatric hospital care were interviewed for the study. An expert by
experience in this study, is a person with their own experience of the relationship with a primary

nurse in psychiatric care. Participants were recruited through the mental- and substance abuse care

sector from the City of Helsinki, unit Aurora hospital and Koulutetut Kokemusasiantuntijat Ry.
The material was analysed by a qualitative content analysis.

The theoretical framework for this study consists of a person-centered care theory. Person -centered
care emphasizes to see the person behind the patient and seeing this person as the centrum of care.

The analysis resulted in two themes. The first theme was described as: to get fragmented care with
subthemes to have one who keeps track of, to have activities, to have a mediator in addition to have
a feeling of insecurity and to not get time. The other theme was described as to be in an ambivalent

caring relationship with subthemes to have trust, to be in an open caring relationship, to be seen
aa a person in addition to feel offended, to feel devalued and to feel as a burden.

Veera Raitala

TIIVISTELMÄ

ÅBO AKADEMI

Kasvatustieteen ja hyvinvointialojen tiedekunta
Hoitotieteen yksikkö

Kirjoittaja:

Veera Raitala

Maisteritutkielma

Kokemuksia

Avainsanat:

omahoitaja, omahoitajasuhde, psykiatrinen hoito,

Ohjaaja:

HOITOTIEDE

Huhtikuu 2021

Regina Santamäki-Fischer, MD
omahoitajasuhteesta

psykiatrisessa

sairaanhoidossa: kvalitatiivinen tutkimus
kokemuksia,
hoitotyö

Sivumäärä: 28

ihmiskeskeisyys,

ihmiskeskeinen

Liitteet: 4

Tutkimuksen tarkoitus oli kuvata ihmisten, jotka ovat olleet psykiatrisessa hoidossa, kokemuksia
omahoitajasuhteesta. Tutkimuskysymys oli: Kuinka psykiatrisessa hoidossa hoidetut ihmiset ovat

kokeneet omahoitajasuhteen? Seitsemää psykiatrisen hoidon kokemusasiantuntijaa haastateltiin
tutkimukseen. Kokemusasiantuntija tässä tutkimuksessa on ihminen, joka on kokenut

omahoitajasuhteen psykiatrisessa hoidossa. Osallistujat rekrytoitiin Helsingin kaupungin
mielenterveys- ja päihdepalvelut sektoriin kuuluvan Auroran sairaalan sekä Koulutetut
kokemusasiantuntijat Ry:n kautta. Aineisto analysointiin laadullisella sisällysanalyysilla.

Tutkielman teoreettinen viitekehys koostuu ihmiskeskeisestä hoitotyöstä, jossa painotetaan
näkemään ihminen potilaan takana, ja nähdä tämä ihminen hoidon keskiössä.

Analyysin tuloksena syntyi kaksi teemaa. Ensimmäinen teema kuvailtiin: saada hajanaista hoitoa,
joka koostui alaluokista: kun on joku, joka huolehtii, kun on aktiviteettejä, kun on joku, välittäjänä
sekä tuntea itsensä epävarmaksi ja kun ei saa aikaa. Toinen teema kuvailtiin: olla
ambivalenttisessa hoitosuhteessa, joka koostui alaluokista: luottamuksen sisältäminen, olla
avoimessa hoitosuhteessa, nähdä toinen ihmisenä sekä tuntea itsensä loukatuksi, tuntea itsensä
vähätellyksi ja tuntea itsensä taakkana.

Veera Raitala

FÖRORD
Studierna vid den vårdvetenskapliga enheten samt mitt eget jobb på en psykiatrisk

rehabiliteringsavdelning väckte intresset för detta ämne. Oavsett om man vårdas på en stängd eller
en rehabiliteringsavdelning eller i öppen vården kan vårdperioderna förbli långa som gör att

egenvårdarrelationen blir långvarande och i vissa fall kan de vara hela livet ut. Hur kan denna
relation hjälpa personen som lider av mental ohälsa, vad kan egenvårdaren göra för att få hen må

bättre, vad behövs för att en egenvårdarrelation skall fungera och befrämja hälsa hos patienten, vad
är icke befrämjande i egenvårdarrelationen? Alla dessa frågor intresserade mig i ämnet och därför

ville jag studera upplevelserna av egenvårdarrelationen hos personer som vårdats i psykiatrisk vård.
Det var viktigt för mig att få höra och få reda på människors egna upplevelser av

egenvårdarrelationen så att en förståelse av vad som gott och vad som är ont fås, så att en utveckling
mot det bättre kan ske i framtiden.

Jag vill tacka dem stort som ställde upp för intervju till denna studie, vi har haft intressanta
diskussioner och hoppas att dessa diskussioner hörs mera av. Tack Kokoa Ry och Helsingfors stad

som hjälpte till med rekryteringen för denna studie. Samt vill jag tacka min handledare Regina
Santamäki-Fischer.

Jag vill också tacka hela min familj för stöden ni gett under mina studier.
Helsingfors 1.4.2021,
Veera Raitala

Veera Raitala

Innehållsförteckning

1 Inledning .......................................................................................................................................... 1
2 Tidigare forskning .......................................................................................................................... 3
2.1 Egenvårdarrelationen inom psykiatrisk vård ........................................................................... 3
3 Teoretiska utgångpunkter .............................................................................................................. 7
4 Syfte och frågeställning .................................................................................................................. 8
5 Metodbeskrivning ........................................................................................................................... 9
5.1 Design och kontext ....................................................................................................................... 9
5.2 Urval och deltagare ............................................................................................................................... 9

5.3 Datainsamling och material ................................................................................................................ 10
5.4 Analys av data ...................................................................................................................................... 10

6 Etiska frågeställningar ................................................................................................................. 11
7 Resultat .......................................................................................................................................... 12

7.1 Att få splittrad vård ............................................................................................................................. 13
7.1.1 Att ha en som håller reda på............................................................................................................ 13
7.1.2 Att ha aktiviteter ............................................................................................................................... 13
7.1.3 Att ha en förmedlare ........................................................................................................................ 14
7.1.4 Att ha känslan av osäkerhet ............................................................................................................ 14
7.1.5 Att inte få tid ..................................................................................................................................... 15
7.2 Att vara i en ambivalent vårdrelation ............................................................................................... 16
7.2.1 Att ha tillit ......................................................................................................................................... 16
7.2.2 Att vara i en öppen vårdrelation ..................................................................................................... 17
7.2.3 Att bli sedd som en person ............................................................................................................... 18
7.2.4 Att känna sig kränkt ........................................................................................................................ 18
7.2.5 Att känna sig nedvärderad .............................................................................................................. 19
7.2.5 Att känna sig som en belastning ...................................................................................................... 20

8 Diskussion ...................................................................................................................................... 21
9 Metodologiska överväganden....................................................................................................... 26
10 Slutsats ......................................................................................................................................... 28

Litteratur

Veera Raitala

Förteckning över tabeller och bilagor

Tabell 1. Beskrivning av studiens tema och undertema
Bilaga 1. Informationsbrev
Bilaga 2. Samtyckesformulär
Bilaga 3. Intervjuguide
Bilaga 4. Beviljad forskningslov

Veera Raitala

1 Inledning
Att leva med mental ohälsa och en psykiatrisk sjukdom är svårt och ett stort lidande. Personen som
är drabbad av mental ohälsa, oberoende av orsak, och som blir i behov av psykiatrisk vård borde

få sin röst hörd och bli bemött som en person. Arbetssätten som används inom psykiatrisk vård har

utvecklats mycket under årens lopp så att personen med mental ohälsa kan ha en så normal vardag
som möjligt. I dagens läge läggs det mera vikt på personens egna önskemål gällande vården och
personen som en människa med egna värderingar, erfarenheter och åsikter.

Inom psykiatri vårdas och undersöks patienter med psykiska störningar. Psykiska störningarna

vårdas eller undersöks på öppenvård eller sjukhusvård. (Mielenterveystalo, 2021) Avsikten med
sjukhusvård är att den skall vara kortvarig men tidvis behövs det en längre vårdperiod för att önskat
resultat av patientens mående nås (Hietaharju & Nuutila).

Enligt mentalvårdslagen (Finlex, 2021) kan en person kan sättas i tvångsvård ifall hen konstateras
lida av en mental sjukdom, denna sjukdom förvärras utan vård, sjukdomen allvarligt riskerar hens

hälsa och säkerhet eller andra människors hälsa och säkerhet och övriga mentalvårdstjänster är
olämpliga eller otillräckliga. Även om en patient är i tvångsvård skall hen vårdas i

överenskommelse med vårdpersonal. Det kan det ändå behövas begränsning av patientens utegång
och kommunikation per telefon. Patienten skall binda sig till en medicinering som ses nödvändig

men kan också tvångsmedicineras om det behövs. I värsta fall kan patienten isoleras och bältas

fast, ifall inga andra medel hjälper för nerlugnande. I Finland blir varje patient i psykiatrisk vård
tilldelad åtminstone en egenvårdare. Egenvårdaren är den som samordnar patientens vård och har
därför en central roll i den psykiatriska vården. (Hietaharju & Nuutila, 2016)

Från att med ha vårdat psykiska störningar genom svältning, framkallande av kräkning och

lobotomi av patienten till att aktiviteter erbjuds, empatiskt stöd ges och patientens röst lyssnas till
(Lindström, 1994), kan man konstatera att en utveckling för de bättre har skett. Psykiatriska vårdens

utgångpunkt är att patienten kan leva ett så normalt liv som möjligt oavsett diagnos som hen bär
hela livet ut (Hietaharju & Nuutila, 2016). Detta innebär ofta ett långsiktigt arbete av både patienten

och vårdaren. Oavsett om patienten i frivillig eller tvångsvård är det viktigt att personen vårdas på
ett värdigt och humant sätt. Patienten är en person med sina egna mål, önskemål och vilja.
Patientens egen personliga uppfattning om hälsa och hur det kan uppnås skall vara utgångspunkten
för vårdarens handlingar. (Lindström, 1994)
1

Veera Raitala

I och med denna förändring till en mer human vård och syn på patienten har det inneburit utveckling

av erfarenhetsexperter. Erfarenhetsexpert verksamheten utvecklades under 2000-talet som baserar

sig på erfarenheter och problem som föds av medborgar-och organisationsverksamhet. En
erfarenhetsexpert inom mental hälsa är en person som gått erfarenhetsexpert utbildningen och har

personlig erfarenhet av mentala hälsoproblem, och fått vård för det. Syftet med erfarenhetsexperter
är att förbättra tjänster, öka kundens och patientens delaktighet, öka förståelsen av insjuknande

samt återhämtning, förändring av attityder samt ge kamratstöd åt andra i samma situation. (THL,

2020) År 2012 grundades det KoKoA ry., en förening för de utbildade erfarenhetsexperterna vars
mål är att befrämja samarbete med olika aktörer för att utveckla erfarenhetsexpert verksamheten
(KoKoA Ry, 2020).

Avsikten med denna avhandling är att ta del av patienters upplevelser av egenvårdarrelationen då
de vårdats i psykiatriska specialvården genom erfarenhetsexperter.

2

Veera Raitala

2 Tidigare forskning
För att kunna beskriva forskningsområdet har en databassökning på vetenskapliga artiklar utförts i

databaserna CIHNAL, PubMed, Wiley Online och EBSCO. Databassökningen har pågått från
våren 2019 till hösten 2020. Sökord som användes för att hitta vetenskapliga studier var mental
health, psychiatry, experience, relationship, caring, nursing, primary nurse, therapeutic

relationship, relationship och person-centered care i olika kombinationer. Förutom
databassökning har manuell sökning gjorts bland källor i relevanta studier. En del relevanta och
användbara artiklar hittades på det sättet men en stor del av artiklarna hittades via artiklars

litteraturhänvisningar. Dessa artiklar hade inte samma sökord men behandlade det valda temat. Det

var svårt att hitta vetenskapliga artiklar om specifikt egenvårdarrelationen i psykiatrisk vård, men
artiklar där upplevelser av relationen med vårdare i psykiatrisk vård beskrevs valdes till studien.
Internationella och nationella artiklar valdes till studien.

2.1 Egenvårdarrelationen inom psykiatrisk vård
Inom den psykiatriska vården är relationen mellan egenvårdaren starkt förknippat med patientens
välmående, och en välfungerande relation som baserar sig på respekt mellan bägge parter kan vara

till stor nytta för att befrämja patientens hälsa. Den psykiatriska vårdens väsen är en interaktiv

process, där vårdaren och personen som vårdas bygger upp en relation som baserar sig på ömsesidig
tillit och respekt. Relationen mellan vårdare och patient uttrycks i form av jämställdhet och att vara

närvarande för den andre. (Hummelvoll & Severinsson, 2001) Många studier har visat att patienten
är av den åsikten att relationen mellan patienten och vårdaren är den som är av mest terapeutisk

hjälp i patientens vårdande och ökande av välmående (Borge & Fagermoen, 2008.) I vårdrelationen

stöder man och befrämjar patientens resurser oavsett om patienten är i frivillig vård eller tvångsvård
(THL, 2016). Egenvårdarens uppgift är att skapa tillit i relationen och befrämja hälsa. Arbetet är

långsiktigt och kan innebära varierande restriktioner och känslor för de inblandade (Hietaharju &
Nuutila, 2016; Iivanainen & Syväoja, 2012).

Patienter som vårdats inom psykiatrisk vård har mycket olika slags erfarenheter av vårdrelationen
och vården i allmänhet. För att patienten skall få en lyckad vårdperiod är det viktigt att patienten

får en upplevelse av värdighet under sin vårdtid, och detta uppnås då vårdare behandlar patienten
som en unik individ som har sina egna åsikter och patienten vet att hen blir lyssnad till. Att se och
3

Veera Raitala

bemöta patienten som en unik individ bekräftar patientens varande och är betydelsefullt för

patienter inom psykiatrisk vård (Borge & Fagermoen, 2008; Skorpen, Rehnseldt & Arstad Thorsen,
2015) och egenvårdarrelationen skall ses som ett partnerskap ur bägge parters synvinkel där bägge

två är människor, det vill säga sina egna personer (Hultsjö, Berterö & Hjelm, 2007; McCloughan,
Gillies & O´Brien, 2011).

Patienter uppskattar vårdare som behandlar dem som ”vanliga” och ”normala” människor och har

även vanliga diskussioner med dem utanför vårdande diskussioner eftersom detta ökar patienters
välmående och självkänsla. Samtidigt är det viktigt för patienten att vårdarna delar med sig något
av sig själv och sitt eget liv samt av sina känslor och upplevelser, vilket ökar känslan av att de är

medmänniskor vilket i sin tur inverkar positivt på patienternas erfarenhet av vård (Borge &
Fagermoen, 2008; Hellzen & Asplund, 2006; Lilja & Hellzen, 2008; Schröder, Ahlström &
Larsson, 2005).

Att vara genuint närvarande och visa medlidande samt ge patienten en upplevelse av jämställdhet,

trygghet, ärlighet och respekt är alla viktiga faktorer som medverkar till patientens upplevelse av
egenvärde och respekt för sig själv (Borge & Fagermoen, 2008; Hummelvoll & Severinsson, 2001;

McCloughan, Gillies & O´Brien, 2011). Patienter poängterar önskan om att vårdaren är genuina i
mötet med patienten och att vårdaren tar initiativ och bjuder in patienterna till en vårdande relation
(Borge & Fagermoen 2008; Lilja & Hellzen, 2008). Enkla saker som att ge tid åt patienten och låta

patienten tala om sin sjukdom utan att fördöma hen ökar patientens välmående och då får patienten

en känsla av att någon bryr sig om (Schröder, Ahlström & Larsson, 2006; Stenhouse, 2011). Att ge

tid kan ske via inplanerade diskussioner eller genom andra slags aktiviteter som till exempel att
spela bordsspel (Hummelvoll & Severinsson, 2001; Lilja & Hellzen, 2008). Diskussioner kan

utföras genom patientundervisning som det finns på bevis på att har en positiv inverkan på

patientens välmående. Med hjälp av patientundervisning får patienten goda råd om hur hen skall
hantera sin sjukdom och de symptom som sjukdomen ger upphov till (Hätönen, Kuosmanen,
Malkavaara & Välimäki, 2007).

Genom att lyssna till patientens önskemål och låta patienten själv vara med om att planera vården

ökar positiva inverkan på egenvårdarrelationen (Schröder, Ahlström & Larsson, 2006; Skropen,
Rehnsfeldt & Arstad Thorsen, 2013). Eftersom rapportering och dokumentation är mycket

tidskrävande kan man genom inkludering av patienten tillförsäkra sig att patientens röst blir hörd

då vården planeras och samtidigt kan man tillbringa tid tillsammans med patienten (Hummelvoll
& Severinsson, 2001).
4

Veera Raitala

För att öka kontinuiteten i vården är det viktigt då en god relation uppnåtts mellan egenvården och
patienten att denna relation upprätthålls. Detta betyder att egenvårdaren inte byts ut, då

egenvårdaren representerar trygghet för patienten. Eftersom det kan ta en lång tid för patienten att

uppnå tillit i vårdrelationen är det viktigt att det finns kontinuitet i vården och att relationen är
hållbar samt långvarig (Hultsjö, Berterö & Hjelm, 2007; Schröder, Ahlström & Larsson, 2006).

Forskning har dock visat att många patienter i psykiatrisk vård upplever vårdrelationer som inte är

positiva. Enligt Lilja och Hellzén (2008) har vårdare de mest negativa attityderna gentemot
patienter som behöver mest hjälp och med de allvarligaste symptomen och i studien gjord av
Corrigan (2002) framkom det att vårdare är pessimistiska gentemot den psykiatriska vårdens
betydelse och därför orkar de inte satsa på deras arbete eftersom de anser att patienterna inte får
nytta av vården. Vårdare kan se patienter som dumma, inkompetenta och ser patienten som en

sjukdom, inte en unik person med en unik livssituation. Upplevelser av att bli bemött ovänligt,

ohyfsat och likgiltigt förekommer ofta i relationen med vårdaren (Lilja & Hellzen, 2008). Patienter
har en längtan efter en djupare relation men vågar inte nödvändigtvis öppna sig för vårdaren i rädsla
av att bli besvikna (Johannes & Eklund, 2011).

Förutom att bli dåligt bemött är tidsbrist en annan komponent som starkt påverkar relationen med
vårdaren. Patienter anser att vårdare till en stor del sitter i kansliet med för mycket pappersarbete

och är därför inte tillgängliga för patienten. Vården kan ske i brådska eller inte ske alls, ifall

vårdaren inte helt enkelt har haft tid för sina patienter (Hätönen et.al; 2007; Stenhouse, 2011) Brist

på aktivitet på avdelningen ledde till negativ inställning till vården och egenvårdarrelationen. Vissa
patienter i studien av Lilja och Hellzén (2008) beskrev att vara patient var som att hållas i ett förråd
och att de försökte sova hela dagen för att få tiden att gå. Enligt THL (2016) kan patienters känsla
av uttråkning och frustation leda till aggressivt beteende, och då vore det viktigt att patienterna är
sysselsatta på avdelningen så att frustationen kanaliseras.

Enligt en studie av McCloughan, Gillies och O´Brien (2011) kände patienterna att samarbetet med
vårdaren kunde vara svårt då vårdaren inte gav patienten möjlighet att påverka sin egen vård och

patienten fick inte tillräckligt med information om saker och ting gällande vården. I studierna
gjorda av Lilja och Hellzén (2008) och Hultsjö, Berterö och Hjelm (2007) beskrevs det att då
patienterna inte fick påverka sin egen medicinering och kände att de blev bara medicinerade istället

för att ha någon slags vårdkontakt eller samtal med vårdare, blev de negativt inställda gentemot
vården. Hummelvoll och Severinsson (2001) och Stenhouse (2011) beskrev också att då patienterna

5

Veera Raitala

inte visste vem egenvårdaren var kunde de inte söka sig till någon för stöd, och vårdarna sökte sig
aldrig till patienten.

Upplevelser och erfarenheter av relationen med egenvårdaren i psykiatrisk vård är ett ganska

outforskat ämne. Mer forskning har gjorts kring kvaliteten av vården inom psykiatrisk vård, men
betydelsen av egenvårdarrelationen förblir otydlig vilket ger motiv till denna studie. Då personen i
vård har fått en större betydelse i och med att hens önskningar kring vården tas i beaktande samt

hens åsikter och värderingar respekteras, är det viktigt att personers upplevelser beskrivs så att en
patient i psykiatrisk vård kan få den värdiga vård hen har rätt till.

6

Veera Raitala

3 Teoretiska utgångpunkter
Personcentrerad vård innebär att patienten ses och förstås som en person med egen vilja,
värderingar, behov, förmågor och förväntningar. Personen är kärnan då man talar om vård och

hälsa. Personcentrerad vård handlar om patienten själv, det vill säga personen bakom patienten och
diagnosen. Personcentrerade vården utgår från personens livsberättelse som bildar en personlig
identitet hos patienten och patienten blir en person. Livsberättelsen lyssnas till och ett partnerskap,

med ömsesidig respekt, skapas mellan person och vårdpersonal. Målen för vården förverkligas
genom att personen i behov av vård aktivt deltar i planering av sin vård tillsammans med
vårdpersonalen. (Ekman, Lundberg Lood, Sweberg & Norberg, 2020; Kristensson Uggla, 2020)

7

Veera Raitala

4 Syfte och frågeställning
Syftet med denna studie är att beskriva upplevelser av egenvårdarrelationen som personer som
vårdats i psykiatrisk vård har erfarit.
Frågeställningen är:
Hur har personer som vårdats i psykiatrisk vård upplevt egenvårdarrelationen?

8

Veera Raitala

5 Metodbeskrivning
5.1 Design och kontext
Denna studie har en kvalitativ induktiv ansats med narrativa intervjuer. Enligt Henricson och
Billhult (2017) fungerar denna metod väl då man vill utforska människans upplevelser och

erfarenheter av ett fenomen. Materialet som samlas in väljs så öppet som möjligt, då undviker man

att några förutbestämda uppfattningar påverkar resultatet av studien (Jacobsen, 2007). För att få

djupa och breda intervjuer med personer som varit i psykiatrisk vård intervjuades

erfarenhetsexperter. Dessa är personer som diagnostiserats med vanliga psykiatriska diagnoser och
som kunnat rehabilitera sig till ett vardagligt liv ute i samhället. Genom att använda

erfarenhetsexperter kan man få en djup förståelse av egenvårdarrelationen då upplevda upplevelser
och erfarenheter fås fram.

5.2 Urval och deltagare
Urvalet av deltagare gjordes via ett bekvämlighetsurval som gav möjlighet att välja de deltagare

som är lättast att nå med den bakgrund som behövdes för studien (Henricsson, 2017). Deltagare

rekryterades via psykiatri- och missbrukartjänster vid Helsingfors stad, enheten Aurora sjukhus.
Ett informationsbrev om forskningen delades ut via överskötaren Jaana Suhonen och frivilliga fick
kontakta skribenten per telefon eller e-post. Deltagarna var bosatta i södra Finland. Senare
rekryterades flera deltagare via Koulutetut Kokemusasiantuntijat Ry föreningen. Föreningens
områdesansvariga skickade ut samma informationsbrev utöver hela Finland där Koulutetut

Kokemusasiantuntijat Ry föreningen är aktiv och frivilliga fick höra av sig ifall intresse för studien
fanns.

Deltagarkriterier för denna studie var att man gått en skolning för att bli en erfarenhetsexpert i det
psykiatriska området och att man haft minst en vårdperiod inom psykiatriska specialsjukvården.
Intervju språket var svenska eller finska. I studien deltog sju erfarenhetsexperter inom psykiatrisk

vård. Deltagarna hade olika slags diagnoser som till exempel schizofreni, depression eller bipolärt

syndrom och hade vårdats på en psykiatrisk anstalt. Vissa deltagare hade erfarenhet av en
vårdperiod medan vissa hade erfarenhet av flera vårdperioder under sin livstid.

9

Veera Raitala

5.3 Datainsamling och material
Genom en kvalitativ forskningsintervju med öppna frågor får man svar på människans upplevelser,

åsikter, känslor, erfarenheter samt uppfattningar och fungerar väl då avsikten är att fördjupa

kunskap om ett visst ämne. Intervjun var av narrativ natur, det vill säga bara en öppnande fråga
frågades för att ge upphov till en berättelse. Vid sidan om berättelsen kan stödfrågor kan frågas för

att få mer detaljerad och djupgående berättelse (Danielson, 2017; Patel & Davidson, 2011).
Intervjufrågan var: Kan Du berätta för mig om dina upplevelser av egenvårdaren under de tiden
Du varit patient inom psykiatrisk vård? Intervjun fördjupades med stödfrågor såsom: Kan Du
berätta mer om det? Hur kändes det? Hur upplevde du detta?

Två av intervjuerna gjordes ansikte mot ansikte i Helsingfors och de resterande fem via

telefonintervju. Intervjuerna varade allt från 24 minuter till 45 minuter. Intervjuerna
transkriberades och bildade sammanlagt 67 sidor text.

5.4 Analys av data

Kvalitativ innehållsanalys enligt Lundman & Hällgren Graneheim (2008) användes som
analysmetod i denna studie.

De transkriberade intervjuerna lästes igenom flera gånger för att få en bred uppfattning av deras
innehåll och svar till forskningsfrågan söktes. Meningsenheter som besvarade syftet valdes ut och
kondenserades. Med kondensering menar man en process där texten görs kortare på så vis att

centrala innehållet bevaras och de betydelsefulla inte försvinner. Därefter kodades den

kondenserade texten. En kod beskriver i korthet den kondenserade meningsenhetens innehåll.

Koderna sorterades därefter till olika underkategorier vilka sedan sorterades i kategorier och teman
bildades. En kategori utgörs alltid av två eller flera koder som har en likartad mening (Lundman &
Hällgren Granheim, 2008).

10

Veera Raitala

6 Etiska frågeställningar
Forskningsetiska delegationen (TENK) har utsetts av Undervisnings-och kulturministeriet och har
tillsammans med det finländska vetenskapssamfundet tagit fram riktlinjer om god vetenskaplig

praxis som tillämpas i Finland. Syftet med dessa anvisningar är att främja en god forskningspraxis

och att förebygga vetenskaplig ohederlighet i alla organisationer som bedriver forskning. Denna

studie följer de anvisningar som utförts av forskningsetiska delegationen i planeringen och
genomföringen av studien (Forskningsetiska delegationen, 2012).

Av denna anledning har arbetsprocessen för forskningen har beskrivits tydligt och resultatet

presenteras grundligt. För att rekrytera deltagare från Helsingfors stad behövdes det ett
forskningslov. Anhållan om forskningslov ansöktes och godkändes före intervjuerna gjordes.

Forskningstillståndet utgavs av Mikko Tamminen chef för psykiatri-och missbrukartjänster
31.10.2019. Intervjuerna vars deltagare deltog via Helsingfors stad gjordes från november 2019 till
juni 2020 och intervjuerna via KoKoa Ry gjordes från september 2020 till december 2020.

Deltagare har fått information om forskningen via informationsbrevet av studien då deltagare
rekryterades. Dessa har informerats om frivilligt deltagande samt informerats om att i vilket skede

som helst få avsluta sitt deltagande i studien. Deltagare har säkrats anonymitet och konfidentialitet
genom att varken namn eller personnummer uppges. Ingen annan personlig information delades ut

till någon utomstående, och endast skribenten har haft tillgång till intervjumaterialet. Intervjuerna
har kodats och sparas digitalt på dator som endast skribenten har haft tillgång till. Under
intervjuerna och genom hela arbetet har deltagarna respekterats och deras önskemål gällande

intervjun tagits i beaktande. Då ämnet är känsligt och kan väcka minnen och känslor hade
deltagarna möjlighet att återkomma efter intervjun och vara i kontakt med skribenten när som helst
gällande forskningen. Avtal om samtycke undertecknades eller godkändes per telefon av
deltagarna.

Studiens resultat föreställs korrekt och ansvarsfullt oh citat som används i studien är korrekt

citerade Allt intervjumaterial förstörs då studien är avslutad Likaså kommer det att ges möjlighet
för deltagarna, psykiatri-och missbrukartjänsten inom Helsingfors stad och Kokoa Ry att ta del av
studiens resultat i form av den färdigställda avhandlingen.

11

Veera Raitala

7 Resultat
Syftet med denna studie var att beskriva erfarenhetsexperters upplevelser av egenvårdarrelationen

i psykiatrisk vård. Analysen resulterade i två huvudteman med respektive underteman. Dessa

beskriver hur erfarenheten av att ha en egenvårdare kunde vara tudelad, och det handlade om
egenvårdarens uppgifter och relation: Att få splittrad vård som handlade om att egenvårdarens

roll kunde vara både bra och dålig samt Att vara i en ambivalent vårdrelation som innebar att
ha både en god och dålig relation till egenvårdaren.

Tabell 1. Beskrivning av studiens tema och undertema.

Tema

Att få splittrad vård

Undertema
Att ha en som håller reda på
Att ha aktiviteter

Att ha en förmedlare

Att ha känslan av osäkerhet
Att inte få tid
Att ha tillit

Att vara i en öppen vårdrelation
Att vara i en ambivalent vårdrelation

Att bli sedd som en person
Att känna sig kränkt

Att känna sig nedvärderad

Att känna sig som en belastning

12

Veera Raitala

7.1 Att få splittrad vård
Upplevelsen av egenvårdaren i psykiatrisk vård beskrevs både som positiva och negativa

erfarenheter, och kan tolkas som en upplevelse av att få en splittrad vård. Detta uppkom då
deltagarna kände att egenvårdaren var den som höll reda på ens vård, aktiverade och var en
förmedlare. Å andra sidan beskrevs det att de kände sig osäkra på vem som var ansvariga för deras
vård och att de inte fick den tid de kände att de behövde av egenvårdaren.

7.1.1 Att ha en som håller reda på
Deltagarna beskrev sina upplevelser av egenvårdaren som en person som håller reda på vården.
Egenvårdaren är en namngiven aktör som känner till vårdens syfte och mål och ser till att vårdens

syfte uppnås. Deltagarna ansåg att egenvårdaren också håller reda på att patienten vet vad som är
vårdens syfte och låter patienten delta i planeringen av vården. Egenvårdaren ser till att vården
fungerar och känner till vården och tar alla dess aspekter i beaktande i utförandet av vården.
”…. den som du vet att liksom känner till dina saker och din vård liksom.”
Egenvårdaren kom fram med idéer som de ansåg att kunde vara befrämjande i vårdandet som till

exempel ha regelbundna träffar med en psykolog. Deltagarna beskrev egenvårdaren som människor
som tog sin uppgift på allvar och att det känns bra då man vet att det finns en som har koll på att

allt fungerar. Det ansågs att ifall det inte skulle finnas någon namngiven egenvårdare skulle vården
inte gå framåt och det skulle fattas någon som har allt under kontroll respektive vården.

”...men då vet du att det alltid finns en som håller reda på dina saker och det känns bra.”

7.1.2 Att ha aktiviteter
Att ha olika slags aktiviteter med egenvårdaren beskrevs som betydelsefullt i relationen med
egenvårdaren. Egenvårdarsamtal upplevdes oerhört viktigt, som en stund då man fick tala om vad

som helst med sin egenvårdare. Dessa samtal kunde utföras var som helst på avdelningen eller till
exempel ute på en promenad eller i samband med en annan aktivitet. Det var viktigt för deltagarna

att dessa samtal erbjöds regelbundet men också att man fick samtala då man kände för det och
samtalen kunde ske spontant utan att de alltid var inplanerade i dagsschemat.

Det upplevdes som mer naturligt att kunna ha egenvårdarsamtal annanstans, till exempel på ett café
än på avdelningen. Då upplevdes relationen till egenvårdaren mer jämlik och samtalet lättare.
13

Veera Raitala

” …vilket var trevligt på de sättet att upplägget ändrades genast då vi kom bort från
avdelningen…”
”…det var trevligt att veta när man hade ett inplanerat samtal men att också få tala ut då man
behövde, utan att det stod i schemat var viktigt…för måendet.”
Andra aktiviteter ansågs också som viktiga element i egenvårdarrelationen. Deltagarna beskrev att
det kändes naturligt och trevligt att samtala samtidigt då man gjorde något vardagligt tillsammans,
till exempel spelade spel eller bara satt och tittade på television tillsammans på avdelningen.

”…det blev på något vis mera naturligt då vi spelade spel och hade olika uteaktiviteter
tillsammans.”

7.1.3 Att ha en förmedlare
Att ha en förmedlare på avdelningen framkom som en viktig uppgift för egenvårdaren under
vårdtiden. Egenvårdaren förmedlade framåt ens förväntningar på vården och medicineringen till
läkaren på avdelningen. Egenvårdaren beskrevs som en viktig länk mellan patient och läkare.

”… framför dina ärenden till läkaren om det är någonting gällande medicinförändringar eller
nåt sådant som man vill ta fram.”
Deltagarna upplevde egenvårdaren som mer bekant än läkaren och kände att egenvårdaren gav stöd
under möten med läkaren. Det var till stor nytta att egenvårdaren hade en djupare relation med

patienten och kände patientens behov bättre så att egenvårdaren kunde fungera som stöd ifall
läkaren inte fick grepp om vad patienten menade.

”… när vi var med läkaren så var egenvårdaren närvarande och kunde beskriva vad jag menade
med vad jag sa åt läkaren…på något vis var där mellan oss, som stöd.”

7.1.4 Att ha känslan av osäkerhet
Att få en splittrad vård anspelar på de situationer då de positiva erfarenheterna också innebar en
känsla av osäkerhet som uppstod då deltagarna beskrev att de inte visste vem deras egenvårdare
var, eller då deras egenvårdare byttes ut ofta, till och med varje dag.

Det var jobbigt att inte ha en namngiven egenvårdare för då kunde man inte vända sig till någon

viss person för hjälp. Det upplevdes att man slösade tid på avdelningen utan att veta om man
kommer att få den hjälp man behöver eftersom det egentligen inte fanns någon där som kunde ge
14

Veera Raitala

information. Deltagarna såg det som en viktig del av vården att ha en och samma person som
egenvårdare för att kunna bygga upp en tillförlitlig relation.

”…alltså de blir ju jobbigt eftersom man måste förklara varje dag på nytt hur man känner, vad
är problemet…alltså det är ju alltid en ny situation för någon som inte känner dig…det blir
jobbigt för båda, det blir svårt att bygga en relation och tillförlit.”

Deltagarna beskrev också att i och med att egenvårdaren arbetar skiftarbete är hen inte alltid på

plats då de behöva diskutera och detta ledde till osäkerhet. Deltagarna menade att de inte visste
med vem de kunde diskutera och ifall de kunde diskutera med någon annan vårdare. Ibland kunde

andra vårdare värdera behovet av ett stödsamtal och erbjuda stödsamtal eller skjuta upp det tills
egenvårdaren skulle komma på arbete.

”…man har kollat på min yttre habitus och konstaterat att du kan väl visst vänta på din
egenvårdare medan vissa har varit mera intresserade av mitt återhämtande och diskuterat med
mig genast.”
Känslan av osäkerhet upplevdes också då egenvårdarsamtalen var noggrant förberedda.

Förutbestämda diskussioner med färdigt bestämda diskussionsämnen kändes falska och

egenvårdarrelationen kändes osäker då patienten inte fick tala ut om det som hen just då hade på
hjärtat.

”… de där tillfället verkade på något sätt jätte arrangerat”

7.1.5 Att inte få tid
Den splittrade vården kan beskrivas även utifrån med att egenvårdaren inte hade tillräckligt med
tid till sina egna patienter och det fanns för lite resurser på avdelningen. Deltagarna hade

upplevelser av att det kunde finnas dagar då egenvårdaren inte alls hade talat, sett eller observerat.
dem. Deltagarna upplevde också att egenvårdaren inte alltid hade tid att utföra de vårdhandlingar

som hade bestämts tillsammans för dagen som till exempel gå ut på promenad, och detta upplevdes
som att man blivit bortglömd.

”…det kändes som egenvårdaren inte hade tid…bara satt i kansliet och skrev något på datorn.”
Deltagarna upplevde också att det ibland kändes som att de var i nåd av egenvårdaren eftersom de

inte hade lov att fara bort från avdelningen, att egenvårdaren var deras enda möjlighet då de
15

Veera Raitala

behövde hjälp i något för att ingen annan vårdare på avdelningen tog ställning till begäran utan
rekommenderade dem att söka upp sin egenvårdare.

”… frågade jag egenvårdaren ifall hon kunde komma med mig och köpa mera cigaretter från

cafeterian, så var oftast svaret att ja, men just nu har jag inte tid och så plötsligt hade

dagen redan gått och jag hade inte fått någon tobak…det kändes som att man glömt bort
mig.”
Deltagarna beskrev också att då de fick tid av egenvårdaren kunde det kännas mycket begränsat,

att en viss tid fick räcka och mera tid fick man inte under dagens lopp, även om man skulle ha

behövt få tid av egenvårdaren. De beskrev också att vissa egenvårdare gjorde de som behövdes
men inte alls mera. Deltagare beskrev också att tidvis kunde det plötsligt dyka upp saker man ville
tala om med sin egenvårdare men då hade man redan haft sin chans att tala om sakerna under
stödsamtalet och mera tid fick gavs inte.

”…då bemanningsresurserna inte är bra på avdelningen – så börjar man göra det som behövs men
inget mer, som sedan påverkar patientens mående…”

7.2 Att vara i en ambivalent vårdrelation
Upplevelser av att ha en egenvårdare beskrevs som att vara i en ambivalent vårdrelation.

Deltagarna beskrev sina upplevelser av egenvårdaren som tudelade. Å ena sidan framkom det att

vårdrelationen med egenvårdaren var tillitsfull, öppen och att man sågs som en person. Men å andra
sidan beskrev deltagarna upplevelser av att bli kränkta, nedvärderade och som att vara en
belastning.

7.2.1 Att ha tillit
Deltagarna beskrev upplevelsen av egenvårdarrelationen som god då det fanns tillit i relationen.

Då deltagarna hade en känsla att någon fanns där kunde vårdrelationen bli djupare och tillit uppnås.
Det framkom i intervjuerna att tillit i vårdrelationen var ett av de viktigaste elementen i psykiatriska
vården.

”…då man har känslan att man bryr sig om en…då kan man lita på en också...”
Deltagarna beskrev att en god egenvårdare var empatiskt, förståelig och barmhärtig. Deltagarna

beskrev att tillit kunde uppnås då egenvårdaren var tillgänglig och behandlade en jämlikt. I

16

Veera Raitala

intervjuerna framkom det att då egenvårdaren gav en tid och lyssnade aktivt upplevde deltagarna
trygghet, något som annars fattades i livet.

”…de ställer alltid upp och är genuint intresserade av ditt mående och är alltid tillgängliga.”
”Det viktigast är att någon lyssnar på dig och man har en känsla att den tar emot vad man
säger…och vill förstå dig.”

Deltagarna beskrev att de ofta kände sig ensamlämnade med sin sjukdom och att vara på vård var
en viktig del av det sociala livet som fattades så de inte fick vård. Egenvårdarrelationen upplevdes
som oerhört viktigt då egenvårdaren var en professionell som förstod ens sjukdom men kunde ändå
bli närstående.

”…när man får den där tilliten med egenvårdaren blir hen ju nästan som en kompis.”
Deltagarna beskrev också att tidvis hade man egenvårdare man inte kom lika bra överens med,
vissa påpekade det som att personkemin inte fungerade lika bra med alla egenvårdare men
relationen kunde ändå vara lika viktig för måendet och inkludera tillit.

”…med någon kommer man bättre överens än med någon annan…utan en större orsak.”

7.2.2 Att vara i en öppen vårdrelation
Att vara i en öppen vårdrelation beskrevs då man fick vara sig själv och man vågade tala öppet om

allt med sin egenvårdare utan att behöva vara rädda för att de skulle dömas. Deltagarna beskrev
detta som betydelsefullt då en god vårdrelation skulle åstadkommas.

”…jag behövde inte vara rädd att hen skulle ha på något sätt…dömt mig.”
Deltagarna beskrev att de fick uttrycka sina känslor öppet, oberoende om de var frågan om
tillfredsställelse eller frustration. Det upplevdes att egenvårdaren tog deltagarna och alla deras
känslor på allvar. Öppenheten var ömsesidig, likaså deltagarna fick uttrycka sina alla känslor

framkom det att också egenvårdaren fick uttrycka sina känslor åt patienten. Det gjorde att relationen
med egenvårdaren blev nära då egenvårdaren också sågs som en ”vanlig” människa och inte bara
som en vårdare.

”…vi har ändå i slutändan förstått varandra och kunnat vara öppna om allt.”
17

Veera Raitala

Det framkom i intervjuerna att man ändå har behövt ha en viss mån av motivation till vården för

att kunna vara öppen och förhålla sig öppet gentemot vården och egenvårdaren. Deltagarna
förklarade att de kunde öppna upp sig mera och ta emot vård från egenvårdaren då måendet blev
bättre.

”…jag var samarbetsvillig från början så de hjälpte att bygga upp relationen…”

7.2.3 Att bli sedd som en person
Deltagarna beskrev egenvårdaren som ett stort stöd och uppmuntran. En som ständigt går bredvid
och upprätthåller hoppet om tillfriskning och väcker upp viljan att sträva till tillfrisknande.
Egenvårdaren sågs som största stödet under vårdtiden.

”…egenvårdaren såg någon potential i mig som jag inte själv såg, och gjorde det synligt.”
Egenvårdaren beskrevs känna patienten och kunde se personen bakom sjukdomen och se personen
som en individ med styrkor och möjligheter. Egenvårdaren kunde planera vården genom att

patienten fick använda sig av sina styrkor. Deltagarna beskrev att egenvårdarna var professionella
och förståeliga gentemot deras sjukdom och kunde se då patienten behövde till exempel vila eller
bara sällskap och då erbjöd de åt dem.

”…hen förstod vad jag behövde och jag hade känslan att hen kände mig och mina behov.”
I intervjuerna framkom det att genom stöden deltagarna fick av egenvårdaren kunde de uttrycka
sig själv och sina behov till egenvårdaren. Deltagarna ansåg att de fick mycket uppmuntran av

egenvårdaren till strävandet av saker och görande som till exempel fara på promenad, måla eller
spela piano.

”Hen fick mig att bli mer aktiv liksom…jag började promenera igen, nu promenerar jag
överallt.”

7.2.4 Att känna sig kränkt
Deltagarnas beskrivning av sina upplevelser av egenvårdarrelationen som ambivalent då den även
innebär erfarenheter som var negativa. Det beskrevs att deltagarna hade erfarenheter av att bli
kränkta i vårdrelationen med egenvårdaren.

18

Veera Raitala

Det upplevdes att egenvårdaren kunde och ville kontrollera deltagarna i vissa situationer under
vårdtiden. Detta kunde upplevas genom begräsningar av egenvårdaren som till exempel kontroll

av tiden hur länge man fick se på television eller att egenvårdaren förbjöd något som redan hade
kommits överens om.

”…då kände jag att egenvårdaren ville kontrollera mig.”
Upplevelsen av att känna sig kränkt uppkom även då egenvårdaren bemötte deltagarna genom sin
sjukdom och diagnos och inte som en person, en individ. Detta förekom speciellt då egenvårdaren
ansåg att patienten inte var kapabel att göra vissa saker som till exempel ta han dom sin hygien på
egen hand. Detta kunde leda till att leda till att självförtroendet bröts ner.

”…det finns egenvårdare som bemöter genom diagnos…det har jag haft flera gånger.”
Deltagarna beskrev sina upplevelser av att känna sig kränkta också då egenvårdaren inte tog deras

sjukdom på allvar. Hallucinationer och vanföreställningar reagerades inte på eller förbisågs av
egenvårdaren. De hade upplevelser av att det kändes som att egenvårdaren kunde skratta på deras
bekostnad då de förklarade om sina vanföreställningar.

”…om egenvårdaren säger att nu är det nog säkert bara din livliga fantasi så tror jag såklart på
hen…och så börjar illamåendet.”

Samtidigt upplevde deltagare att då egenvårdaren är den professionella måste de veta vad som är
rätt sätt att vårda och veta vad som är bästa vården för dem även om de själv kände att vården
kunde utföras på något annat sätt

”…man liksom litar på att då det sägs att hen är den professionella så är hen den
professionella…”

7.2.5 Att känna sig nedvärderad
Upplevelser av att känna sig nedvärderad förekom också i egenvårdarrelationen. Olika slags gester

och miner som till exempel ryckandet av axlarna eller himlandet av ögonen av egenvårdaren
upplevdes som nedvärderande. Dessa gester kändes speciellt illa då det var egenvårdaren som gav
dem, deltagarna beskrev att då kunde tilliten i relationen rubbas.

”…då kände jag mig nog nedvärderad, det kändes illa.”

19

Veera Raitala

Upplevelser av att känna sig nedvärderad förekom också då egenvårdaren inte tog på allvar
deltagarnas drömmar eller önskemål om framtiden, till exempel då deltagaren framförde sin önskan

om att ännu kunna bo utan stödboende. Upplevelser av nedvärdering förekom också då
egenvårdaren inte tog på allvar deltagarnas känslor.

”…hen tänkte att jag aldrig kommer att klara det…hen tog inte mig på allvar.”
”…jag var tvungen att ifrågasätta min egen reaktion…det kom en känsla av förakt.”
Deltagarna beskrev egenvårdarrelationen som nedvärderande oavsett om de hade en god relation

med egenvårdaren. I allmänhet upplevdes det nedvärderande att behöva vara på sjukhus och behöva
ha en egenvårdare. Det upplevdes också att det kunde kännas förringande då de fick råd och stöd
av en egenvårdare som var yngre än de själva.

”Det tog en tid att acceptera…såklart kände jag mig mindervärdig för att just jag var den som
behövde vård.”

7.2.5 Att känna sig som en belastning
Deltagarna beskrev att de emellanåt kände sig som en belastning för egenvårdaren. Dessa
upplevelser förekom då de kände att de tog bort av egenvårdarens arbetstid med att behöva stöd
eller hjälp i något och hade känslan att egenvårdaren ansåg dem vara besvärliga i situationen.
”…man känner sig ju skyldig när man tar bort av ens arbetstid.”
Upplevelser av att känna sig som en belastning förekom också då deltagarna kände att
egenvårdaren undvek att ge dem tid och erbjöd istället för stödsamtal medicinering. Deltagarna

upplevde det som att egenvårdaren ville få ett snabbt botemedel istället för att sitta ner och lyssna.
”…då kände jag mig som en belastning faktiskt.”
Deltagarna beskrev att deras egenvårdare kunde vara reserverad och det var svårt att få ett grepp

om hen. Då upplevdes det som svårt att bygga upp en relation och deltagarna kände sig som en
belastning då de flertal gånger försökte nå egenvårdaren utan att lyckas och till slut hade de inte
ork att försöka nå dem mera.

”…det kändes jobbigt, jag försökte men det gick inte att nå hen.”

20

Veera Raitala

8 Diskussion
Syftet med denna studie var att beskriva upplevelser av egenvårdarrelationen inom psykiatrisk

vård. Två huvudteman framkom från analysen: att få splittrad vård och att vara i en ambivalent
vårdrelation. Bägge temana beskriver hur vården och relationen med egenvårdaren kunde vara
tudelad.

Att få splittrad vård
Upplevelser av egenvårdarrelationen inom psykiatrisk vård visade sig handla om att få splittrad
vård. Splittrad vård innebär att vårdsituationen är kluven, det vill säga upplevelserna av att ha en

egenvårdare var både positiva och negativa och på så sätt är erfarenheten av egenvårdaren splittrad.
Upplevelserna beskrevs som att man har en som håller reda på, aktiverar och en som fungerar
som en förmedlare. Å andra sidan tolkades upplevelserna också som att de hade en känsla av
osäkerhet och inte fick tid av egenvårdaren.

Deltagarna upplevde det betydelsefullt då egenvårdare lyssnar och visar på personens styrkor och

möjligheter, både på sjukhuset och utanför, för att hen kan hitta en sysselsättning att njuta av och

ha möjlighet att vara aktiv. Att få vara med i planering av sin egen vård sågs vara viktigt. Dessa

erfarenheter vittnar om ett personcentrerat förhållningssätt och som betonas i den personcentrerade
vården (Ekman, Lundberg Lood, Sweberg & Norberg, 2020; Kristensson Uggla, 2020). I den
personcentrerade vården lyssnar vårdaren till patientens berättelse och igenkänner de styrkor och
möjligheter personen har och möjliggör att personen får göra saker som känns meningsfulla och

viktiga för hen (Ekman et.al 2020). I en studie av Ådnandes och Steihaug (2016) intervjuades

patienter om sina upplevelser av mentalvårdstjänster och deltagare betonade också där betydelsen
av att utveckla en långvarig relation med sin vårdgivare. Denna relation kunde utvecklas då

deltagare fick vara med om att göra viktiga beslut och planera sin egen vård tillsammans med
vårdaren.

Begreppet splittrad vård har inte lyfts fram i tidigare studier av egenvårdarrelationen men däremot
har likartade negativa erfarenheter mellan vårdpersonal och patient lyfts fram i en studie gjord av

Strike, Rhodes, Bergmans och Links (2006). Där framkom det att deltagarna ansåg att vård för
mentala hälsoproblem var svåra att nå, samt att möten med vårdpersonal var oregelbundna och att
man måste söka hjälp från flera olika vårdgivare. Detta ledde till att de undvek tjänster och vård

för mentala hälsoproblem och blev ensamma med sina problem. I en studie gjord av Ådnanes och
21

Veera Raitala

Steihaug (2016) framkom det också upplevelser av att mentala hälsovårdstjänster var splittrade då

patienterna fick växla mellan flera olika tjänsterbjudare och vårdgivare. Olika hälsoproblem
behandlades alltid på olika ställen, istället för att hjälpen skulle kommit från en och samma plats.

I en studie gjord av Koivisto et.al (2004) studerades patienters upplevelser av att bli hjälpta under
en psykiatrisk vårdperiod. I studien upplevdes både befrämjande och hindrande aspekter av vård

bland deltagarna. Befrämjande aspekter beskrevs som vetskap om sin vård och medicinering,

delaktighet i planering av sin vård, och stödsamtal med vårdaren framkom regelbundet. Hindrande
aspekter beskrevs som otillräcklig information om vård och medicinering, en känsla av osäkerhet
på avdelningen och att vårdarens roll var oklar och vården upplevdes som falsk, våldsam och

påtvingad. I den personcentrerade vården betonas vikten av partnerskapet mellan den
professionella och personen i behov av vård, vilket består av ömsesidiga värden som till exempel

respekt (Ekman, Lundberg Lood, Sweberg & Norberg, 2020). Att ha en känsla av osäkerhet och
Att inte få tid är bägge två element där denna respekt inte finns från den professionella sidan och
kan ses som hinder för att detta partnerskap skall uppnås.

I en australiensk studie gjord av Horgan et.al (2018) där erfarenhetsexperter från flera olika länder

(Finland, Norge, Island, Irland, Nederländerna och Australien) intervjuades om sina upplevelser av
psykiatrisk vård framkom det att erfarenhetsexperterna ansåg tiden som de fick av vårdare för
samtal var viktiga, speciellt då de var av god kvalité, det vill säga att vårdaren lyssnade på

deltagaren. I samma studie upplevde deltagare också att de inte fick tillräckligt med tid eller mycket
begränsad tid av vårdarna. Liknande resultat framkom i en studie gjord av Koivisto et. al (2004)
då

deltagarna

upplevde

stödsamtalen

med

egenvårdaren

som

de

viktigaste

omvårdnadssituationerna i psykiatrisk vård. Stödsamtalen upplevdes vara till hjälp och nödvändiga
då egenvårdaren gav tid och tillbringade tid med patienten. Tidvis behövde deltagarna fråga efter

dessa stödsamtal för att få dem och ibland upplevde deltagarna att stödsamtalen inte hade något
riktigt syfte. I samma studie betonade deltagarna att det var oerhört viktigt att de fick uttrycka sina
åsikter öppet i dessa stödsamtal.

THL (2012) startade ett utvecklingsprojekt Sinnets nyckel år 2009 för mentalvård- och
missbrukartjänster. Utvecklingsprojektets målsättningar var att öka delaktigheten hos dem som

använder tjänsterna, att utveckla lätt tillgängliga tjänster samt att öka mentalvårds- och
missbrukarkunnandet hos personalen. För att kunna nå dessa mål har erfarenhetsexpertstuderanden

använts. Det förekommer i THs rapport (Kuosmanen, Lepistö, Partanen & Moring, 2012) att

erfarenhetsexpertstuderanden upplevde mentalvårdstjänsterna som komplicerade och splittrade.
22

Veera Raitala

De upplevde att det är svårt att hitta rätt slags vård och den vård man borde få uteblir. De upplevde
också att de inte blivit bemötta av vårdpersonalen då de sökt hjälp.
Att vara i en ambivalent vårdrelation
Upplevelser av relationen till egenvårdaren beskrevs också som tudelad. Det visade sig att

vårdrelationen tidvis kunde vara god då relationen hade tillit, var öppen och deltagarna blev sedda

som personer. Då vårdrelationen upplevdes som dålig kände sig deltagarna kränkta, nedvärderade
och som en belastning.

I en studie gjord av Eriksen et.al (2014) studerades utmaningarna i samband med

mentalvårdspersonal från patientperspektiv. I studien framkom det liknande resultat av kluvenhet.
I samma studie beskrev deltagarna att de hade haft en del goda relationer med vårdarna och ansåg
deras stöd som oerhört viktigt och behövligt då de slutligen hade uppnått en god och djupgående
relation. Samtidigt hade de haft upplevelser av att de inte kunde tala fullkomligt öppet om allt med

vårdarna för att de var rädda av att bli kritiserade av vårdarna. Eriksens (2014) resultat beskriver

också erfarenheter av att patienterna har upplevt att de blivit bemötta med likgiltighet och fientligt
och känt sig värdelösa framför vårdaren. I en studie av Horgan et. al (2018) betonade deltagarna
att vårdarna måste utveckla vården till mera individuell och släppa vanan att stämpla personen

enligt diagnos, bara då kan personen bakom diagnosen bli synlig. Deltagare upplevde att deras
återhämtningsprocess hade saktats ner eller stoppats helt och hållet då de inte blev sedda som
personer.

Shattel et al. (2007) studerade den terapeutiska relationen från patientperspektiv mellan olika
vårdaktörer (sjukskötare, läkare och psykolog) och patienter inom mental vården. Likartade resultat
framkom i studien även om de inte enbart handlade om vårdarna utan alla vårdaktörer. Deltagarna
betonade vissa personliga egenskaper som behövdes hos vårdaktören för att en terapeutisk relation

kunde uppnås. Dessa var tålamod, lugn, icke-dömande, öppenhet, ärlighet och stabilitet. Med

ärlighet och öppenhet menade deltagarna att de ville ha rak på sak feedback av vårdaktören. I

samma studie betonades det viktigheten av att känna patienten som en person, inte som en patient.
För att kunna känna personen behövde vårdaktörerna ha tillräckligt med tid, förståelse och goda

färdigheter i sitt yrke. Även i studien av Ådnandes & Steihaug (2016) framkom det att deltagarna

framhävde betydelsen att bli sedda som personer, bli bemötta med respekt, bli tagna på allvar och

bli förstådda av vårdgivaren. I en studie gjord av Shattel et.al (2006) betonade deltagarna att då de
kände att de blev förstådda kände de sig också som personer snarare än ett nummer eller diagnos.

23

Veera Raitala

I samma studie betonades det också att utöver aktivt lyssnande behövde deltagarna få öppet tala
om allt, även om hemska upplevelser och ändå bli förstådda av vårdaren utan att bli dömda.

Vikten av att ha tillit, öppenhet och bli sedd som en person betonas också i den personcentreade

vården där personen får öppet berätta sin berättelse till vårdare utan att bli dömd. Genom att lyssna

till patientens berättelse ändras vårdarens patientperspektiv till ett personperspektiv. Patienten kan

bli sedd som en person och en tillförlitlig relation kan uppnås. I den personcentrerade vården är ett

ömsesidigt partnerskap centralt som uppstår mellan vårdgivaren och personen i behov av vård. Men
för att skapa detta partnerskap gäller det av vårdaren att aktivt lyssna och vara närvarande för

personen, och även uppmärksamma saker som inte personen säger rakt ut (Kristensson Uggla,
2020; Ekman, Lundberg, Lood, Sweberg & Norberg, 2020). I ljuset av studiens resultat och den
teoretiska referensramen kan man konstatera vikten av att använda sig av ett personcentrerat

förhållningssätt i egenvårdarrelationen och då komponenterna tillit, öppenhet och bli sedd som en
person finns, kan det ömsesidiga partnerskapet byggas upp, ett partnerskap där bägge parter ger
och tar.

Att känna sig kränkt, nedvärderad och som en belastning är igen i sin tur element som inte tillhör

den personcentrerade vården. Dessa alla tre element tar bort personen i patienten, patienten förblir
ett nummer. I en studie gjord av Halldorsdottir (2008) studerades vårdar-patient relationen överlag

inom vården från patientperspektiv. I studien framkom det att bristen på en vårdar-patient

relationen upplevdes vara oroande och ångestfullt för patienten. I samma studie framkom det att
inte bli omvårdad och brydd sig om kunde leda till en känsla av utanförskap. Att uppleva
utanförskap kan ses som en kränkning av en persons värdighet och innehåller ett vårdlidande.

Vårdlidande är enligt Eriksson (2015) då lidandet uppstår i samband med vården, som personen i

behov av vård inte kan påverka. Ett vårdlidande är ett lidande som inte borde förekomma eller
existera överhuvudtaget.

I flera studier (Eriksen et.al, 2014; Ådnandes & Steihaug, 2016 & Shattel et.al, 2006) betonades

det vikten av att se patienten som en person. Att inte se patienten som en unik person innebär en
kränkning av människans värdighet. Att bara se diagnosen och vårda symptom uteblir förståelsen
för den hela personen som kan orsaka en känsla osynlighet och i och med detta kränkande av ens

värdighet (Horgan et. al., 2018). I en studie gjord av Koivisto et.al (2004) upplevde deltagarna sig
hjälplösa och rädda då de tvångsvårdades och förnedrande då de sattes i bältessäng av vårdarna.
Alla dessa handlingar inom vården kan leda till kränkning av ens värdighet. Att uppleva känslor av

24

Veera Raitala

rädsla och hjälplöshet på grund av vårdarens handlingar kan också ses som ett vårdlidande hos
patienten, något som inte borde uppstå.

Att ha en som har håller reda på, att ha aktiviteter, att ha en förmedlare och att ha tillit, att vara i

en öppen vårdrelation samt att bli sedd som en person kan kännetecknas som de goda elementen i

egenvårdarrelationen. Dessa element behövs för att egenvårdarrelationen skall vara fungerande och

vårdande. Med kännedom av dessa element och studiens teoretiska referensram där den
huvudsakliga förutsättningen är lyssnande av personens livsberättelse (Kristensson Uggla, 2020)
kan man konstatera att med dessa element kan egenvårdaren lyssna och höra livsberättelsen och
genom detta kan ett partnerskap med ömsesidiga värden och uppnås. Man kan konstatera att de
element som kan ses som dåliga i denna studie är att känna sig osäker, att inte få tid, att känna sig

kränkt, nedvärderad och som en belastning tillhör inte den personcentrerade vården. Då dessa
element uppstår går det inte att lyssna till personens livsberättelse och personen bakom diagnosen
förblir osynlig.

25

Veera Raitala

9 Metodologiska överväganden
Syftet med denna studie var att beskriva upplevelser av egenvårdarrelationen i psykiatrisk vård
genom kvalitativa intervjuer av erfarenhetsexperter. Kvalitativ metod fungerar väl då man vill

studera personers upplevelser och erfarenheter och (Henricsson & Billhult, 2018) denna metod
anses ha varit väl passande för studien.

För urvalet i denna studie intervjuades sju erfarenhetsexperter om sina erfarenheter av att ha en

egenvårdare. Genom att intervjua erfarenhetsexperter kunde genomgripande intervjuer ske om

egna upplevelser. Trots att flera tillfrågades fann endast ett få tal sig ha tid att ställa upp på grund
av brådskande ärenden med andra uppgifter i deras erfarenhetsexpertområden. Dessa sju intervjuer
räckte dock för att få tillräckligt med material eftersom intervjuerna var djupgående med

stödfrågor, något fler deltagare kunde ha tillfört mera information och variation. På grund av
COVID-19 och dess rådande omständigheter kunde bara två av dessa sju intervjuer ske ansikte mot

ansikte medan de resterande fem gjordes via telefon, detta möjliggjorde att även deltagare utanför
Södra Finland kunde delta i studien. Ansikte mot ansikte gjorda intervjuar genomfördes där

deltagaren önskade sig, ett café och ett bibliotek, i lugn och ro och ostörda. Förberedelser inför

telefonintervju avsågs att ske likadant som en intervju som görs ansikte mot ansikte, det vill säga i
en lugn omgivning (Danielson, 2018). I detta ämne kunde det ha varit bättre att alla intervjuer

skulle ha skett ansikte mot ansikte. Det är vissa saker som tystnad, gester och miner som inte kan

avläsas per telefon som kunde ha påverkat tolkningen av forskningsfrågan. Men å andra sidan är
telefonintervju tidseffektiv och de kunde göras var som helst. Då detta är ett relativt känsligt ämne
kan det ha varit lättare för deltagare att delta via telefonintervju.

Analysen har skett med kvalitativ innehållsanalys i enlighet med Lundman & Hällgren Graneheim

(2008) metod och med stöd från handledaren för studien. Metoden anses vara väl passande för
studien. Att bevisa trovärdighet och tillförlitlighet är tecken på vetenskaplig kvalitet (Mårtensson

& Fridlund, 2017). Insamlingen av data samt analysprocessen har beskrivits noggrant och tydligt

för att svara an på kravet av tillförlitlighet. Citat har belysts som ökar studiens och intervjuernas

trovärdighet. Studiens syfte har beskrivits och forskningsfrågan har blivit besvarad som har
beskrivits tydligt i studiens resultat. Överförbarhet gäller den grad i vilken studiens resultat kan

överföras till andra sammanhang eller kontext (Mårtensson & Fridlund, 2017). I och med att

studiens resultat har beskrivits noggrant ökar överförbarheten av studien. Författaren anser att

26

Veera Raitala

studiens resultat kan överföras till vilken som helst vårdar-patientrelation inom vården, inte bara
psykiatrisk vård.

Redan vid planering och start av en studie finns det en förförståelse om ämnet. Det är viktigt att

denna förförståelse beaktas vid tolkningen av intervjuer (Priebe & Landström, 2018). Författarens

egen erfarenhet av att arbeta inom psykiatrisk vård kan ha påverkat tolkningen av de forskade

ämnet. Författaren kan genom förförståelsen färgat tolkningen utgående från sitt perspektiv och på

så sätt missat nyanser i intervjuerna. Å andra sidan har författarens förförståelse och erfarenhet av
egenvårdarrelationen bidragit till att ställa de rätta frågorna och inbjuda deltagarna till ett
djupgående samtal som medfört att intervjuerna blivit relevanta och fördjupats.

27

Veera Raitala

10 Slutsats
Syftet med denna studie är att beskriva upplevelser av egenvårdarrelationen som personer som
vårdats i psykiatrisk vård har erfarit. Resultatet bevisade en kluvenhet där både goda och dåliga

erfarenheter av egenvårdarrelationen har upplevts. I temat Att få splittrad vård beskrevs
kluvenheten av vården med egenvårdaren med underteman: Att ha en som håller reda på, att ha

aktiviteter och att ha en förmedlare samt Att känna sig osäker och Att inte få tid. Temat att vara i
en ambivalent vårdrelation beskrev kluvenheten i relationen med egenvårdaren med underteman:

Att ha tillit, Att vara i en öppen vårdrelation samt Att bli sedd som en person och Att känna sig
kränkt, Att känna sig nedvärderad samt Att känna sig som en belastning.

Studiens visar att det finns brister i den psykiatriska vården. Även om psykiatrisk vård har igenom
tiderna utvecklats till det bättre, till mer personcentrerat, kan man ändå i ljuset av studiens resultat

säga att det ännu finns en stor utveckling som skall ske. Fördomar och stigma gentemot psykiska

störningar och mental ohälsa borde rensas bort. En förbättring kan ske genom att ännu mera

använda sig av erfarenhetsexperter inom organisationer men också i utbildningen av vårdpersonal.
Om man använde sig av erfarenhetsexperter redan i utbildningen av vårdpersonal kan framtida

vårdare redan från början arbeta på ett personcentrerat sätt, och föra med sig en samhällelig

förändring inom psykiatrisk vård. Samtidigt är det oerhört viktigt att utbilda vårdare som redan är
i arbetslivet. Det förblir också viktigt för den enstaka avdelningsskötaren att utbilda sin egen

personal om personcentrerad vård och se till att personcentread vård ges på den egna avdelningen.
Med små förändringar kommer man vidare till större förändringar.

Ännu flera betydande och djupgående forskningar med erfarenhetsexperter kunde vara till nytta för
att förändra på vården och göra psykiatriska vården mer personcentretat.

”...de har nog gått framåt. Erfarenhetsexperter är viktiga inom vården i dagens läge...det är nog
viktigt att höra på människan och med människans egna berättelser kommer man nog fram till
hemskt viktiga saker.”

28

Veera Raitala

Litteratur

Borge, L. & Fagermoen M.S. 2008. Patients’ core experiences of hospital treatment: Wholeness
and self-worth in time and space. Journal of Mental Health, 17 (2): 193-205.

Corrigan, P. 2002. Empowerment and serious mental illness: Treatment partnerships and
community opportunities. Psychiatric Quarterly, 73 (3).

Dahlberg, K. & Ekman, I. 2017. Att lyssna på och förstå patienters berättelser – några teoretiska
utgångspunkter. I: Dahlberg, K. & Ekman, I. Vägen till patientens värld och personcentrerad vård.
Liber AB, Kina.

Danielson, E. 2017. Kvalitativ forskningsintervju. I: Henricsson, M. Vetenskaplig teori och metod
– från idé till examination inom omvårdnad. Andra uppl. Studentlitteratur, Lund.

Ekman, I., Lundberg, M., Lood, Q., Sweberg, K. & Norberg, A. 2020. Personcentrering – en etik i

praktiken. Tillämpning av personcentrering inom hälso-och sjukvården. I: Ekman, I.
Personcentrering inom hälso-och sjukvård. Liber AB, Egypten.

Eriksen, K., Arman, M., Davidson, L., Sundfor, B. & Karlsson, B. 2014. Challenges in Relating to

Mental Health Professionals: Perspectives of Persons with Severe Mental Illness. International
Journal of Mental Health Nursing, 23: 110-117.

Eriksson, K. 2015. Den Lidande Människan. Liber AB, Stockholm.
Finlex.

(18

mars

2021).

https://www.finlex.fi/sv/laki/ajantasa/1990/19901116

Mentalvårdslagen

14.12.1990/1116.

Forskningsetiska delegationen. (2012). God vetenskaplig praxis och handläggning av avvikelser
från den. http://www.tenk.fi/sites/tenk.fi/files/HTK_ohje_2012.pdf

Halldorsdottir, S. 2008. The dynamics of the nurse-patient relationship: introduction

of a

synthesized theory from the patient’s perspective. Scandinavian Journal of Caring Science, 22,
643-652.

Hellzén, O. & Asplund, K. 2006. Nurses’ narratives about their residents when caring for people
with long-term mental illness in municipal group dwellings. International Journal of Mental Health
Nursing, 15: 60–69.

Veera Raitala

Henricsson, M. & Billhult, A. 2017. Kvalitativ metod. I: Henricsson, M. Vetenskaplig teori och
metod – från idé till examination inom omvårdnad. Andra uppl. Studentlitteratur, Lund.

Hietaharju, P. & Nuuttila, M. 2016. Käytännön Mielenterveystyö. Sanoma Pro, Helsingfors.
Horgan, A. et.al 2018. ’To be treated as a human’: Using co-production to explore experts by
experience involvement in mental health nursing education. International Journal of Mental Health
Nursing, 27, 1282-1291.

Hultsjö, S., Berterö, C. & Hjelm, K. 2007. Perception of psychiatric care among foreign- and
Swedish-born people with psychotic disorders. Journal of Advanced Nursing, 60 (3), 279-288.

Hummelvoll, J. & Severinsson, E. 2001. Coping with everyday reality: Mental health

professionals´ reflections on the care provided in an acute psychiatric ward. Australian and New
Zealand Journal of Mental Health Nursing, 10, 156-166.

Hätönen, H., Kuosmanen, L., Malkavaara, H. & Välimäki, M. 2008. Mental health: patients’
experiences on patient education during inpatient care. Journal of Clinical Nursing, 17, 752-762.
Iivanainen, A. & Syväoja, P. 2012. Hoida ja Kirjaa. Sanoma Pro Oy, Helsingfors.
Jacobsen,

D.

2010.

Förståelse,

beskrivning

och

förklaring

-

Introduktion

till

samhällsvetenskaplig metod för hälsovård och socialt arbete, 10 uppl. Studentlitteratur, Lund.

Johansson, H. & Eklund, M. 2003. Patients’ opinion on what constitutes good psychiatric care.
Scandinavian Journal of Caring Sciences. 17, 339-346.

Koivisto, K., Janhonen, S. & Väisänen, L. 2004. Patients’ experience of being helped in an
inpatient setting. Journal of Psychiatric and Mental Health Nursing. 11, 268-275.

Kuosmanen, L., Hätönen, H., Jyrkinen, A.R., Katajisto, J. & Välimäki, M. 2006. Patient
satisfaction with psychiatric inpatient care, Journal of Advanced Nursing, 55 (6), 655-663.
KoKoA, Ry. Koulutetut kokemusasiantuntijat. (u.å). https://www.kokemusasiantuntijat.fi/
Kristensson Uggla, B. 2020. Personfilosofi – filosofiska utgångspunkter för personcentrering inom
hälso-och sjukvård. I: Ekman, I. Personcentrering inom hälso-och sjukvård. Liber AB, Egypten.

Lilja, L. & Hellzén, O. 2008. Formers patients’ experience of psychiatric care: A qualitative
investigation. International Journal of Mental Health Nursing, 17, 279-286.

Veera Raitala

Lindström, U.Å. 1994. Psykiatrisen Hoito-opin Perusteet. Karisto Oy, Karisto.
Lundman, B. & Hällgren Granheim, U. 2008. Kvalitativ innehållsanalys. I: Granskär, M. &
Höglund Nielsen, B. Tillämpad kvalitativ forskning inom hälso- och sjukvård. Studentlitteratur,
Lund.

McCloughen, A., Gillies, D. & O´Brien, L. 2011. Collaboration between mental health consumers

and nurses: Shared understandings, dissimilar experiences. International Journal of Mental Health
Nursing, 20, 47-55.
Mielenterveystalo.

(u.å).

Psykporten.fi

–

Psykiatri.

https://www.mielenterveystalo.fi/sv/aikuiset/Tietopankki/Mielenterveyspalvelut/Pages/Psykiatria.
aspx

Patel, R & Davidson, B. 2011. Forskningsmetodikens grunder- Att planera, genomföra och
rapportera en undersökning. Studentlitteratur, Lund.

Priebe, G. & Landström, G. 2018. Den vetenskapliga kunskapens möjligheter och begränsingar –
grundläggande vetenskapsteori. I: Henricsson, M. Vetenskaplig Teori och Metod – Från idé till
examination inom omvårdnad. Studentlitteratur, Lund.

Schöder, A., Ahlström, G & Larsson, B. 2006. Patients´perception o the concept of the quality of

care in the psychiatric setting: a phenomenographic study. Journal of Clinical Nursing, 15, 93-102.
Shattel, M., McAllister, S., Hogan, B. & Thomas, S. 2006. She Took the Time to Make Sure She

UnderstoodQ: Mental Health Patients’ Experiences of Being Understood. Archives of Psychiatric
Nursing, Vol. 20, (5), 234–241.

Shattel, M., Starr, Sharon. & Thomas, S. 2007. ‘Take my hand , help me out’: Mental health service
recipients’ experience of the therapeutic relationship. International Journal of Mental Health
Nursing. 16, 274-284.

Skorpen, F., Rehnsfeldt A. & Arstad Thorsen, A. 2015. The significance of small things for dignity
in psychiatric care. Nursing Ethics, vol 22. (7), 754-764.

Stenhouse, R.C. 2011. ‘They all said you could come and speak to us’: patients’ expectations and

experiences of help on an acute psychiatric inpatient ward. Journal of Psychiatric and Mental
Health Nursing, 18, 74-80.

Veera Raitala

Strike, C., Rhodes, A.E., Bergmans, Y. & Links, P. 2006. Fragmented Pathways to Care – The

Experiences of Suicidal Men. The Journal of Crisis Intervention and Suicide Prevention, vol 27.
(1), 31-38.

THL. Makkonen, P., Putkonen, A., Korhonen, J., Kuosmanen, L. & Kärkkäinen, J (red.). 2016.
Pakon käytön vähentäminen ja turvallisuuden lisääminen psykiatrisessa hoidossa.

THL. Lepistö, P., Kuosmanen, L., Partanen, A. & Moring, J. (red). 2012. Paremman palvelun

avaimia Kansallisen mielenterveys- ja päihdesuunnitelman toimeenpano Mielen avain hankkeessa.
THL.

(16

december

2020).

Kokemusasiantuntijuus

ja

vertaistuki.

https://thl.fi/fi/web/mielenterveys/mielenterveyspalvelut/kokemusasiantuntijuus-ja-vertaistuki

Ådandes, M. & Steihaug, S. 2016. ”You Never Know What Happens Next” – Young Adult Service
Users´Experience with Mental Health Care and Treatment through One Year. International
Journal of Integrated Care, vol. 16 (3), 5-11.

Veera Raitala

Bilaga 1

INFORMATIONSBREV

Mitt namn är Veera Raitala och jag studerar vårdvetenskap vid enheten av Hälsovetenskaper vid
Åbo Akademi. Jag arbetar som psykiatrisk sjukskötare på Aurora sjukhus, Helsingfors stad och
behöver deltagare för min forskning till min magisteravhandling. Avhandlingen kommer att finnas
till hands på nätet där resultatet av studien kan läsas.

Eftersom egenvårdaren är i en stor roll inom psykiatrisk vård vill jag med min forskning undersöka
egenvårdarrelationens betydelse och upplevelser av denna relation för patienten inom psykiatrisk
vård. Jag vill gärna höra era upplevelser gällande egenvårdarrelationen genom kvalitativa
intervjuer. Jag önskar genomföra intervjuer med 8-10 personer. Intervjuerna beräknas räcka 30-60
minuter. Intervjun kan ske vart än Ni önskar att den sker och intervjuspråket kan vara svenska eller
finska.
Intervjuerna kommer att spelas in, transkriberas till text och vara kodade för att bevara deltagarnas
anonymitet. De ljudfiler och de inspelade texterna kommer att hanteras så att inte behöriga kan ta
del av dem och kommer att förstöras efter färdig avhandling. Deltagandet i studien är frivilligt och
Ni kan när som helst avbryta ert deltagande under studiens gång utan att ange orsak.
Om Ni ställer er positivt till denna förfrågan ber jag er kontakta mig via telefon eller e-post.
Därefter får Ni fylla i ett samtycksformulär.
Kontaktuppgifter:

Namn:Veera Raitala

Telefonnummer: 040 519 2797

E-post: raitalaveera@gmail.com

Veera Raitala

Bilaga 2

Samtyckesformulär om deltagandet i en kvalitativ intervju om
upplevelser av egenvårdarelationen
Syftet i denna studie är att få reda på betydelsen av egenvårdarrelationen inom psykiatrisk

vård för patienten. Studien utförs genom kvalitativa intervjuer av erfarenhetsexperter. En
efterfrågan av deltagare skickas ut via Helsingfors stad till alla som arbetar som

erfarenhetsexperter för Helsingfors stad och frivilliga får delta i studien. Forskningen pågår
från 1.10.2019 till 30.4.2021, och efter det förstörs allt digitalt material. Frivilliga får när som
helst avbryta sin medverkan utan att behöva ange orsak till detta.

Jag har informerats om studiens syfte, om hur informationen samlas in, bearbetas och

behandlas. Jag har även informerats om att mitt deltagande är frivilligt och att jag, när jag vill,
kan avbryta min medverkan i studien utan att ange orsak. Jag samtycker härmed till att

medverka i denna intervjustudie som handlar om upplevelser och erfarenheter av
egenvårdarrelationen inom psykiatrisk vård.
Ort/Datum/År:
Informantens underskrift: _________________________________
Namnförtydligande: _____________________________________
Forskarens underskrift: __________________________________
Namnförtydligande : ____________________________________
Kontaktuppgifter:
Namn : Veera Raitala
E-post: nraitala@abo.fi

Veera Raitala

Bilaga 3

INTERVJUGUIDE
Bakgrundsinformation: Kan du berätta lite om din sjukdomshistoria och vårdhistoria inom
psykiatrisk vård

Fråga: Kan du berätta för mig om dina erfarenheter av egenvårdaren under den tid du varit
patient inom psykiatrisk vård?
Med stödfrågor:

Hur kände du det då?

Hur upplevde du detta?

Kan du berätta mer om det?
osv.

Bilaga 4

Veera Raitala

