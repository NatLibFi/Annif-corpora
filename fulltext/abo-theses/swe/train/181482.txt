Jakob Karlais

Distansundervisning inom biologi och
geografi i årskurserna 7–9 i Svenskfinland
under coronavirusepidemin: metoder,
digitala verktyg, problem och fördelar med
distansundervisningen

Jakob Karlais, 40728-403-2016
Pro gradu-avhandling i biologi
Handledare: Mikael von Numers, Pia Sjöblom
Fakulteten för naturvetenskaper och teknik
Åbo Akademi
2020

Jakob Karlais
ÅBO AKADEMI – FAKULTETEN FÖR NATURVETENSKAPER OCH TEKNIK
Abstrakt för pro gradu-avhandling

Ämne: Pedagogik
Författare: Jakob Karlais
Arbetets titel: Distansundervisning inom biologi och geografi i årskurserna 7–9 i Svenskfinland under
coronavirusepidemin: metoder, digitala verktyg, problem och fördelar med distansundervisningen
Handledare: Mikael von Numers

Handledare: Pia Sjöblom

Finlands regering bestämde den 16.3.2020 att det i Finland råder undantagstillstånd på grund av den rådande
coronavirusepidemin. Regeringen bestämde därför att gå in med skyddsåtgärder för befolkningen och
bestämde att alla grundskolor i Finland skulle vara stängda perioden 18.3.2020–13.4.2020, vilket senare kom
att förlängas till 13.5.2020. Detta resulterade i att närstudierna i Finlands grundskolor upphörde och ersattes
av distansundervisning. Detta medförde i sin tur att lärare och elever i årskurserna 7–9 påbörjade
användningen av olika digitala verktyg vid datorskärmar med ett fåtal dagars förvarning. Undervisningen i
skolorna kom att anordnas med en mängd olika digitala läromedel, program, hjälpmedel och webbsidor, vilka
alla har olika fördelar och nackdelar.
Syftet med avhandlingen var att undersöka finlandssvenska biologi- och geografilärares erfarenheter av
distansundervisningen mellan perioden 18.3.2020–13.5.2020. Avhandlingen är både kvalitativ och
kvantitativ och utgår från de tre följande forskningsfrågorna: hur beskriver lärare sin distansundervisning
under coronavirusepidemin? Vilka fördelar har distansundervisningen under coronavirusepidemin fört med
sig? Vilka nackdelar har distansundervisningen under coronavirusepidemin fört med sig?
Undersökningen genomfördes med en elektronisk enkät som 42 finlandssvenska biologi- och geografilärare
besvarade. Samtliga respondenter undervisade i finlandssvenska högstadieskolor runt om i Finland. Genom
att analysera svaren från enkäten framkom hur lärarna utfört undervisning på distans, vilka digitala verktyg
och program som använts, hur utvärderingen av elever gjorts, vilka färdigheter distansundervisning fört med
sig och vilka begränsningar som uppstått på grund av den.
Undersökningens resultat visar att många av lärarna haft liknande undervisningsmetoder och till stora delar
fått strukturera sin undervisning själva, men många har tagit hjälp av kollegor och ämneslärargrupper. Vidare
har lärarna tvingats anpassa sin undervisning och upplevt att arbetsmängden ökat betydligt i och med
distansundervisningen. Ett flertal lärare har blivit tvungna att avstå från praktiska övningar, men många
upplever samtidigt att de hade en bättre uppfattning om elevernas resultatnivå då undervisningen utförts på
distans. Lärarna upplevde att det dagligen förekom försenade inlämningar, men att det också fanns de som
presterade bättre med distansundervisning som undervisningsmetod.
Tidigare forskning finns för större lärargrupper, men inte med fokus på enbart biologi- och geografilärare,
vilket betyder att avhandlingen bidrar med kunskap inom ett outforskat område. Denna avhandling kan ge
kunskap om vilka undervisningsmetoder, digitala verktyg och digitala läromedel som kan användas för
distansundervisning. En smidig distansundervisning bidrar till en effektiv undervisning för såväl lärare som
elever.
Nyckelord: Distansundervisning, Coronavirus, Pedagogik, Svenskfinland, Digitala verktyg, Biologi,
Geografi, Lärare
Datum: 1.2.2021

Sidantal: 77

Jakob Karlais

Innehållsförteckning
1

2

Introduktion....................................................................................................................... 1
1.1

Bakgrund och syfte ...................................................................................................... 1

1.2

Centrala begrepp .......................................................................................................... 2

1.3

Avhandlingens uppbyggnad ........................................................................................ 4

Distansundervisning i biologi och geografi ..................................................................... 5
2.1

Generellt om distansundervisning ............................................................................... 5

2.2

Digitala verktyg i distansundervisning ........................................................................ 7

2.3

Distansundervisning i biologi och geografi ................................................................. 9

2.3.1

Distansundervisning i biologi kombinerat med läroplanen ................................ 10

2.3.2

Distansundervisning i geografi kombinerat med läroplanen .............................. 11

2.4
3

4

Distansundervisningens fördelar och problem .......................................................... 11

Frågeställningar och metoder ........................................................................................ 14
3.1

Precisering av forskningsfrågor ................................................................................. 14

3.2

Forskningsmetod ........................................................................................................ 15

3.3

Elektroniskenkät som datainsamlingsmetod .............................................................. 16

3.4

Urval och avgränsningar ............................................................................................ 17

3.5

Genomförande ........................................................................................................... 17

3.6

Tillförlitlighet, trovärdighet och etik ......................................................................... 18

Resultat............................................................................................................................. 21
4.1

Distansundervisningens uppbyggnad och planering.................................................. 21

4.2

Lärarnas struktur på sin distansundervisning ............................................................. 25

4.3

Lärarnas användning av digitala verktyg ................................................................... 32

4.4

Prov, bedömning samt elevernas insats under tiden med distansundervisning ......... 39

4.5 Utomstående respons åt lärarna kring distansundervisningen och lärarnas egna
erfarenheter från distansundervisningen ............................................................................... 43
5

Diskussion ........................................................................................................................ 50
5.1

Metoddiskussion ........................................................................................................ 50

5.2

Resultatdiskussion ..................................................................................................... 53

5.3

Förslag till fortsatt forskning ..................................................................................... 59

6

Tillkännagivanden........................................................................................................... 61

7

Referenser ........................................................................................................................ 62

8

Bilagor .............................................................................................................................. 66

Jakob Karlais

1 Introduktion

Distansundervisning definieras som undervisning och studieformer där studerande och lärare
befinner sig på olika orter och därför kommunicerar med varandra med hjälp av tekniska medier
(Nationalencyklopedin, 2020a). Finlands regering bestämde den 16.3.2020 att det i Finland
rådde undantagstillstånd på grund av den dåvarande coronavirusepidemin som vid denna
tidpunkt hade 241 bekräftade fall enligt Institutet för hälsa och välfärd. Regeringen bestämde
därför att gå in med skyddsåtgärder för befolkningen och bestämde att alla grundskolor i
Finland skulle vara stängda perioden 18.3.2020–13.4.2020, vilket senare kom att förlängas till
13.5.2020. Detta resulterade i att närstudierna i Finlands grundskolor upphörde och ersattes av
distansundervisning (Undervisnings- och kulturministeriet, 2020; Tikkala, 2020). Detta
medförde i sin tur att lärare och elever i årskurserna 7–9 påbörjade användningen av olika
digitala verktyg vid datorskärmar med ett fåtal dagars förvarning.
På grund av den korta förberedelsetiden fanns det inga gemensamma enhetliga linjer för hur
distansundervisningen skulle ordnas i skolorna. Detta resulterade i att distansundervisningen i
skolorna anordnades på en mängd olika sätt av biologi- och geografilärarna med olika digitala
läromedel, program, hjälpmedel, webbsidor och metoder. Lärarna och eleverna runt om i
Svenskfinland har därför upplevt olika problem, fördelar, varierande arbetsmängd, och samtliga
har fått nya färdigheter från distansundervisningen. Denna studies syfte är därför att undersöka
biologi- och geografilärarnas erfarenheter av distansundervisning i finlandssvenska
högstadieskolor. Tidigare forskning har inte riktats till specifikt biologi- och geografilärare utan
till större lärargrupper. Genom att undersöka biologi- och geografilärarnas erfarenheter fås en
bild av hur distansundervisningen uppfattats av lärarna och hur de anser att eleverna genomfört
skolgången på distans.

1.1 Bakgrund och syfte
Som bakgrund till avhandlingen finns mitt intresse för hur biologi- och geografilärarna utfört
sin distansundervisning. Med införande av distansundervisning med mycket kort varsel har
lärarna i högstadieskolorna varit tvungna att lära sig nya undervisningsmetoder för att garantera
eleverna en god utbildning (UKM:s pressmeddelande 140/2020; Nyqvist, 2020). Många av
lärarna blev tvungna att börja använda nya digitala verktyg, program och metoder i sin
1

Jakob Karlais
undervisning. Detta resulterade i att undervisningen differentierades samt att fördelar,
nackdelar och problem uppstod. Den nya undervisningsformen resulterade i ett behov av
anpassning och differentiering från närstudierna, vilket medförde en ökad arbetsmängd för
lärarna. Att använda dator och teknologi i sin undervisning medförde utmaningar som till
exempel hur undervisningen skulle ordnas, när inlämningsuppgifter skulle vara inlämnade samt
säkerställande av att eleverna hade tillräckligt bra teknisk utrustning för att genomföra
skolgången på distans. Hur kunde lärarna säkerställa att eleverna hängde med och att eleverna
inte med avsikt struntade i uppgifter. Likaså borde distansundervisningen vara uppbyggd så att
elevernas arbetsbörda varken blev för stor eller för liten (Halimaa & Kopeli, 2016).
Genomförandet av praktiska biologi- och geografiövningar var även en utmaning för lärarna då
undervisningsformen var på distans.
Avhandlings syfte är att besvara följande frågor:
-Hur beskriver lärare sin distansundervisning under coronavirusepidemin?
-Vilka fördelar har distansundervisningen under coronavirusepidemin fört med sig?
-Vilka nackdelar har distansundervisningen under coronavirusepidemin fört med sig?

1.2 Centrala begrepp

Eftersom studien undersöker biologi- och geografilärarnas vardag under tiden med
distansundervisning under coronavirusepidemin förekommer det begrepp som kan vara svåra
att förstå. I detta kapitel förklaras därför en del av de begrepp som förekommer i avhandlingen.
En ledningsgrupp i en skola är en grupp som oftast består av rektor, vicerektor och lärare.
Gruppen diskuterar och tar ställning till olika ärenden angående skolan. Ledningsgruppen
strävar till att ge elever och lärare en fungerande vardag i skolan. Gruppen kan även ta viktiga
beslut gällande exempelvis hur skolan under tiden med distansundervisningen skulle anordnas
(Lundén, 2019).
En ämneslärargrupp eller ämneslag kan ha olika former, vanligtvis består en ämneslärargrupp
av lärare vilka har samma ämne eller ämnen som betonar varandra. Exempelvis brukar
naturvetenskapliga ämnen klassas som en ämneslärargrupp (fysik, matematik, kemi, biologi
och geografi). Andra kombinationer av ämneslärargrupper är också möjliga, det väsentliga är
2

Jakob Karlais
att det i en ämneslärargrupp förekommer diskussion och samarbete kring undervisningen i de
olika ämnena (Lundén, 2019).
Undantagsförhållanden eller undantagstillstånd är ett fenomen som myndigheterna i ett land
kan ta i bruk om det i landet råder oroligheter eller katastrofsituation. Undantagstillstånd
möjliggör att myndigheterna fattar snabba beslut som inverkar på landets invånare
(Nationalencyklopedin, 2020b). I Finland rådde undantagstillstånd under perioden 16.3.2020–
15.6.2020 på grund av coronavirusepidemin. I och med undantagsförhållandena bestämde
Finlands regeringen att alla grundskolor stängde under perioden 18.3.2020–13.5.2020 och
undervisningen anordnades genom distansundervisning (Undervisnings- och kulturministeriet,
2020).
Google Classroom, Microsoft Teams, Its Learning, och Wilma är alla begrepp som ofta
förekommer i avhandlingen. Dessa digitala verktyg kan användas vid anordnandet av
distansundervisning och kan fungera som digitala klassrum. De digitala verktygen har en
mängd funktioner och kan fungera som huvudverktyg då formen av undervisning är på distans.
Verktygen möjliggör en mängd olika funktioner dit bland annat distribuering av uppgifter,
kommunikation med eleverna och inlämning av uppgifter hör (Simonson et al. 2019).
Google Meet, Teams, Zoom och Google Hangouts är alla begrepp som ofta förekommer i
avhandlingen. Dessa webbsidor möjliggör användningen av videomöten i undervisningen.
Webbsidorna möjliggör ett flertal deltagare i samma videomöte. Läraren kan också undervisa
med videomöten genom att presentera material som eleverna ser i realtid från sina skärmar.
Videomöten ger även lärarna möjligheten att ordna lärarmöten och möten med vårdnadshavare
digitalt (Simonson et al. 2019).
Google Form, Socrative, Kahoot och Office forms är digitala verktyg som kan användas till
genomförande av undersökningar, tävlingar, förhör och prov. De digitala verktygen lämpar sig
väl i distansundervisningen till ordnandet av prov. Eleverna skriver in sina namn då provet
börjar eller så samlar webbsidan in elevernas e-postadress, vilket möjliggör identifieringen av
vem som skrivit respektive prov. De digitala proven kan tidsbegränsas av lärarna. Lärarna kan
även ställa in att provet blir tillgängligt för eleverna vid en viss tidpunkt. Webbsidorna
möjliggör svarande i form av flervalsfrågor eller i fritt formulerad text. Ordnandet av prov
digitalt kan ha vissa fördelar där webbsidorna möjliggör automatiskt rättande som sparar tid för
lärarna. Läraren får sedan en överblick över alla som skrivit prov med möjlighet att enskilt
granska elevernas prestationer (Simonson et al. 2019).
3

Jakob Karlais

1.3 Avhandlingens uppbyggnad
Avhandlingen inleds med motivering till varför forskning inom distansundervisningen under
undantagsförhållandena är viktig. I kapitel två beskrivs den teoretiska referensramen, det vill
säga grunden för avhandlingen. I början på kapitel två beskrivs generellt distansundervisningen.
Därpå tas i kapitlet upp de olika digitala verktyg som kan tänkas användas i biologins och
geografins distansundervisning. I kapitlet granskas läroplanen i biologi och geografi och hur
den kunnat omsättas och förverkligas i distansundervisningen. Ytterligare i kapitlet lyfts
fördelar, nackdelar och problem fram som kan förekomma i distansundervisning.
Kapitel

tre

gällande

frågeställningar

och

metoder,

inleds

med

precisering

av

forskningsfrågorna. Därpå redogörs för forskningsmetoden som beskriver hur undersökningen
konstruerats. I kapitlet behandlas hur elektronisk enkät använts som datainsamlingsmetod, följt
av hur avgränsningarna och urvalet till avhandlingen gjorts. Vidare framkommer i kapitlet hur
undersökningen genomförts. Kapitlet avslutas med avhandlingens tillförlitlighet, trovärdighet
och etik.
Avhandlingen fortsätter i kapitel fyra med resultatdelen, som redogör för hur biologi- och
geografilärarna byggt upp och planerat sin distansundervisning. Kapitlet innehåller vidare en
beskrivning av hur lärarna strukturerat sin distansundervisning, vilka digitala verktyg som
lärarna använt, hur lärarna ordnat prov, vad de anser om elevernas insatser under tiden med
distansundervisning och hur de bedömer elevernas prestationer under tiden med
distansundervisning. Kapitlet avrundas med respons som lärarna fått från såväl elever som
vårdnadshavare från tiden med distansundervisning och vilka erfarenheter lärarna tar med sig
från distansundervisningen. Avhandlingen avslutas i kapitel fem där metodval och resultatet
diskuteras i en metod- och resultatdiskussion som följs av förslag på fortsatt forskning.

4

Jakob Karlais

2 Distansundervisning i biologi och geografi

I följande kapitel beskrivs vad distansundervisning är, dess historia och hur den använts i det
finländska skolsystemet. I kapitlet behandlas de digitala verktyg som kan användas i
distansundervisning i årskurserna 7–9 inom ämnena biologi och geografi. Den finländska
läroplanen är det som styr hur högstadieskolorna runt om i Finland strukturerar sin
undervisning, det är därför av vikt att analysera den tillsammans med distansundervisningen.
Kapitlet avslutas med de fördelar, nackdelar och problem som tidigare forskning om
distansundervisning konstaterat.

2.1 Generellt om distansundervisning

Distansundervisning är undervisning där lärare och elev inte är i samma fysiska utrymme.
Distansundervisning kan genomföras med hjälp av olika digitala verktyg. Dessa verktyg är
främst olika internetbaserade instrument som e-post eller digitala webbsidor (Amhag, 2013).
Utvärderingen av elever i distansundervisning görs i högre grad utgående från deras insatser i
inlämningsuppgifter, digitala prov eller förhör istället för timaktivitet, eftersom timaktivitet blir
svårare att evaluera då undervisningens form är distans (Henrie et al. 2015). Vidare motsvarar
inlämningsuppgifterna bra elevers insats och ambitionsnivå då de hjälper lärarna urskilja hur
mycket tid eleverna lagt ner på uppgifterna (Henrie et al. 2015). Digitala prov går att ordna,
dock antas dessa prov i viss mån avvika från traditionella prov då möjligheten att övervaka
eleverna blir svårare. Eleverna kan lättare fuska med hjälp av internet, få hjälp av utomstående
eller använda lektionsmaterial. Digitala prov kan därför skapa en förvrängd bild av elevens
kunskapsnivå (Simonson et al. 2019).
Historiskt har distansundervisning i regel utförts med skrift på papper som sedan förmedlats
med post mellan lärare och elev. Så tidigt som år 1728 erbjöds det i tidningen Boston Gazette
distanslektioner i skrivteknik av läraren Caleb Phillips (Harting & Erthal, 2005). I dagens läge
är det vanligt att det i undervisning på de högre stadierna som universitet och högskolor
förekommer hybridundervisning som utförs på internetbaserade digitala webbsidor kombinerat
med ett fåtal timmar närstudier (Simonson et al. 2019).

5

Jakob Karlais
Tidigare har distansundervisning utförts med hjälp av olika metoder som brev per post eller till
och med genom radiosändningar och television. Radion användes för vuxenutbildning så tidigt
som år 1928 i USA. Undervisning genom television användes av University of Lowa i USA år
1932 (Harting & Erthal, 2005). I samband med att så gott som alla som i dagens läge går i skola
har tillgång till en dator eller internetanslutning, har undervisning genom distansundervisning
blivit snabbare, lättare och smidigare (Kaplan & Haenlein, 2016). Internetbaserad
distansundervisning har därigenom ersatt den undervisning som tidigare utförts med metoder
som radio, television och brev (Holmberg, 2005). Internetbaserad distansundervisning
möjliggör även lättare kommunikation genom videomöten mellan lärare och elever eller elever
sinsemellan (Simonson et al. 2019; Kemppainen, 2020).
Något som blir allt vanligare är de så kallade öppna universiteten som erbjuder kurser som helt
ordnas på distans genom distansundervisning. Genom öppna universitet kan utbildningar
genomföras helt eller till största del digitalt (Holmberg, 2005). Historien bakom de öppna
universiteten har sin början i Storbritannien år 1971 då United Kingdom’s Open University
undervisade 24 000 elever helt på distans (Harting & Erthal, 2005). Den första helt digitala
distanskursen hölls av National Technological University år 1984. Det första helt digitala
universitet grundades år 1993 och var Jones International University (Harting & Erthal, 2005).
Även i Finland finns det öppna universitet som bedrivs av exempelvis Åbo Akademi och
Helsingfors universitet där tredje stadiets utbildningar eller delar av utbildningarna kan
genomföras via distansundervisning. Distansundervisningen på tredje stadiet möjliggör för
finländare runt om i landet att skaffa utbildningar eller komplettera behörigheter utan att behöva
ta sig till studieorterna (Opintopolku, 2020). Distansundervisningen är även lättare att
kombinera med förvärvsarbete då lektionerna i distansundervisningen är mindre tidsbundna än
vid närstudier (Simonson et al. 2019).
Distansundervisningen har olika sammansättning och struktur utgående från vilket stadium den
tillhör och kan därför delas upp i olika kategorier (Allen & Seaman, 2017). Om
distansundervisning ordnas av stora universitet kan antalet deltagare variera stort. Vissa av
distanskurserna kan även vara öppna för allmänheten. Dessa allmänna kurser kräver ofta inga
förhandskunskaper av deltagarna och karaktäriseras av att deltagarna får begränsad personlig
feedback. Dessa kurser har oftast inte någon form av prov (Kaplan & Haenlein, 2016). Dock
kan universitet och högskolor på tredjestadiet även ordna distanskurser som endast tillåter ett
begränsat antal deltagare på basis av vissa förhandskriterier. Dessa distanskurser kan vara
avsedda för en specifik utbildning där eleverna måste ha gått ett visst antal kurser innan de kan
delta i distanskursen (Kaplan & Haenlein, 2016).
6

Jakob Karlais
Om distansundervisningen ordnas på andra stadiet, det vill säga i gymnasier och yrkesskolor,
karaktäriseras den av att antalet deltagare är begränsat och att de förväntas uppfylla vissa
förhandskriterier. Distansundervisning på andra stadiet kan även förekomma om elever vill ta
del av kurser som inte ordnas i den skola som eleven normalt går i (Nikolov & Nikolova, 2008).
I vanliga fall ordnas utbildning på andra stadiet främst via närstudier om inte särskilda
förhållanden eller undantag råder där distansundervisning rekommenderas eller bedöms vara
smidigast enligt 13 § Ordnande av studierna (Gymnasielagen 714/2018).
Grundskolan i Finland omfattar årskurserna 1–9. Elever i grundskolan deltar normalt inte i
distansundervisning om det inte är ett måste enligt tillägget 20 a § Exceptionella
undervisningsarrangemang (Lag om grundläggande utbildning 1191/2020). Utbildning genom
distansundervisning kräver teknologiskt kunnande av eleverna samt självdisciplin och rutin.
Om distansundervisning mot förmodan ordnas åt en eller flera elever i grundskolan
karaktäriseras undervisningen av att den är individuell eller utformad för klassen (Henrie et al.
2015). Distansundervisningen karaktäriseras av lektionsformat där eleverna deltar i ett flertal
lektioner per dag och får läxor som ska göras utanför skoldagen. Distansundervisningen tas
endast i bruk i grundskolan om det råder förhållanden som inte kan trygga eleven då hen är i
skolan eller om eleven av annan orsak inte kan delta i närundervisning på grund av exempelvis
sjukdom enligt tillägget 20 a § Exceptionella undervisningsarrangemang (Lag om
grundläggande utbildning 1191/2020). Om eleven inte deltar i närstudierna på grund av
sjukdom, är det vanligt att distansundervisningen främst ordnas i form av uppgifter i
pappersformat och inte genom internetbaserad distansundervisning (Henrie et al. 2015).

2.2 Digitala verktyg i distansundervisning

Distansundervisning i biologi och geografi görs möjlig med hjälp av digitala verktyg. Dessa
verktyg fungerar som ersättare för de traditionella metoder som används i närundervisning
(Holmberg, 2005). Ett flitigt använt digitalt undervisningsmedel är Google Classroom, Google
Classroom är ett virtuellt klassrum där deltagare kan kommunicera med varandra, se
presentationer, videor, göra uppgifter och prov. Lärarna i Google Classroom kan följa upp
elevernas framsteg, ge feedback på uppgifter och publicera material åt eleverna. I Google
Classroom kan lärare bestämma när uppgifter ska vara inlämnade, det vill säga om det ska vara
samtidigt som lektionen hålls eller om de kan lämnas in under en bestämd tidsperiod (Zhang,
2016). Google Classroom startades 2014 och har sedan dess varit ett hjälpmedel som använts i
7

Jakob Karlais
skolor vid sidan om närundervisning, men som också fungerar vid fullständig
distansundervisning (Al-Maroof & Al-Emran, 2018).
Digitala verktyget It’s Learning uppfyller även kraven på ett digitalt klassrum och har långt
samma funktioner som Google Classroom och Microsoft Teams. I It’s Learning kan läraren
publicera uppgifter, prov och presentationer för eleverna. Användningen av videomöten är även
en funktion som finns tillgängligt i programmet. It’s Learning möjliggör även för lärare att ge
bedömning åt eleverna på de uppgifter och prov som eleverna lämnar in. Microsoft Teams är
lika som It’s Learning och Google Classroom ett populärt undervisningsmedel som fungerar på
ett liknande sätt, där möjligheten till ett digitalt klassrum uppfylls genom att läraren kan dela
presentationer, prov och uppgifter. Microsoft Teams möjliggör även för kommunikation mellan
lärare och elev genom chattar eller videomöten. Läraren kan även ge feedback och bedömning
på de uppgifter eller prov som eleverna lämnar in (Martin & Tapp, 2019).
Finlands mest använda digitala studieadministrationssystem är Wilma. Verktyget har ett flertal
funktioner som underlättar kommunikationen mellan skola och hem. Verktyget användes aktivt
redan innan perioden med distansundervisning i de flesta kommuner i Finland och har i första
hand inte som uppgift att fungera som ett digitalt verktyg för distansundervisning. Med Wilma
kan lärare skicka meddelande till elever, vårdnadshavare, lärare och personal vid skolan. I
Wilma finns även möjligheten för lärare att göra lektionsanteckningar om hur lektionerna gått
för eleverna. I Wilma kan även läxor och kommande prov antecknas. Lärarna kan även
publicera elevernas vitsord i Wilma. Webbsidan möjliggör kommunikation mellan lärare och
lärare, lärare till elev och lärare till vårdnadshavare och vice versa (Elomaa, 2017).
Kommunikation i distansundervisning kan även genomföras med hjälp av mobiltelefon där
verktyg som Whatsapp och telefonmeddelande kan fungera som redskap med vilka eleverna
snabbt kan nå lärarna om de har frågor kring exempelvis uppgifter eller prov (Rosenberg &
Asterhan, 2018; Kemppainen, 2020). Verktyg som e-post kan användas i distansundervisningen
för att föra diskussioner för icke brådskande ärenden eller för att meddela information som är
smidigare att åskådliggöras via e-post i jämförelse med till exempel telefon (Henrie et al. 2015).
En central del av distansundervisningen är användningen av videomöten. Dessa videomöten
skapar många möjligheter där lärarna kan hålla lektioner i realtid, övervaka elever vid
provtillfällen, hålla regelbundna möten med eleverna och presentera lektionsanteckningar åt
dem (Rehn et al. 2018; Nordberg, 2020). Videomöten möjliggör även ordnandet av digitala
lärarmöten och träffar med vårdnadshavare som hör till läraryrkets vardag. Videomöten
möjliggör att flera deltagare är anslutna samtidig till samma möte, vilket gör det möjligt för
8

Jakob Karlais
verktyget att efterlikna en traditionell lektion (Simonson et al. 2019). Olika digitala webbsidor
som möjliggör videomöten är Google Meet, Zoom, Microsoft Teams, Google Hangouts och
Skype.
Precis som i närstudier förekommer det i distansundervisning prov och förhör, vilket gör det
enklare för lärare att bedöma elevernas prestation och för att kunna ge dem ett vitsord
(Holmberg, 2005). Prov som ordnas i distansundervisning möjliggörs med hjälp av hemsidor
som bland annat Google Forms och Office Forms där lärarna kan formulera frågor och även
anpassa hur länge eleverna har på sig att skriva proven. Vidare kan frågor göras självrättande
där elever och läraren automatiskt ser om eleven svarat rätt, vilket underlättar arbetsmängden
för läraren. Speciellt flervalsfrågor fungerar bra i detta koncept där eleven inte behöver
formulera svaret (Hanzek & Karlsson, 2018). I fritt formulerade frågor kan självrättande
uppgifter vara odugliga eftersom den besvarande använder sig av olika ord som inte är exakt
motsvarande med modellsvaret. En annan form av i distansundervisning kan vara att eleverna
sänder in inlämningsuppgifter till läraren. Prov kan även ordnas genom fysiska eller digitala
intervjuer med eleverna för att få reda på kunskapsnivå (Holmberg, 2005).

2.3 Distansundervisning i biologi och geografi

För elever som är i läropliktsåldern ordnas undervisning genom närundervisning.
Undervisningen ordnas av läraren och följer de arbetstider som bestämts i arbetsplanen. Det är
inte möjligt att i distansundervisning tillåta eleven själv välja tidpunkt och plats, detta enligt
tillägget 20 a § Exceptionella undervisningsarrangemang (Lag om grundläggande utbildning
1191/2020). Dock finns möjligheten att använda distansundervisning som görs möjligt med
video eller dator. Enligt lagen om grundläggande utbildning 20 a § exceptionella
undervisningsarrangemang, kan det tillsammans med 58 § lagen om smittsamma sjukdomar
(1227/2016) tillåtas att anordna undervisning på ett annat sätt, om det konstateras att
närundervisning i skolan inte är tryggt. Detta beslut görs av utbildningsanordnaren som beslutar
att utbildningen övergår till exceptionella undervisningsarrangemang. Anordnandet av
exceptionella undervisningsarrangemanget får endast gälla en månad i taget. Under dessa
förhållanden ordnas undervisningen med hjälp av olika digitala verktyg som möjliggör
distansundervisning enligt tillägget 20 a § Exceptionella undervisningsarrangemang (Lag om
grundläggande utbildning 1191/2020).
9

Jakob Karlais

2.3.1 Distansundervisning i biologi kombinerat med läroplanen

Enligt läroplanen är biologiundervisningens uppdrag att eleven ska få kännedom om livet och
dess utveckling, naturkännedom, förstå ekosystemets funktion, människans livsfunktioner och
grunder i ärftlighet samt evolution. I läroplanen nämns det hur delar av biologiundervisningen
bör genomföras i naturen och genom laborationer (Utbildningsstyrelsen, 2014, s. 380). Detta
för att eleven ska lära sig att söka biologisk kunskap, för att bidra med inlevelse i lärandet samt
för att väcka elevens intresse för naturen och hur den fungerar. I läroplanen för biologi nämns
vidare hur användandet av informations- och kommunikationsteknologi främjar jämlikhet och
likvärdighet i biologiundervisningen (Utbildningsstyrelsen, 2014, s. 380). Möjligheten att
genomföra undervisning i naturen och med laborationer blir svårare i samband med att eleverna
genomför sina studier på distans. Dock finns möjlighet att anpassa dessa moment i
undervisningen så att eleverna kan genomföra dem självständigt utan lärarens närvaro. I
naturuppgifter kan elever få i uppgift gå ut och använda smarttelefoner för fotografering.
Fotografierna kan sedan bifogas digitalt till läraren för utvärdering och feedback. Laborationer
kan även genomföra hemma där eleverna kan göra experiment som hemmaodling, vilket kan
rapporteras med ord och bild digitalt till läraren. Enligt läroplanen är ett av målen i
biologiundervisningen att eleverna ska få insyn i hur biologin kan användas i livet och vardagen
(Utbildningsstyrelsen, 2014, s. 380). Anpassningen till distansundervisningen kan rent av
främja elevernas förmåga att se biologin i vardagen och i hemmet till exempel genom
hemmalaborationer. Ytterligare ska eleverna enligt läroplanen lära sig att se hur biologin syns
i samhället och i nyheter. Denna målsättning kan även distansundervisningen ha hjälpt eleverna
att uppnå då de via media fått information om virus och varför viruset tvingat skolorna i Finland
att ordna distansundervisning (Undervisnings- och kulturministeriet, 2020). I läroplanen skrivs
ytterligare hur biologiundervisningens mål är att eleverna ska lära sig om naturens mångfald
och få en ökad miljömedvetenhet. Distansundervisningen försvårar nödvändigtvis inte att
målsättningarna gällande naturens mångfald och miljömedvetenheten uppnås. Detta kan
implementeras i distansundervisningen genom inkluderande av praktiska övningar som
exempelvis hemmaodling och samlande av växter och insekter.

10

Jakob Karlais

2.3.2 Distansundervisning i geografi kombinerat med läroplanen

Enligt läroplanen är geografiundervisningens mål att eleven ska få en mångfacetterad och reell
världsbild. Detta genom att följa med aktuella händelser i närmiljön, omvärlden och i nyheterna.
I geografiundervisningen undersöks jordklotet, naturen och mänsklig verksamhet för att eleven
ska få en bild av hur världen fungerar (Utbildningsstyrelsen, 2014, s. 386). Distansundervisning
på grund av den rådande coronavirusepidemin under perioden 18.3.2020–13.5.2020 kan ha
resulterat i att eleverna fått en ökad världsbild och fått insyn i vad som påverkar mänsklig
verksamhet. Geografiundervisningen har även som mål att eleven ska förstå konflikter i världen
och se geografiska orsakssamband. Undervisningen ska genomföras i olika lärmiljöer, vilket
ska möjliggöra att eleven i sin undervisning kan genomföra undersökningar. Vidare nämns hur
informations- och kommunikationsteknik ska användas på ett mångsidigt sätt i
geografiundervisning och lärande (Utbildningsstyrelsen, 2014, s. 385). Användningen av
distansundervisning förändrar hur dessa mål uppfylls då eleverna genomfört sin skolgång från
hemmet. Användningen av informations- och kommunikationsteknik blir alltmera central i
undervisningen då den övergår från närstudier till distansundervisning (Allen & Seaman, 2017).
Den undervisande läraren kan välja att använda de ökade möjligheterna som
informationsteknologin för med sig då eleverna exempelvis har lättare att ta del av nyheter när
de använder datorer. Digitala exkursioner blir även möjliga där läraren kan använda sig av
karttjänster och digitalt visa geografiska data för eleverna. Detta leder också till att eleven får
bekanta sig med karttecken och olika sorters kartor (Utbildningsstyrelsen, 2014, s. 386). Eleven
ska även handledas till att bli en ansvarsfull person med värderingar som främjar hållbar
utveckling och en hållbar livsstil. Eleven ska även vägledas till att värdesätta sin regionala
identitet

och

uppskatta

kulturell

mångfald

(Utbildningsstyrelsen,

2014,

s.

15).

Distansundervisningen möjliggjorde inte endast att eleven fick en bättre helhetsbild av världen
utan eleven kunde även komma att inse vikten av den regionala verksamheten i samband med
att närstudierna upphörde, vilket konkret minskade den sociala interaktionen i elevens vardag
under perioden 18.3.2020–13.5.2020 i samband med coronavirusepidemin.

2.4 Distansundervisningens fördelar och problem

Den främsta fördelen som distansundervisningen för med sig är dess flexibilitet.
Distansundervisning möjliggör att fler kan ta del av undervisning på grund av att de annars kan
11

Jakob Karlais
ha hinder som förhindrar dem att kunna ta del av närstudier (Simonson et al. 2019). Vidare
behöver man inte ta hänsyn till att klassrum och skolbyggnader har begränsad kapacitet vad
gäller deltagare. Såväl lärare som elever behöver inte heller färdas till en skolbyggnad, vilket
sparar tid och eventuella kostnader (Holmberg, 2005). Elever har möjlighet att ta del av
undervisningen på ett fördelaktigt sätt där de kan välja att upprepa och repetera moment och
genomföra uppgifter i sin egen takt i jämförelse med i klassrummet (Holmberg, 2005). Lärarna
som håller distansundervisning har möjligheten att få en bättre uppfattning om den individuella
individens prestation eftersom eleverna lämnar in sina arbeten digitalt och uppgifterna sparas
på webbsidor. Eleverna har på detta sätt även möjlighet att få mer individuell feedback än i ett
konventionellt klassrum (Amhag, 2013). Kravet på elevernas och lärarnas klädsel under
skoldagen är även något som minskar i samband med att undervisningen utförs på distans.
Såvida en elev på grund av sjukdom inte kan delta i skoldagen vid distansundervisning är det
sannolikt att lektionen eller materialet finns tillgängligt sparat online, vilket underlättar för både
lärare och elev (Amhag, 2013). En elev som är sjuk hemma kan om hen orkar ta del av
distansundervisning trots att hen inte hade kunnat delta i närstudier. I samband med
distansundervisning upplevs en effektivisering av undervisningen för såväl elev som lärare.
Lärarna kan göra en lektion som går att använda för flera parallellklasser och sparar på så sätt
tid. Elever får även möjlighet till arbetsro från det stökiga klassrummet och kan möjligtvis välja
när på dagen som uppgifterna görs (Holmberg, 2005). Distansundervisning kan även vara
ekonomiskt fördelaktigt eftersom material som skolböcker inte behöver anskaffas. Licenser till
läromedel torde vara förmånligare än fysiska läromedel. De digitala verktyg som används i
undervisningen för även med sig fördelar eftersom lärarnas redskap kan vara självrättande för
de uppgifter eleverna skickar in, vilket minskar på lärarnas arbetsmängd (Hanzek & Karlsson,
2018). Vidare syns det direkt i de digitala verktygen vem som gjort sina uppgifter eller läxor
och lärarna har på så vis lättare att uppmärksamma elever som inte hänger med i
undervisningen. Utvärderingen av eleverna blir även lättare då elevernas resultat finns sparade
på ett och samma ställe vid användning av digitala klassrum som Google Classroom och
Microsoft Teams (Henrie et al. 2015).
I samband att undervisning utförs på distans uppstår problem som inte förekommer i
närundervisning. För att uppnå en effektiv och smidig distansundervisning finns det vissa
förutsättningar. En av dessa förutsättningar är att det finns tillförlitlig och kapabel teknologi,
detta för att förhindra teknologiska svårigheter. Elever samt lärare behöver ha tillgång till
internetanslutning (Karlsson, 2019; Morney, 2020). Vidare krävs en viss standard på
undervisningsmedlet som kan vara dator, telefon eller surfplatta. I samband med användning
12

Jakob Karlais
av teknologin kräver det också att användaren behärskar de digitala verktyg eller metoder som
används. Problem kan uppstå ifall elever inte kan använda de digitala webbsidor som krävs för
undervisningen och om de inte har tillgång till stödpersoner som kan hjälpa dem (Karlsson,
2019). Därför är det viktigt att innan distansundervisning inleds finns möjlighet till träning i
hur de digitala undervisningsmedlen används för såväl lärare som elev. Skolgång på distans
ställer helt nya krav på elever som att behärska tidsplanering och att ha en fungerande
studieteknik. Det är även därför som det i distansundervisning är vanligare att elever hoppar av
eller inte hänger med i undervisningen i jämförelse med närstudier (Holmberg, 2005; Nordberg,
2020). Distansundervisning används därför inte generellt som undervisningsmetod för de som
går i grundskola eller på andra stadiet. Mellan elever kan det också förekomma stora skillnader
där vissa elever kan ha bristfällig teknisk utrustning. I hemmet kan förekomma problem som
kan försämra elevens arbetsro. Eleverna kan även få bristfälligt stöd från vårdnadshavare i
studierna. Om vårdnadshavarna är på jobb under skoldagen kan det vara svårt för en
grundskoleelev att ha självdisciplin (Kaplan & Haenlein, 2016; Hansén, 2020). Avsaknaden av
social interaktion både på raster och lektioner leder till en tråkigare skoldag när undervisningen
är på distans. Dessutom ändrar rasterna form när elever inte har möjlighet till att fysiskt umgås
med vänner, vilket leder till ett ökat antal elever känner sig ensamma under
distansundervisningen (Simonson et al. 2019; Kemppainen, 2020). Eleverna sitter sannolikt still
under rasterna, vilket kan resultera i ökade koncentrationssvårigheter under lektionerna. Då de
fysiska rasterna försvinner från vardagen blir det för eleverna mindre muntlig konversation med
klasskamraterna under skoldagen, vilket minskar möjligheten för dem att utveckla sina sociala
färdigheter och språkkunskaper (Nikolov & Nikolova, 2008). Distansundervisning försvårar
även genomförandet av praktiska övningar i undervisningen. Detta medför svårigheter i
undervisningsmoment som laborationer eller i delar av undervisning där läraren konkret visar
växter och organismer. Vidare blir exkursioner svåra att genomföra då undervisningen görs på
distans (Simonson et al. 2019; Karlsson, 2020). Ett annat problem som kan uppstå vid
distansundervisning är om en del av en klass tvingas genomföra närstudier och den andra
distansundervisning. Detta kan vara fallet om det finns elever i klassen som sitter i karantän,
elever med specialbehov som har rätt att få undervisning på plats eller elever som tillhör
riskgruppen och inte kan delta i närundervisning. Detta gör att läraren tvingas förbereda
undervisning för såväl närstudier som distansstudier, vilket resulterar i en ökad arbetsmängd
(Zhang, 2016). Distansundervisning för även med sig nackdelar som att eleverna upplever mera
stillasittande under skoldagen och en minskad mängd fysisk aktivitet i vardagen (Halimaa &
Kopeli, 2016).
13

Jakob Karlais

3 Frågeställningar och metoder
I detta kapitel för jag fram argument för val av de metoder och den forskningsmetodik som
används i avhandlingen. Jag har valt att genomföra en elektronisk enkät via Google Forms på
grund av de rådande omständigheterna med distansundervisning och coronavirusepidemin i
Finland. En elektronisk enkät för med sig många fördelar eftersom respondenterna kan besvara
enkäten när de vill och den möjliggör en smidig insamling av data som direkt kan analyseras
och åskådliggöras (Sue & Ritter, 2012).

3.1 Precisering av forskningsfrågor
Avhandlingens syfte är att analysera hur biologi- och geografilärarna genomfört
distansundervisning under perioden 18.3.2020–13.5.2020, kartlägga användningen av digitala
verktyg, lärarnas egna erfarenheter av distansundervisning och de metoder lärarna använt för
undervisning på distans. Detta för att få en förståelse för vilka digitala undervisningsmetoder
som kan användas vid möjliga fortsatta undantagsförhållanden eller andra tillstånd som kräver
undervisning på distans. Jag har valt att genomföra en elektronisk enkät riktad till biologi- och
geografilärare i Svenskfinland för att få svar på mina forskningsfrågor som är följande:

1. Hur beskriver lärare sin distansundervisning under coronavirusepidemin?
-Hur utfördes undervisningen på distans?
-Vilka digitala hjälpmedel, program, webbsidor och digitala läromedel användes?
-Hur gjordes utvärderingen av elevernas lärande i biologi och geografi?
-Hurudan var arbetsmängden för eleverna i distansstudierna jämfört med närundervisning?

2. Vilka fördelar har distansundervisningen under coronavirusepidemin fört med sig?
-Vilka nya färdigheter hos lärarna har distansundervisningen fört med sig?

3. Vilka nackdelar har distansundervisningen under coronavirusepidemin fört med sig?
-Vilka problem uppstod i samband med distansundervisningen?
-Vilka begränsningar gjordes i undervisningen på grund av distansundervisningen?
14

Jakob Karlais

3.2 Forskningsmetod

Undersökningen genomfördes med en elektronisk enkät som skickades ut till svenska
högstadieskolor runt om i Svenskfinland. Studiens mål är att få en förståelse för hur biologioch geografilärarna utfört undervisning på distans, vilket indikerar att studien är kvalitativ
(Flick et al. 2004). Studien utgick från en fenomenografisk ansats. Målet med en
fenomenografisk analys är att analysera och beskriva människors sätt att förstå fenomen i
omvärlden (Denscombe, 2014). Man utgår från att fenomen kan ha olika betydelse för olika
människor. Eftersom studien intresserar sig i vilka fördelar, nackdelar och problem lärarna
upplevt i distansundervisningen föll sig valet av forskningsansats naturligt. I fenomenografisk
analys försöker forskaren se helhetsbilder, skillnader och likheter samt kategorisera
erfarenheter. Dock ligger intresset i ett fenomenografiskt perspektiv främst i variationerna
bland deltagarna, snarare än likheterna enligt Martyn Denscombe (2014). I fenomenografin är
det även centralt att forskaren lär sig förstå fenomenet genom andra människors erfarenheter
och inte genom forskarens egna tolkningar (Denscombe, 2014).
Målet med kvalitativ forskning är att ge forskaren en större förståelse av det som undersökts.
Då studien har som mål att förstå och se mönster är kvalitativ forskning att föredra. Kvalitativ
forskningen ger även resultat som är förenklade och allmänna, detta då det i kvalitativ forskning
oftast deltar få människor som ger mycket data (Flick et al. 2004). Kvantitativa forskningar
karaktäriseras av att de går att mäta och ofta har ett stort antal deltagare. Detta gör att en
elektronisk enkätundersökning med flervalsfrågor kan klassificeras att ha en kvantitativ natur
då det med siffror åskådliggörs ett resultat (de Leeuw et al. 2008). Dock finns det i min
enkätundersökning även öppna frågor där biologi- och geografilärarna fritt ska formulera sina
erfarenheter om fenomen i distansundervisningen. De öppna frågorna analyseras och
åskådliggörs med text, vilket gör dem kvalitativa (Flick et al. 2004). I min elektroniska enkät
finns därför särdrag av både kvalitativ och kvantitativ forskning. Undersökningens natur är
kvalitativ forskning eftersom den undersöker de erfarenheter och uppfattningar biologi- och
geografilärarna har från distansundervisningen. Undersökningen är även delvis kvantitativ
eftersom svaren på flervalsfrågorna kan rangordnas (Flick et al. 2004).

15

Jakob Karlais

3.3 Elektroniskenkät som datainsamlingsmetod
I undersökningen har en elektronisk enkät använts som metod för insamling av data. Den
elektroniska enkäten innehåller flervalsfrågor samt öppna frågor. Metoden valdes på grund av
den rådande coronavirusepidemin där det av Finlands regering rekommenderades social
distansering under tiden som undersökningen utfördes (Undervisnings- och kulturministeriet,
2020; Tikkala, 2020). Vidare medför en elektronisk enkät en större frihet för respondenterna
där de kan besvara enkäten vid en lämplig tidpunkt. En elektronisk enkät möjliggör också att
ett större antal respondenter kan delta i studien i jämförelse med mer tidskrävande intervjuer
(Sue & Ritter, 2012). Eftersom målgruppen i undersökningen är biologi- och geografilärare i
finlandssvenska högstadieskolor innebär det att respondenterna är utspridda runt om i Finland
och en elektronisk enkät når därför smidigast ut till de berörda. Sue & Ritter (2012) poängterar
att elektroniska enkäter kan vara den effektivaste metoden att nå ut till ett flertal människor i
jämförelse med intervjuer.
Vid utformningen av frågorna till en elektronisk enkät är det av yttersta vikt att frågorna är
tydliga och att språket är korrekt. I en intervju finns möjlighet till upprepning eller
omformulering av frågan medan en otydlig fråga i en elektronisk enkät kan resultera i ett
missvisande svar om respondent inte förstår eller missförstår frågan (Denscombe, 2014). En
elektronisk enkät besitter dock fördel i jämförelse med en intervju då det finns mindre
sannolikhet att undersökaren styr respondenten till besvarande av enkätfrågor på ett specifikt
sätt (Sue & Ritter, 2012). I intervjustudier är det mera sannolikt att undersökaren omedvetet
påverkar informationen i respondentens svar (Denscombe, 2014).
I samband med elektroniska enkäter finns alltid risken i ett bortfall av respondenter och svar.
Då en elektronisk enkät skickas ut via e-post finns det flera faktorer som kan bidra till att
enkäten blir obesvarad. Några av dessa faktorer kan vara tidsbrist eller att e-postmeddelanden
inte läses av målpersonen ifråga (Denscombe, 2014). Det kan därför vara bra att med enkäten
skicka ut motivering varför studien är viktig och varför respondentens svar behövs. Ytterligare
kan det bifogas information om den eller de som bedriver studien och på så sätt skapa
kopplingar till respondenten vilket kan öka svarsfrekvensen (Kumar, 2018). Vidare kan en
logisk ordning av frågorna i enkäten resultera i en högre andel respondenter och mera utförligt
gjorda svar (Kumar, 2018). I denna studie med elektronisk enkät fick respondenterna först en
beskrivning av vem som utför studien. Därpå informerades respondenterna om varför deras
deltagande var viktigt och att deras anonymitet garanterades, det vill säga att ingen lärare eller
skola kan igenkännas i avhandlingen utgående från deras svar. Vidare fick respondenterna veta
16

Jakob Karlais
var den färdiga avhandlingen publiceras och en länk till enkäten bifogades. Den elektroniska
enkäten började med flervalsfrågor och längre fram i enkäten ställdes öppna frågor som krävde
utförliga och mera tidskrävande svar. Denna ordning användes för att det skulle gå snabbt och
enkelt för respondenterna att besvara en stor del av enkäten och frågorna. Därmed minskade
risken att respondenterna skulle lämna enkäten helt obesvarad (Sue & Ritter, 2012).

3.4 Urval och avgränsningar

Eftersom jag själv är blivande biologi- och geografilärare var valet av målgrupp självklart där
målgruppen i denna undersökning är finlandssvenska biologi- och geografilärare som
undervisar i finlandssvenska högstadieskolor i Finland. Det finns fler finlandssvenska
högstadieskolor än det finns gymnasier och därför finns det också betydligt fler lärare som
undervisar i årskurserna 7–9 i jämförelse med gymnasiet. Mellan undervisningen i årskurserna
7–9 och gymnasiet finns skillnader i undervisningsmetoder och nivåskillnader (Simonson et al.
2019). På basis av detta har jag valt att avgränsa studien att gälla enbart lärare i högstadieskolor.
Syftet med studien är att analysera hur biologi- och geografilärarna utfört distansundervisning
under perioden 18.3.2020–13.5.2020. Vidare är studiens syfte att kartlägga användningen av
digitala verktyg, lärarnas egna erfarenheter av distansundervisning och de metoder lärarna
använt för undervisning på distans. Valet av respondenter bestäms därför på utgående från
forskningens syfte samt för att garantera så stor och enhetlig svarsmängd som möjligt. Vilket
resulterar i att undersökningens respondenter är biologi- och geografilärare i årskurserna 7–9.

3.5 Genomförande

Jag påbörjade konstruerande av forskningsfrågor och den elektroniska enkäten i mars 2020.
Forskningsfrågorna

och

enkätfrågorna

baserade

sig

på

tidigare

forskning

om

distansundervisning och mina egna erfarenheter från perioden 18.3.2020–13.5.2020 med
distansundervisning i biologi och geografi i årskurserna 7–9. Google Forms var det program
som användes för genomförandet av den elektroniska enkäten. Enkätfrågorna behandlade
främst

hur

biologi-

och

geografilärarna

17

uppfattat

distansundervisning

under

Jakob Karlais
coronavirusepidemin, vilka fördelar distansundervisning medfört och vilka problem som
uppstått i samband med distansundervisningen. (Se bilaga 2 för hela enkäten).
I april 2020 började kartläggningen av alla finlandssvenska högstadieskolor och kartläggningen
av kontaktuppgifterna till respektive skola. Efter kartläggningen skickades enkäten som e-post
ut till alla rektorer samt kanslister i totalt 47 skolor den 13.5.2020. (Se bilaga 1 för epostmeddelandet). I meddelandet ombads rektorerna att per e-post meddela antalet biologi- och
geografilärare som de vidarebefordrat enkäten åt. Enkäten skickades återigen efter en vecka
som påminnelse åt rektorerna. De rektorer som inte besvarade något av e-postmeddelandena
ringdes upp för att få svar på huruvida enkäten vidarebefordrats åt lärarna samt få svar på antalet
lärare som de vidarebefordrat enkäten åt. Samtidigt skickade även Finska Forstföreningen ut
enkäten direkt till finlandssvenska biologi- och geografilärare i ett likadant e-postmeddelande.
Det totala antalet biologi- och geografilärare som enkäten nådde ut till blev 81 varav 42 svarade
på enkäten. De 81 berörda biologi- och geografilärarna var utspridda runtom i Finland,
inklusive språköarna. Enkäten skickades inte till högstadieskolor på Åland.
Då enkätsvaren var insamlade påbörjades analysen av materialet. Det första steget var att läsa
igenom svaren för att få ett helhetsintryck av lärarnas erfarenheter. De frågor som biologi- och
geografilärarna besvarade med flervalsalternativ kunde direkt produceras till diagram som finns
åskådliggjorda i resultatdelen av avhandlingen. De öppna frågorna analyserades och
kategoriserades genom att först ordna dem i kategorier baserat på teman, begrepp och åsikter.
Vidare sammanfattades och förkortades respondenternas svar med meningskategorisering för
att tydligare kunna åskådliggöra lärarnas erfarenheter och åsikter i avhandlingen.

3.6 Tillförlitlighet, trovärdighet och etik
I detta kapitel behandlas studiens tillförlitlighet, trovärdighet och etik. Inom forskning strävar
man alltid till att studien uppnår största möjliga tillförlitlighet, trovärdighet samt etik (Kumar,
2018). Tillförlitlighet eller med andra ord reliabilitet beskriver huruvida resultatet från en
forskning skulle se likadant ut ifall studien upprepas (Kumar, 2018). Då man undersöker
erfarenheter och åsikter, är det många aspekter som inverkar på respondentens svar.
Respondenten kan ha olika upplevelser utgående från en mängd olika yttre faktorer som
exempelvis om skolan haft en enhetlig linje för hur distansundervisning ska genomföras. Vilka
undervisningsmetoder som läraren använt påverkar också lärarens erfarenheter av undervisning
18

Jakob Karlais
på distans. Ett sätt att i en studie förbättra tillförlitligheten är att till varje respondent använda
sig av samma enkätfrågor (Denscombe, 2014).
Denna studies tillförlitlighet har säkerställts genom att studien är en elektronisk
enkätundersökning där alla respondenters enkätfrågor är identiska. Vidare har tillförlitligheten
stärkts genom att tillsammans med mina handledare gå igenom enkätfrågorna för att inte få med
frågor som kan leda till felaktiga tolkningar. Respondenterna har alla fått enkäten i ett epostmeddelande där formuleringen i texten varit densamma för alla. Eftersom enkäten är digital
har respondenternas svar direkt visats i Google Forms, vilket förhindrar att egna tolkningar av
svaren görs felaktigt. Den data som samlats in elektroniskt finns även på ett smidigt sätt
tillgängligt för granskning och tolkning ett flertal gånger. De flervalsfrågor som respondenterna
svarade på i enkäten har direkt framställts som diagram, vilket ökar tillförlitligheten i de svar
som presenteras i avhandlingen då egna feltolkningar förhindras (Sue & Ritter, 2012).
Trovärdigheten eller validiteten i en studie är begrepp som beskriver kvalitet i en forskning.
Begreppet trovärdighet uttrycker huruvida de metoder eller hur undersökningen utförts
verkligen undersöker det som ska undersökas (Kumar, 2018). Bara för att tillförlitligheten i en
studie är hög behöver inte trovärdigheten vara det. Saknas det i en forskning tillförlitlighet
saknas det också trovärdighet. För att förstärka trovärdigheten i en undersökning ska
forskningsfrågorna vara baserade på det bakgrundsmaterial som forskaren läst sig in på (Kumar,
2018). För att öka trovärdigheten i denna studie har jag tillsammans med handledare begrundat
huruvida frågorna i den elektroniska enkäten verkligen leder till svar som besvarar de
forskningsfrågor som framställts.
För trovärdigheten i enkäten är det viktigt att begrunda hur respondenterna besvarar
enkätfrågorna. I enkätfrågor kan enkla svarsalternativ som ja och nej uppfattas som att
trovärdigheten i enkäten är bristfällig (Sue & Ritter, 2012). Det är därför viktigt att begrunda
vilka svarsalternativ respondenterna har i enkäten. I denna enkät finns därför svarsalternativ där
respondenten ska uttrycka sig genom öppna svar och där respondenten har färdiga
flervalsalternativ att välja mellan. Detta för att öka trovärdigheten (Denscombe, 2014).
Etiken står i ett centralt fokus då det kommer till forskning. Det är viktigt att deltagarna i en
undersökning förstår att deltagandet är frivilligt och att deltagaren vet vad hen deltar i
(Denscombe, 2014). I forskningar sätts fokus ofta på anonymitet och konfidentialitet.
Anonymitet beskriver att undersökaren inte vet namnen på dem som besvarat enkäten och inte
kan identifiera svar till respondent. Om en forskning behandlar svar konfidentiellt betyder det
att undersökaren vet deltagarnas namn och deras svar, men förbinder sig att inte förmedla namn
eller svar vidare (Denscombe, 2014).
19

Jakob Karlais
I denna studie behandlas deltagande skolor och dess lärare konfidentiellt. Namnen på skolorna
som deltagit syns inte i avhandlingen. Den elektroniska enkäten samlade in svar anonymt och
härigenom kan inga lärare eller skolor igenkännas i de svar som inkommit från enkäten.
Rektorerna i skolorna vidarebefordrade enkäten till de berörda biologi- och geografilärarna,
vilket gör att lärarnas identitet förblir anonym. I e-postmeddelandet betonades vikten av att
ingen lärare eller skola kan kännas igen i avhandlingen och att alla inkommande svar är
anonyma. I e-postmeddelandet betonades ytterligare vikten av att forska inom ämnet.
Det finns fyra huvudsakliga krav för att se till att forskningen uppfyller de etiska krav som
ställs. De fyra kraven är nyttjandekrav, konfidentialitetskrav, samtyckeskrav och
informationskrav. Nyttjandekravet är att insamlat material behandlas till endast det som
respondenten godkänt (Vetenskapsrådet, 2002). Konfidentialitetskravet strävar till att
materialet behandlas konfidentiellt och att materialet skyddas (Sue & Ritter, 2012).
Samtyckeskravet innebär att deltagarna deltagit i studien frivilligt (Denscombe, 2014).
Informationskravet innebär att deltagarna i studien fått nödvändig information om studien och
hur den genomförts (Vetenskapsrådet, 2002). För att uppfylla dessa krav har jag i min
undersökning gjort deltagarna medvetna om att kraven uppfylls genom den information som
bifogats i e-postmeddelandet åt respondenterna. Vidare också genom att ha dessa krav i åtanke
under skrivandeprocessen och utifrån dem kritiskt granska olika delar av avhandlingen.

20

Jakob Karlais

4 Resultat

I detta kapitel presenteras de resultat som enkätundersökningen gav. Enkätens resultat
presenteras främst med diagram och tabeller. Enkätsvaren presenteras med följande
forskningsfrågor i åtanke:
1.

Hur

beskriver

biologi-

och

geografilärarna

sin

distansundervisning

under

coronavirusepidemin?
2. Vilka fördelar har distansundervisningen under coronavirusepidemin fört med sig?
3. Vilka nackdelar har distansundervisningen under coronavirusepidemin fört med sig?
I denna undersökning deltog 42 biologi- och geografilärare som alla undervisar i årskurserna
7–9. Deltagarna undervisade alla i finlandssvenska högstadieskolor runt om i Finland.
Svarsprocenten i enkäten blev 51,8 % eftersom enkäten nådde ut till totalt 81 biologi- och
geografilärare varav 42 svarade.

4.1 Distansundervisningens uppbyggnad och planering

Figur 1. Biologi- och geografilärarnas uppfattning om de hade tillräckligt med tid för att förbereda sig
inför distansundervisning.

21

Jakob Karlais

Figur 2. Lärarnas erfarenhet av hur och om möten med hela lärarkollegiet hållits under
distansundervisningen och om möten i mindre grupper hållits.

22

Jakob Karlais

Figur 3. Lärarnas åsikt om vem som i skolan beslutat hur distansundervisningen ska vara uppbyggd samt
lärarnas åsikt om deras påverkningsmöjligheter av den egna distansundervisningen.

Då biologi- och geografilärarna tillfrågades huruvida deras skola haft en gemensam och
enhetlig linje för hur distansundervisningen ska vara uppbyggd var svaren varierande. Den
största delen av de lärarna upplevde att deras skola inte hade haft en enhetlig linje. Men att det
funnits struktur som styrts baserat på elevernas ursprungliga läsordning. En biologi- och
geografilärare kommenterade följande:
23

Jakob Karlais
”Nej, egentligen inte. Varje lärare fick använda den digitala kanal man kände sig bäst förtrogen med.
Även om klassernas ursprungliga scheman utgjorde stommen för undervisningen var man också fri att
planera t.ex. en veckouppgift, som eleven får utföra under valbar tidpunkt, och sedan lämna in.”

Ett flertal lärare hade i sina skolor haft en enhetlig linje för hur undervisningen skulle vara
uppbyggd. Där upplevdes dock att direktiven till en början var diffusa, men att senare i
distansundervisningen kom tydligare direktiv från rektor och ledningsgrupp gällande hur
undervisningen skulle ske och hur inlämningsuppgifter skulle inlämnas och vilka digitala
verktyg som skulle användas för att underlätta för eleverna. En av lärarna skrev på följande sätt:

”Ja, i stort sett gällande vilka undervisningsplattformer som används, hur kontakterna till eleverna
sköts mm. Men innehållet och undervisningsmetoderna har varje ämneslärare själv fått bestämma
eftersom ämnena i sig är så olika.”

Några av lärarna för fram att det till viss del funnits en enhetlig linje hur undervisningen ska
vara uppbyggd, men att de själva fått påverka sin undervisning fritt. Ytterligare kan direktiven
för hur undervisningen ska fungera ha kommit i slutskedet av distansundervisningen där läraren
i detta fall fått direktiv att lärarna bland annat ska ordna två videomöten per dag. En av lärarna
beskrev på följande sätt:

”De två sista veckorna kom den riktlinjen att vi ska hålla Meet pass 2 varje dag och att uppgifterna
ska inlämnas före kl. 21.00 varje dag och publiceras före kl.8.30. Annars har man fritt fått välja hur
man sköter distansundervisningen.”

24

Jakob Karlais

4.2 Lärarnas struktur på sin distansundervisning

Hur har du strukturerat biologiundervisningen? (Om flera
metoder använts välj den vanligaste)

35,7 %

0%

10 %

20 %

31,0 %

30 %

40 %

50 %

28,6 %

60 %

70 %

80 %

4,8 %

90 %

Eleverna har fritt fått genomföra
lektionen under dagens gång

Annat upplägg

Eleverna har varit digitalt närvarande
under lektionstid, annars anmärkning

Eleverna har fått genomföra lektionen
under veckans gång

100 %

Figur 4. Biologi- och geografilärarnas struktur på sin undervisning under tiden med distansundervisning.

Då biologi- och geografilärarna besvarade hur de strukturerat sin undervisning om de inte hittat
alternativ i figur 4 svarade de flesta att de använt sig av kombination av de metoder som fanns
i figur 4 och att de inte kunde välja den metod som var vanligast. Vidare har vissa lärare gjort
scheman där eleverna en vecka haft en undervisningsmetod och följande en annan. Andra lärare
har inkluderat kombinationer som online-lektioner och inlämningsuppgifter. En lärare skrev
följande:
”Det har varit varierande. Några veckor har det varit mer fritt under veckan. Andra veckor har
vi haft obligatoriska timmar.”

En lärare berättar att undervisningen strukturerats med en obligatorisk närvaro vid en onlinelektion per vecka och att de sedan haft arbeten som varat många lektioner. Detta kombinerat
med uppgifter som ska göras till samma dag. En annan lärare betonar att hen i sin undervisning

25

Jakob Karlais
använt av sig obligatorisk online-närvaro i 10–30 minuter varefter eleverna själva slutfört givna
uppgifter.
”En lektion/vecka digital obligatorisk närvaro, ibland uppgifter som ska göras samma dag, ofta
längre uppgifter som genomförs under flera lektioner. T.ex. naturdagbok, veckans reflektioner.”

Vilka av dessa metoder har du använt dig av i din
undervisning? (fler alternativ kan väljas)
100%

95,2 %

90%

81,0 %

80%
70%
60%

52,4 %
45,2 %

50%
40%

28,6 %

30%

26,2 %

20%
10%
0%

Jag har delat en presentation eller material med eleverna som de sedan haft uppgifter till
Jag har haft lektion med eleverna genom live videomöte
Eleverna har gjort presentationer för mig eller klassen
Jag har använt chattar
Jag har spelat in videolektioner som jag sedan publicerat åt eleverna
Jag har haft tävlingar åt eleverna

Figur 5. De undervisningsmetoder som biologi- och geografilärarna använt sig av i sin
distansundervisning.

26

Jakob Karlais

Figur 6. Huruvida eleverna har fått ta del av praktiska biologiövningar, lektioner eller arbetsuppgifter
som ska genomföras utomhus och huruvida lärarna i sin undervisning tvingats avstå från laborationer
eller praktiska övningar under tiden med distansundervisning.

27

Jakob Karlais

Då biologi- och geografilärarna tillfrågades vilka praktiska biologiövningar eleverna fått
genomföra under tiden med distansundervisning inkom ett flertal svar. Lärarna hade ordnat
övningar som att leta spår efter våren där fågelskådning och identifiering av växter i naturen
inkluderas. Några av lärarna hade gjort ett ”vårbingo” där eleverna skulle samla vårtecken i ett
bingoformat. Vissa lärare hade även i undervisningen inkluderat att eleverna skulle observera
ett specifikt område i naturen eller en naturstig och dokumentera ett flertal gånger under tiden
med distansundervisning. Många inkluderade även i undervisningen att eleverna skulle odla
eget. Eleverna fick testa på odling av nyttoväxter som paprika och tomat, prydnadsväxter, frön
från frukter, frön från kottar som de samlat själva, stickling från buske eller träd, påskgräs och
gurkfrön. Detta kombinerades oftast med bilddokumentering och genom skrivandet av rapport
på de olika faserna av tillväxt.
”Naturstig, odling, fotografering + artkännedom.”

”Så frön och följa med odlingens utveckling i cirka 8 veckor. Dokumentera med bilder och
kommenterar och skicka in som en presentation.”

”Eleverna i åk 8 ska följa med ett "stycke natur" hur det vaknar till liv och skriva ner
observationerna och sedan dra slutsatser av iakttagelserna. På hösten följde de med hur samma
naturområde förberedde sig inför vintern.”

En praktisk biologiövning som många av lärarna inkluderade i sin distansundervisning var att
eleverna skulle ha insamlat ett herbarium eller att de påbörjat ett herbarium som de sedan kunde
vidareutveckla. Andra intressanta experiment som eleverna själva fått göra inkluderar
skapandet av regn i burk och odlandet av mögel och bakterier. Eller att eleverna hemma fått
upprätthålla ett insektshotell som de samlat olika insekter till. Två av lärarna har också som
frivillig uppgift inkluderat fiskens anatomi i undervisningen där eleverna fått instruktioner hur
anatomin undersöks och som de sedan skulle dokumentera med bild eller film.
”De har fått instruktioner till hur man startar ett herbarium. De har samlat en växt och pressat
den, och skickat foton på det. . .”

28

Jakob Karlais

”. . .De hade fiskens anatomi, men den var valfri. Det fanns instruktioner till hur fiskens
anatomi kunde gås igenom praktiskt, vilket skulle dokumenteras på foton eller film.
Alternativt fanns det skriftliga uppgifter, vilket majoriteten av eleverna valde. . .”

Vissa av lärarna hade också undervisat elever i nionde klass i människan biologi. Där hade en
av lärarna inkluderat övningar där eleverna skulle genomföra experiment med sina sinnen vilka
de sedan skulle redovisa för. Vissa av lärarna hade endast undervisat geografi under tiden med
distansstudier och de hade inkluderat praktiska övningar som att eleverna skulle gå ut i naturen
och söka efter spår av istiden och dokumentera med bilder.
”. . .I vår skola hade vi endast geografi under distansstudierna, och där gick vi upprepade
gånger ut och filmade t ex istida formationer. . .”
”Jag undervisar åk 9 människans biologi. Eleverna har gjort experiment med sina sinnen
som de rapporterat i ord och bild.”

29

Jakob Karlais

Figur 7. Lärarna uppfattning om hur mycket de anser att de differentierat sin undervisning under tiden
med distansundervisning samt deras uppfattning om det varit svårt att anpassa distansundervisningen
till elever med specialbehov.

På frågan om biologi- och geografilärarna anpassat sin undervisning till elever med
specialbehov så hade så gott som alla av lärarna anpassat sin undervisning på ett eller annat
sätt. Många nämner att det på deras skola funnits möjlighet för elever med specialbehov att få
stöd i distansundervisning genom att eleverna kommit till skolan och gjort uppgifter med
speciallärare, skolgångsbiträden eller med elevassistenter. Eleverna ifråga har även haft

30

Jakob Karlais
möjlighet att få hjälp via videomöten av läraren ifråga, med speciallärare, skolgångsbiträden
eller elevassistenter.
”Tack och lov har vår skola en super speciallärare som gjort ett digert jobb. Även tillfällig
personal har inkallats som egna assistenter för de med specialbehov som behövt ytterligare
stöd. . .”

”Speciallärararna på skolan har haft närundervisning ett antal gånger per vecka med
sådana IP-elever som inte klarat av distansstudierna. . .”

De flesta lärare har på ett eller annat sätt anpassat sitt material eller sina prov för att underlätta
för elever med specialbehov. De kan ha haft längre tid på sig att lämna in uppgifter. Uppgifterna
kan även ha varit enklare och färre i jämförelse med vad övriga klassen gjort. Andra lärare har
gjort helt egna anpassade uppgifter eller material åt eleverna med specialbehov.

”Mera material PP, kortare, tydligare, hörbok, lägre krav på frågor.”
”De har fått mera tid. De har fått enklare och färre uppgifter att jobba med.”

Många av biologi- och geografilärarna har varit tillgängliga för elever med specialbehov genom att
direkt ge feedback på uppgifter. Några av lärarna har använt chattar för direktkommunikation med
eleverna. Lärarna har hållit individuella digitala videomöten med eleverna för att hjälpa dem med
uppgifter eller för att eleverna ska kunna göra uppgifter muntligt. Vissa av lärarna har också
kontinuerligt hållit kontakt med elevernas vårdnadshavare.
”Erbjudit mera stöd och hjälp med uppgifterna antingen helt genom google meet eller
helt enkelt genom att kommentera rakt i uppgiften medan de jobbar och hjälpt dem hitta
svaren så . . .”
”. . .haft individuella digitala möte med eleverna, hållit kontakt med föräldrarna om
föräldrarna så vill.”

31

Jakob Karlais

Hur uppfattar du din arbetsmängd med distansundervisning i
jämförelse med närstudier?

61,9 %

0%

10 %

20 %

30 %

26,2 %

40 %

Mycket mera arbete i jämförelse med
närstudier

50 %

Mera

60 %

70 %

80 %

Ungefär lika mycket

Mindre

11,9 %

90 %

100 %

Mycket mindre

Figur 8. Lärarnas uppfattning om arbetsmängden med distansundervisning i jämförelse med närstudier.

4.3 Lärarnas användning av digitala verktyg

Vilken är den främsta resurs du använt dig av för
distansundervisning?
100%
90%
80%
70%
60%

59,5 %

50%
40%
30%

23,8 %

20%

7,1 %

10%

2,4 %

2,4 %

2,4 %

2,4 %

0%

Google Classroom
Its Learning
Kan inte säga

Teams
Videomöten
Whatsapp/meddelande

Wilma
OneNote

Figur 9. Lärarnas främsta arbetsredskap som de använt under tiden med distansundervisning.

32

Jakob Karlais

Har du använt dig av de digitala material som Otava och
Schildts & Söderström gjort gratis? (fler alternativ kan väljas)
100%
90%
80%
70%

54,8 %

60%
50%

38,1 %

40%

35,7 %

30%

16,7 %

20%

16,7 %

10%
0%

Nej

Ja

Har skapat eget nytt digitalt material

Har använt materialet sedan tidigare

Använt annat digitalt material

Figur 10. Antalet lärare som använt material som Otava och Schildt & Söderströms gjort gratis för lärare.

33

Jakob Karlais

Figur 11. Antalet lärare som var bekanta med Google Classroom redan innan tiden med
distansundervisning samt antalet lärare som planerar att fortsätta använda Google Classroom när
undervisningen återgår till närstudier.

34

Jakob Karlais

Figur 12. Vilken uppgift Google Classroom hade för lärarna i undervisningen och huruvida lärarna
schemalade de uppgifter de hade åt eleverna i Google Classroom.

35

Jakob Karlais

Figur 13. Huruvida det i undervisningen användes videomöten och vilket program som användes samt
hur ofta lärarna använde sig av videomöten.

36

Jakob Karlais

Figur 14. Lärarnas erfarenhet av hur ofta de använde Wilma under tiden med distansundervisning,
lärarnas uppfattning huruvida mängden meddelande i Wilma förändrades under tiden med
distansundervisning och huruvida lärarna har skrivit upp läxor i Wilma under perioden med
distansundervisning.

37

Jakob Karlais

Ökade mängden e-post som du skickade under perioden 18.3 13.5?
100%
90%
80%
70%
60%
50%

40,5 %

40%

33,3 %
21,4 %

30%
20%

2,4 %

10%

2,4 %

0%

Nej, ungefär samma

Ja, litet

Ja, mycket

Minskning

Använder inte e-post

Figur 15. Lärarnas uppfattning huruvida mängden e-post förändrats under tiden med
distansundervisning.

Användes Whatsapp eller meddelande via telefonen för
kommunikation med elever och i så fall hur ofta?
100%
80%
60%

47,5 %

40%

20,0 %
20%

12,5 %

10,0 %

5,0 %

2,5 %

2,5 %

0%

Använde inte Whatsapp eller
meddelande via telefon
Maximalt en gång per vecka

Enstaka gånger under en arbetsvecka

Dagligen, sporadiskt under lediga dagar

Dagligen, men inte under lediga dagar

Dagligen, även under lediga dagar

Nästan varje skoldag

Figur 16. Andelen lärare som använde Whatsapp eller meddelande via telefon för att kommunicera med
elever under tiden med distansundervisning.

38

Jakob Karlais

4.4 Prov, bedömning samt elevernas insats under tiden med distansundervisning

Figur 17. Lärarnas erfarenhet av förekomsten av försenade inlämningar under tiden med
distansundervisning samt lärarnas erfarenhet av förekomsten av att elever med avsikt struntat i lektioner
eller uppgifter.

39

Jakob Karlais

Har du haft prov åt eleverna under perioden med
distansundervisning och i så fall hur? (fler alternativ kan
väljas)
2,4 %
2,4 %
4,8 %
4,8 %
4,8 %
7,1 %
9,5 %
14,3 %
40,5 %
40,5 %
0%

10%

20%

30%

40%

50%

60%

70%

80%

90%

100%

Its learning

Kahoot

Med penna papper

Socrative

Office forms

Endast förhör

Intervju fysisk eller digital

Inget prov

I form av inlämningsuppgift

Med Google Form

Figur 18. Hur lärarna gått tillväga för att ordna prov åt eleverna under tiden med distansundervisning.

Som öppen följdfråga till figur 18 tillfrågades biologi- och geografilärarna hur det enligt dem
fungerat att ordna prov under tiden med distansundervisning. De flesta av lärarna ansåg att
ordnandet av prov fungerat bra, men att digitala prov medfört vissa begränsningar. Många av
lärarna uppfattade dock att spridningen av elevernas insatser var jämn och vissa lärare upplevde
att eleverna presterat på motsvarande sätt som vid närstudier. Ett flertal av lärarna använde sig
av muntliga prov och vissa av självrättande prov som automatiskt rättar svaren åt läraren. Några
av lärarna skrev följande:
”Över förväntan! Resultaten väntade, självrättande frågor underlättade arbetet märkbart.”

”. . .Muntligt prov i smågrupper fungerade utmärkt. Det muntliga provet visade sig locka
fram styrkor hos en del elever som inte annars kommer fram. Det är synd att det är svårt att
tillämpa i närundervisning.”
”Jag hade prov med alla mina grupper. Det fungerade förvånansvärt bra. Det blev spridning
bland resultaten även om det var begränsat hurdana uppgifter man kunde ha. . .”

40

Jakob Karlais

Många av lärarna lyfte fram att de digitala proven resulterat i att eleverna fuskat. Några av
lärarna hade anpassat sina prov så att fuskande skulle vara svårare. En metod var att anpassa
tiden så att eleverna inte hann fuska i provet. Andra lät eleverna använda kursböckerna och sina
häften. Vissa lärare hade formulerat frågorna så det inte gick att googla fram svaren och andra
tillät användandet av internet för att finna svar. En lärare lyfte fram hur det märktes vilka av
eleverna som fått stöd från andra hemma under provet. Ett annat problem var att eleverna kunde
samarbeta med sina kamrater och lärarna hade bland annat funnit plagiat bland provsvar som
varit så gott som identiska.
”Provet var gjort med omtanke, så att om man försöker fuska, räcker ej tiden till. . .”
”Med niorna hade vi prov så att de fick ha böckerna framme. Frågorna var ställda så att
man inte kunde googla fram svaren eller hitta svaren direkt i boken. Du måste kunna
förena kunskap och förstå förlopp i handling. . .”
”. . .enskilda elever fuskade. I inlämningsuppgifter förekom plagiat.”

En stor del av lärarna tycker att ordnandet av prov gått nöjaktigt eller inte gått bra. Detta långt
på grund av möjligheten till fusk eller andra begränsningar som digitala prov fört med sig samt
på grund av tekniska problem som orsakats av webbsidor eller att elever och lärare haft
svårigheter med teknologin. Vissa har därför också valt att inte ha prov utan baserat vitsord på
inlämningsuppgifter. Några av lärarna skrev följande:
”. . .jag inte allas haft prov utan enbart grundat min vitsordsgivning på
inlämningsuppgifterna.”

”Sådär...eleverna hade ju tillgång till sitt material så de gav inte riktigt rättvis bild av
kunnandet.”
”. . .Teams har ibland varit överbelastat, vissa elever har av olika orsaker
genomgående svår att ansluta sig till videokonferenser eller att se uppgifter. . .”
”Behöver utvecklas och jobbas på många små brister uppkom...”

41

Jakob Karlais

Figur 19. Lärarnas åsikt om de har bättre eller sämre kontroll över sina elevers prestationer under tiden
med distansundervisning, huruvida lärarna uppfattar att det finns elever som presterar bättre med
skolgång på distans än närstudier och andelen lärare som har elever som inte hänger med i
undervisningen på grund av distansundervisningen.

42

Jakob Karlais

Hur kommer elevernas slutvitsord för årskursen i biologi och
geografi att påverkas av distansundervisningen?

66,7 %

0%

10 %

20 %

30 %

33,3 %

40 %

50 %

Alla perioder inverkar lika mycket trots
distansundervisning

60 %

70 %

80 %

90 %

100 %

Tidigare perioder inverkar mer på
slutvitsordet än perioden med
distansundervisning

Distansundervisningsperioden har större
inverkan på slutvitsordet än de tidigare
perioderna

Figur 20. Lärarnas åsikt hur slutvitsordet i biologi och geografi kommer påverkas av perioden med
distansundervisningen.

4.5 Utomstående respons åt lärarna kring distansundervisningen och lärarnas
egna erfarenheter från distansundervisningen

Vilken respons upplever du att du fått från eleverna angående
distansundervisningen?

78,6 %

0%

10 %

20 %

Överlag nöjda

30 %

40 %

14,3 %

50 %

60 %

Vissa har uttryckt missnöje

70 %

80 %

100 %

Ingen skillnad från tidigare

Figur 21. Lärarnas uppfattning om elevernas respons till distansundervisning.

43

90 %

7,1 %

Jakob Karlais
Då biologi- och geografilärarna tillfrågades vilken respons de fått av eleverna angående
distansundervisning har responsen varit varierande. De flesta av lärarna anser att eleverna till
stor del upplevt många fördelar och nackdelar med distansundervisning. Enligt lärarna har
många av eleverna tagit fasta på den ökade arbetsro som de fått då de gjort uppgifter hemma
och hur de kunnat göra uppgifterna i egen takt utan att påverkas av resten av klassen. Eleverna
kunde själva bestämma när på dagen de utförde uppgifterna. Andra elever betonade att de inte
behövde åka långa bussresor för att ta sig till skolan och skoldagen förkortades. Vidare ansåg
några som positivt att de inte behövde fundera på sitt utseende då de utförde sin skoldag.
”Skönt att jobba hemma i lugn och ro och att de inte behöver åka länge för att komma
till och från skolan.”
”. . .de har upplevt det skönt att kunna sova längre och jobba hemifrån, t.ex. i pyjamas.
Vi har många elever med jätte lång skolväg som speciellt upplevt det skönt att få sova
längre.”
”De var nöjda då de själva kunde bestämma när uppgifterna gjordes under dagen.”

Trots att eleverna upplevde fördelar med distansundervisning lyfte de även fram nackdelar till
lärarna. Många av lärarna poängterade att eleverna upplevde att arbetsmängden varit för stor.
Enligt lärarna var det oftast de svagare eleverna som upplevde detta eller de som oftast brukar
förlita sig på hjälp från andra. Men det finns också lärare som poängterar att många av eleverna
som normalt inte har problem i skolgången också upplevt arbetsmängden för stor. En orsak till
detta förklarade en av lärarna att kan ha berott på att det för vissa elever varit svårt med
självdisciplin och att ha kontroll på uppgifter eller att lärarna använt olika digitala
undervisningsplattformar i sin undervisning.
”Elever har hört av sig om att mängden uppgifter har varit märkbart större än i
närundervisningen. Vissa har haft svårigheter att orka göra alla uppgifter i alla de
olika ämnena. Eleverna har haft svårt (i synnerhet i början) att hitta uppgifterna i
olika flikar i olika digitala platformer, eftersom lärarna har olika rutiner. . .”
”De saknar rutiner och klarar inte själva av att upprätta sådana.”

”De tycker att arbetsmängden varit lite mer (det är speciellt dom eleverna som annars
bara "sitter av timmar" eller åker snålskjuts med andra som uttryckt sig så). . .”

44

Jakob Karlais

En sak som många av lärarna uppgav var att eleverna gett respons på att de saknat den sociala
interaktionen som närundervisningen ger med raster och fysiska lektioner. Många elever
upplevde enligt lärarna i början att det var spännande och roligt med distansundervisning, men
ju längre distansundervisningen pågick desto mer saknade eleverna närstudierna och
kamraterna i skolan. Detta resulterade i att många elever kände sig ensamma under tiden med
distansundervisning.
”Till en början var eleverna ivriga o entusiastiska men glöden mattades nog av för
en del ju längre in i maj vi kom. . .”
” . . .flertalet har känt sig ensamma, svårt att hålla koll på arbetet, stressigt. Få
har upplevt det bättre.”
”De har gillat uppgifterna och inte klagat på arbetsmängden, men överlag har
ju nog de flesta saknat tillbaka till närundervisningen.”
”Såklart skulle de ju hellre vara i skolan och se kompisar. . .”

Vilken respons anser du att du fått från vårdnadshavare?

73,8 %

0%

10 %

20 %

Överlag nöjda

30 %

40 %

23,8 %

50 %

60 %

Ingen skillnad från tidigare

70 %

80 %

90 %

Vissa har uttryckt missnöje

Figur 22. Lärarna uppfattning om vårdnadshavarnas respons på distansundervisningen.

45

2,4 %

100 %

Jakob Karlais

Då lärarna tillfrågades vilken respons de upplevt att de fått av vårdnadshavarna angående
distansundervisningen var svaren väldigt entydiga. Lärarna hade upplevt att vårdnadshavarna
beskrivit att undervisning på distans fungerat förvånansvärt bra och att vårdnadshavarna till
stora delar berömt lärarna för deras insatser. Många av vårdnadshavarna var imponerade över
hur snabbt lärarna kunde ställa om till distansundervisning från närstudier. Många av lärarna
upplevde att vårdnadshavarna berömde dem för deras förmåga att skapa intressanta lektioner.
En stor del av lärarna upplevde dock att de inte fått någon respons av vårdnadshavarna angående
distansundervisningen. Några av lärarna skrev följande:

” . . .De är imponerade över hur snabbt vi kunde svänga om till
distansundervisning.”
”Att vi lärare orkat engagera eleverna o gjort undervisningen intressant nog att
eleverna velat delta i meets o chattar.”
”Otroligt att det funkat så bra trots att vi gick från noll till hundra med
distansundervisning på en dag.”
”Vårdnadshavarna är sporrande och förståelsefulla, och tycker lärarna gör ett
gott jobb. . .”

Många av lärarna upplevde att vårdnadshavarna lyfte fram hur väl kommunikationen till
hemmet fungerat under tiden med distansundervisning. Lärarna uppfattades som snabba på att
svara på frågor och på att skicka ut meddelande åt eleverna och deras vårdnadshavare.
Instruktionerna till uppgifter och prov uppfattades även som klara och tydliga. Några av lärarna
skrev följande:
”De är nöjda över hur snabbt vi svarar på meddelanden, de tyckte att de fått bra
instruktioner för hur det hela skulle gå till. . .”
”Nöjda med att kontakten varit tät mellan skola och hem.”

46

Jakob Karlais
Det fanns också nackdelar och utmaningar som vårdnadshavarna lyfte fram åt lärarna. Den
främsta nackdelen vårdnadshavarna lyfte fram var att arbetsmängden för eleverna varit för stor.
Tekniska problem har även lyfts fram samt hur vissa vårdnadshavare behövt familjens dator för
att genomföra sitt eget distansarbete. Andra lyfter fram hur familjen bor i trånga utrymmen,
vilket skapat problem vid distansstudierna. Vårdnadshavarna har också haft svårigheter att få
överblick över elevernas skoluppgifter.

”Bra överlag men även mera jobb. Alla är inte datafolk.”
”Att undervisningen fungerar. Men i början fick vi respons att det är för
mycket uppgifter. . .”
”. . .det finns utmaningar - tekniska problem, trånga lägenheter, föräldrar
som behöver familjens datorer för sitt jobb.”

Upplever du att dina färdigheter med digitala verktyg
förbättrats? (T.ex. Google Classroom)

47,6 %

0%

10 %

20 %

Mycket

45,2 %

30 %

Litet

40 %

50 %

60 %

70 %

7,1 %

80 %

90 %

Inga märkvärdiga förbättringar utöver det vardagliga

Figur 23. Antalet lärare som upplever att deras färdigheter med digitala verktyg förbättrats.

47

100 %

Jakob Karlais
På frågan vilka fördelar biologi- och geografilärarna upplevt att distansundervisningen gett dem
fanns det tydliga trender. Många av lärarna upplever att deras arbetsmiljö blivit lugnare och att
deras vardag blivit mindre stressig. De lärare som tidigare pendlat till arbetet har inbesparat
både tid och pengar. Den tid som lärarna inte behövt sätta på arbetsresor har de istället kunnat
ägna åt undervisningen samtidigt som de även upplevt en större frihet i vardagen.

”Jag har inte behövt flytta mig till arbetet (sparat tid o pengar). Lite mera frihet. . .”
”Friare dagar, inte 9 - 15 varje dag utan kunnat ställa dagen som det passat. . .”
”. . .kortare arbetsresorna har möjliggjort att jag kunnat vara ute mera och njuta av
våren.”

Många av lärarna lyfte fram att de upplevde att de hade en bättre överblick över sina elever
under tiden med distansundervisning och att elevernas insatser bättre återspeglats. Då elevernas
svar även finns sparade underlättar det även bedömningen. Vidare har distansundervisningen
gett en bättre bild av de elevers kunnande som annars inte syns och hörs i klassrummet.
Distansundervisningen har visat nya sidor hos elever som inte tidigare synts i närstudierna.
”. . .Jag tycker mig också ha sett nya sidor hos en del av eleverna, som inte
nödvändigtvis skulle ha framkommit i normala undervisningssituationer.”
”Kan läsa alla elevers svar, också de som inte "tar plats" i klassrummet. . .”

”Bättre koll på elevernas kunnande då de har lämnat in det mesta som de
producerat. Till skillnad från närundervisning när vi tidigare tillsammans i
klassen gått igenom svaret på olika uppgifter. . .”

Framförallt har lärarna lyft fram hur de själva utvecklat sitt teknologiska kunnande och lärt sig
nya digitala verktyg för undervisning. Många av lärarna har spelat in videor åt eleverna och
därigenom lärt sig hur och vilka verktyg som krävs för det samt att våga ställa sig framför
kameran. Videomöten som Google Meet är något som lärarna lärt sig använda och något som
de planerar använda även i framtiden i närundervisningen. Även användningen av digitala
klassrum som Google classroom och Microsoft Teams har lyfts fram som fördel i och med att
arbeten lämnats in digitalt och att det därför inte behövts printas och sparas pappershögar.
48

Jakob Karlais
”Jag har blivit bättre på Teams, och kommer att använda mig mer av det i
framtiden, då det definitivt har även fördelar. T.ex. när eleverna skriver ett större
inlämningsarbete kan man ge instruktionerna stegvis, och följa med framstegen då
de lämnar in vartefter. Det går att rätta arbetena också vartefter. . .”
”Utforska och utveckla användningen av digitala verktyg. Tid att rätta samtidigt
som eleverna gör uppgifter. (Jag har Meet uppe och eleverna kan be om hjälp,
men jag kan samtidigt gå igenom inlämningsuppgifter då ingen frågar nåt.)”
”Jag har lärt mig använda verktyg och metoder som jag senare vill använda
också i närundervisningen. . .”

Trots att frågan som ställdes var vilka fördelar lärarna fått från distansundervisningen, lyfte
många av lärarna fram hur läraryrket är ett socialt interaktivt yrke och att eleverna samt lärare
behöver social interaktion i sin vardag för inlärning och välmående. Detta saknade lärarna under
distansundervisningen.

”. . .Har saknat det sociala och interaktionen med eleverna. De blir rätt blyga och
tillbakadragna framför skärmen.”
”. . .Däremot saknas interaktionen och diskussionerna som ger mycket för
inlärningen på ett djupare plan.”

”. . .Men den sociala interaktionen med eleverna saknar jag mycket.”

49

Jakob Karlais

5 Diskussion

I detta avslutande kapitel diskuteras forskningens resultat och forskningens metod med
avhandlingen som bakgrund. Jag granskar kritiskt mitt val av metod och forskningsprocess.
Vidare diskuterar jag de resultat som avhandlingen gett och avslutar med förslag till fortsatt
forskning inom ramarna för samma ämne.

5.1 Metoddiskussion

I denna forskning använder jag mig av en elektronisk enkätundersökning. Forskningen utgår
från både en kvalitativ och kvantitativ forskningsansats. Avhandlingens mål var att undersöka
biologi- och geografilärarnas erfarenheter av distansundervisning i finlandssvenska
högstadieskolor. Detta är ett mycket aktuellt tema med tanke på att fenomenet i hög grad
påverkade både lärare, elever och vårdnadshavare runt om i Finland. Vidare är också fenomenet
något nytt och som också kan tvingas att tas i bruk även i framtiden. Undersökningens mål var
att ta reda på lärarnas metoder, åsikter och erfarenheter om distansundervisningen under
perioden 18.3.2020–13.5.2020. Därför föll valet på både en kvalitativ och kvantitativ studie.
Allt det material som samlades in gjordes genom den elektroniska enkäten.
Datainsamlingsmetoden blev en elektronisk enkät. Det att enkäten var nätbaserad var det bästa
alternativet eftersom det under tiden enkäten skickades ut fanns ett flertal coronavirusfall i
Finland och regeringens rekommendationer var att hålla social distansering. En elektronisk
enkät bidrar också med fördelar där respondenterna kan välja när de vill svara samt bestämma
hur mycket tid de vill sätta på besvarande av enkäten (Sue & Ritter, 2012). Enkäten skickades
ut när skolorna återgick till närstudier och därför var det viktigt att lärarna kunde besvara
enkäten när de ville för att inte skapa onödig arbetsbörda då närstudierna återigen började.
Formulering av frågorna i en enkätundersökning är ytterst viktigt för att se till att de besvarande
förstår vad som frågas. Jag och mina handledare funderade tillsammans över formuleringen av
frågorna för att undvika feltolkningar.
I samband med elektroniska enkätundersökningar finns det alltid risk för externt samt internt
bortfall. Ett externt bortfall hänvisar till dem som inte deltog i undersökningen. Det interna
bortfallet avser de som lämnat frågor obesvarade (Sue & Ritter, 2012). I enkätundersökningen
50

Jakob Karlais
kunde ses tecken på internt bortfall i samband med frågor där respondenterna skulle besvara
svaret utförligare. Ett externt bortfall kan förklaras genom att den elektroniska enkäten
skickades åt biologi- och geografilärare vid den tidpunkt då distansundervisningen upphörde
och undervisningen återgick till närundervisning. Många av lärarna kan vid den tidpunkten haft
extra mycket arbete och därför inte haft tid att besvara enkäten. Ytterligare kan ett externt
bortfall förklaras med att det i vissa fall var rektorerna som skulle vidarebefordra
undersökningen åt lärarna och att lärarna fick den via e-post som inte alltid läses.
För att bevara respondenterna anonymitet samlades inte namn eller kontaktuppgifter in. Då inga
namn eller kontaktuppgifter samlades in kunde inte vidare intervjuer anordnas. Detta anser jag
också att vara godtagbart då det insamlade materialet från enkätundersökningen analyserades
visade det sig var tillräckligt utförligt för besvarandet av forskningsfrågorna. Rektorerna och
kanslisterna i skolorna uppmanades per e-post svara på hur många biologi- och geografilärare
de vidarebefordrat enkäten till för att kunna få en svarsprocent på enkäten. Jag skickade även
en påminnelse till alla rektorer och kanslister att vidarebefordra enkäten, vilket resulterade i att
fler lärare besvarade enkäten. Finska Forstföreningen som årligen ordnar tävlingen Skogsnöten
i skolorna i Finland skickade också ut min enkät till finlandssvenska biologi- och geografilärare.
Från detta kunde jag inte få en svarsprocent, men tack vare att jag gjorde en lista på alla
finlandssvenska skolor och på antalet biologi- och geografilärare som respektive skola hade,
påverkade det inte totala antalet lärare som enkäten nådde ut till.
Vid kategorisering och formulering av alternativen som lärarna kunde välja i enkäten förekom
inte ett kontinuerligt tydligt mönster i hur svarsalternativen var strukturerade, eftersom frågorna
i enkäten var väldigt varierande och behandlade många olika aspekter av distansundervisningen
och läraryrket. Vid kategoriseringen av mina enkätfrågor kunde de delas in i tre grupper baserat
på hur lärarna skulle besvara frågorna. Det första alternativet var frågor där respondenterna
valde ett av alternativen som fanns färdigt formulerade. Dessa svar kunde lätt analyseras och
åskådliggöras genom skapandet av diagram och grafer som tydligt redogjorde respondenternas
åsikt. Det andra alternativet var frågor där respondenterna kunde välja flera av de färdigt givna
alternativen. Denna svarsmetod fungerade också bra som grund för analys och åskådliggörande
med grafer och diagram. Den tredje alternativet var öppna frågor där respondenterna fick svara
med egna ord. Dessa frågor analyserades och åskådliggjordes genom sammanfattning av
lärarnas olika åsikter och genom användandet av citat. Vid kvalitativa studier bör beaktas
tillförlitligheten i respondenternas svar. Min uppfattning är att deltagarna gediget och ärligt
besvarat frågorna, samt att deras erfarenheter reflekteras i resultatdelen. Detta syns bland annat
i de öppna frågorna där majoriteten av lärarna skrivit långa och utförliga svar.
51

Jakob Karlais
Vid upprepning av studien med samma målgrupp skulle jag inte genomföra studien på annat
sätt. Den elektroniska enkäten fyllde väl sitt mål och visade sig vara effektiv. En ändring som
jag skulle göra i enkäten om den gjordes igen är att bifoga frågor kring flera digitala
undervisningsredskap. Detta eftersom en lärare framfört att hen inte använt Google Classroom
och hade önskat samma frågor kring ett annat undervisningsmedel. Resultaten i studien skulle
troligen delvis se annorlunda ut ifall en liknande studie görs under de kommande läsåren ifall
distansundervisning på nytt tas i bruk. Lärarna skulle då troligtvis vara mer enhetliga i hur de
strukturerat sin undervisning. De digitala läromedel som används skulle troligen också vara mer
avancerade. Dessutom skulle många lärare redan ha tidigare erfarenhet av distansundervisning
och därmed kunna anpassa sig till metoder som fungerar bättre för dem.
Tidigare forskning inom området saknades på grund av att coronaviruset förorsakade en helt
ny situation för skolorna. Detta resulterade i ett behov av utvärdering av hur lärarna utfört
distansundervisningen under dessa omständigheter. Det nya fenomenet resulterade i
utformningen av flera forskningsfrågor och underfrågor. Eftersom forskning saknades har
utformningen av forskningsfrågor varit utmanande. Ytterligare kunde det i enkäten ha ingått
frågor riktade åt vårdnadshavare och elever. Studien skulle dock då enligt mig blivit för
omfattande. Detta lämpar sig bättre för vidare forskning. Trots det nya och unika ämnet tycker
jag att forskningsfrågorna och studien är trovärdiga, då resultatet väl besvarade
forskningsfrågorna samt underfrågorna.
Avhandlingsprocessen och skrivandet har inneburit en stor utmaning. Den första tiden
präglades av en stor brådska av att hinna skriva en forskningsplan och utforma en enkät som
skulle besvara mina forskningsfrågor. Utformandet av forskningsplanen påbörjades då Finlands
regering bestämde att grundskolorna skulle stänga 18.3.2020 och att distansundervisning skulle
tas i bruk. Utsändande av den elektroniska enkäten till lärarna var först planerad den 13.4.2020,
men förflyttades till 13.5.2020 då distansundervisningen förlängdes. Min enkät skickades
därför ut 13.5.2020. Därigenom fanns det mera tid att formulera enkätfrågorna och tid att gå
igenom frågorna med handledarna. Vidare kunde förlängningen också bidra till att lärarna
hunnit få en bättre uppfattning om distansundervisningen och en bättre helhetsbild. En
bidragande faktor till val av forskningsämne var att jag själv också övergick till
distansundervisning då jag undervisade elever i årskurserna 7–9 i biologi samt geografi. Jag
hade en mängd obesvarade frågor kring vilka metoder, problem, fördelar och erfarenheter
biologi-

och

geografilärarna

runt

om

i

de

finlandssvenskaskolorna

hade

av

distansundervisningen. Skrivandeprocessen har präglats av analys, kritiskt tänkande och
52

Jakob Karlais
framställning. Av hela processen har jag lärt mig mycket om distansundervisning och fått insikt
i att den även kan användas parallellt med närundervisning.

5.2 Resultatdiskussion

Undersökningen visar att de finlandssvenska lärarna upplevt att distansundervisningen medfört
mer arbete i jämförelse med närstudierna. Samtidigt upplever dock lärarna att
distansundervisningen gett dem en större frihet i vardagen då de inte behövt följa de vanliga
arbetstiderna och de fått jobba självständigt. Lärarna har använt sig av en mängd olika digitala
verktyg för undervisningen och upplever att deras digitala färdigheter förbättras tack vare
perioden med distansundervisning.
Många av lärarna poängterar i sina svar i enkäten att den oförutsedda distansundervisningen
medförde problem för både lärare och elever då det kommer till den tekniska aspekten. Många
av lärarna beskriver hur de inför distansundervisningen inte fick instruktioner i hur de digitala
verktygen som Google Classroom och Microsoft teams fungerade, utan att de själva fick ta reda
på vilka digitala verktyg som kan användas och deras funktioner. Detta resulterade även i att
lärare i samma skola kunde använda sig av en mängd olika digitala verktyg då det saknades en
enhetlig linje för hur distansundervisningen skulle vara uppbyggd. Detta gjorde det enligt
lärarna även svårt för eleverna att anpassa sig till de olika digitala verktygen. Detta stämmer
även överens med tidigare forskning som konstaterar att anpassandet till digitala verktyg kan
innebära svårigheter för lärare och elever (Simonson et al. 2019).
Ett flertal av lärarna upplevde att de varje dag fick in enstaka eller flertal försenade inlämningar.
Vissa av lärarna upplevde även att eleverna med avsikt struntat i uppgifter. Detta kan bero på
att elevernas arbetsbörda blivit större i samband med skolgång på distans eller på grund av
elevernas bristande självdisciplin i samband med att de utfört sina uppgifter hemma. Alternativt
kan det vara att eleverna inte behärskade användandet av digitala verktyg då de inte fått
instruktioner i hur de digitala verktygen fungerar innan undervisningen övergick till
distansstudier. Ett annat alternativ till att lärarna uppfattar att de förekommit många försenade
inlämningar kan vara att distansundervisning med digitala verktyg resulterade i att lärarna
upplevde att de hade bättre kontroll över sina elever och deras insatser, då de direkt i digitala
verktyg som Google Classroom kunde se om eleverna gjort sina uppgifter eller inte.

53

Jakob Karlais
Lärarna upplevde att distansundervisningen medfört mera arbete i jämförelse med närstudierna.
I enkäten var det ingen av lärarna som ansåg att distansundervisningen skulle ha resulterat i en
mindre arbetsmängd. Detta syns även i det att lärarna upplevde att mängden meddelande i
Wilma ökade mycket under tiden med distansundervisning samt att de flesta av lärarna använde
Wilma även under lediga dagar. Även mängden e-post ansåg lärarna att ökade under samma
period. Vissa av lärarna använde även Whatsapp och meddelande via telefonen för
kommunikationen med elever och vårdnadshavare under tiden med distansundervisning. Även
om lärarna uppfattade mer arbete med distansundervisning kan detta till stor del förklaras av
den nya situationen och övergången från närstudierna. I långa loppet är det därför inte
nödvändigtvis så att distansstudier innebär mera arbete för lärarna.
Lärarna

upplevde

att

de

tvingats

anpassa

undervisningen

från

närstudier

till

distansundervisning. Många lärare har tvingats avstå från praktiska biologi- och
geografiövningar som inte kunnat genomföras på distans. Vilket stämmer överens med tidigare
forskning som konstaterar genomförandet av praktiska övningar i distansundervisning som
problematiskt (Simonson et al. 2019; Karlsson, 2020). Många av lärarna har även haft svårt att
anpassa undervisningen till elever med specialbehov. Lärare har åt elever med specialbehov
erbjudit mera stöd, anpassade uppgifter och mera tid att utföra uppgifterna.
Trots att distansundervisningen möjliggör användningen av självrättande uppgifter och prov
lyfter en del av lärarna fram hur det varit en större arbetsbörda med korrigering av uppgifter. I
närstudierna ger läraren oftast inte feedback på elevens alla uppgifter och läxor. I
distansundervisningen är ofta uppgifterna i form av inlämningsuppgifter och läraren ger därför
även mer feedback i distansundervisningen, vilket leder till en ökad arbetsbörda för läraren
(Holmberg, 2005).
Biologi- och geografilärarna har haft olika struktur på undervisningen där vissa av lärarna har
förutsatt att eleverna ska vara digitalt närvarande under lektionstid. Andra lärare har förutsatt
att lektioner och uppgifter ska vara inlämnade samma dag som lektionen hålls eller senast
samma vecka. De tre olika metoderna har olika fördelar och nackdelar. Metoden att eleverna
ska vara digitalt närvarande under lektionstid resulterar i en så normal skoldag som möjligt där
eleverna kan få hjälp och ställa frågor till läraren under lektionens gång. Att eleverna ska lämna
in uppgifter under samma dag som lektionen hålls har även sin fördel där eleverna kan få hjälp
från vårdnadshavare utanför skoltid för att genomföra uppgifterna. Dock kan denna metod
resultera i att eleverna gör uppgifterna allt senare på dagen och inte under skoltid. Att eleverna

54

Jakob Karlais
ska lämna in arbeten under veckans gång är problematiskt eftersom det finns risk att eleverna
sparar arbetet till sista minuten och därför också inte hänger med lika bra i undervisningen.
För läraren har det även betydelse hur hen strukturerat sin undervisning där de lärare som haft
eleverna digitalt närvarande under ordinarie lektionstid högst antagligen upplevt en ökad
arbetsmängd. Detta eftersom dessa lärare först haft lektioner och sedan efter lektionstid rättat
elevernas uppgifter och förberett kommande lektioner. De lärare som inte ordnat lektioner med
digital närvaro har under lektionstid kunnat fokusera sig på andra saker som att rätta uppgifter
och förbereda sig inför kommande lektioner. Detta syntes i att de lärare som inte hade eleverna
digitalt närvarande under ordinarie lektionstid ansåg att de hade mera fritid och frihet under
skoldagen.
Google

Classroom

framkom

i

undersökningen

som

det

huvudsakliga

digitala

undervisningsmedlet under tiden med distansundervisning. Cirka två tredjedelar av lärarna
svarade att de använt Google Classroom och ungefär en tredjedel att det inte använt Google
Classroom. För lite över hälften av lärarna var digitala verktyget bekant och använt redan
tidigare i undervisningen. Av de lärare som använt Google Classroom under tiden med
distansundervisning frågades om de skulle fortsätta använda redskapet då undervisningen åter
gick till närstudier. Alla lärare som använt redskapet svarade att de möjligtvis kommer fortsätta
använda redskapet eller att de kommer använda det vid sidan om närundervisningen. Detta visar
att Google Classroom verkar ha fungerat bra för lärarna i deras distansundervisning. Tidigare
forskning konstaterar även Google Classroom som ett digitalt verktyg som väl lämpar sig
distansundervisning (Al-Maroof & Al-Emran, 2018).
Lärarna hade även i hög grad använt det digitala material Otava och Schildt & Söderström gjort
tillgängligt gratis. Drygt en tredjedel besvarade att de använt sig av materialet, drygt hälften
hade inte dragit nytta av materialet och cirka en sjättedel använde materialet från Otava och
Schildt & Söderström sedan tidigare.
Den största delen av lärarna har under tiden med distansundervisning deltagit i någon form av
möten med lärarkollegiet, det vanligaste sättet genom videomöten. Vidare har även lärarna haft
videomöten i mindre grupper, dessa möten kan exempelvis ha varit träff med den egna klassen
om läraren varit klassföreståndare eller med ämneslärargrupper detta. I undersökningen
framgick att cirka två femtedelar av lärarna använde sig av videomöten varje skoldag, cirka en
tredjedel besvarade att de använde videomöten några gånger per vecka och cirka en sjättedel
använde videomöten endast enstaka gånger under perioden med distansundervisning. Detta
visar hur användningen av videomöten varit väl implementerat under tiden med
55

Jakob Karlais
distansundervisning. Dock framkommer även att knappt en tiondel av de besvarande lärarna
inte överhuvudtaget använt sig av videomöten under perioden med distansundervisning, vilket
är förvånande.
Cirka tre fjärdedelar av lärarna hade tvingats avstå från laborationer eller praktiska övningar på
grund av distansundervisningen. Ytterligare hade över hälften av eleverna inte fått ta del av
någon form av praktiska biologiövningar eller hemlaborationer under tiden med
distansundervisning. Detta beskriver hur distansundervisningen begränsat mycket av det
praktiska i undervisningen, vilket oftast är de mest minnesvärda stunderna. Dock svarade cirka
tre fjärdedelar att de i sin distansundervisning infogat uppgifter i biologi eller geografi som
skulle genomföras utomhus. Dessa uppgifter var väldigt varierande och kreativa. Eleverna fick
ta del av uppgifter som att leta spår efter våren, fågelskådning, identifiering av växter, vårbingo,
hemmaodling, insamling av herbarium, odling av mögel, insektshotell, fiskens anatomi och
söka spår efter istiden. Många av dessa uppgifter omfattade även dokumentering och
rapportering genom bild och text som sedan skickades för granskning till lärarna. Detta visar
hur lärarna lyckats infoga praktiska och utomhusövningar eller uppgifter trots att
undervisningen utförts på distans.
Trots att undervisningen utförts på distans har cirka fem sjättedelar av lärarna ordnat prov för
eleverna. Proven har oftast utförts genom Google Forms där drygt två femtedelar av lärarna
använt det digitala verktyget. Lika populärt har det varit att ordna prov i form av
inlämningsuppgift med cirka två femtedelar. Tidigare forskning belyser även hur prov i
distansundervisning ofta utförs som inlämningsuppgifter (Henrie et al. 2015). De övriga
metoderna inkluderade traditionella metoder som via penna och papper och genom muntlig
intervju för att få reda på eleverna kunskapsnivå. I undersökningen framgick att knappt en
sjättedel av lärarna har inte ordnat prov under tiden med distansundervisning.
Lärarna lyfter även fram hur prov i distansundervisning medför svårigheter eftersom eleverna
kan ha fått hjälp av vårdnadshavare eller andra familjemedlemmar. Vissa av eleverna kan ha
använt sig av internet för att ta reda på svar till frågor. Andra kan ha samarbetat med
klasskamrater. Vissa av lärarna beskriver dock hur de försökt hindra eleverna från att fuska
genom att tillåta användningen av internet och material och anpassat frågorna så de blivit
svårare. Andra lärare har bett eleverna ha på videomöte samtidigt som provet skrivs så att de
kan bevaka eleverna då de skriver provet och på så sätt se till att de inte fuskar. En annan metod
som lärarna använt sig av är att begränsa tiden på provet så att elever som verkligen övat hinner

56

Jakob Karlais
skicka svaren och de som måste söka fakta inte hinner. Begränsande av tiden är något som även
belyses i tidigare forskning som en metod för att förhindra fusk i prov (Simonson et al. 2019).
Metoderna som använts för förhindrandet av fusk för självklart med sig nackdelar där elever
som inte är lika snabba att skriva kan straffas trots att de övat. Huruvida det är okej att be
eleverna ha på videomöte i hemmet är även en komplicerad fråga eftersom det eventuellt kan
kränka hemfriden. Prov genom distansundervisning kan även medföra fördelar för lärarna
eftersom elevernas svar kan rättas automatiskt vilket minskar arbetsbördan. Ytterligare kan
eleverna lättare modifiera sina svar och struktur på svaren via dator än med penna och papper.
Många av eleverna hinner även skriva utförligare och tydligare svar då de skriver snabbare och
noggrannare på dator i jämförelse med penna och papper.
Bedömningen av elever under tiden med distansundervisning ändrade också eftersom faktorer
som timaktivitet blev svårare att mäta och eftersom inlämningsuppgifter blev allt större del av
elevernas vitsord. Under tiden med distansundervisning ansåg drygt en tredjedel av lärarna att
tidigare perioder med närundervisning skulle ha större inverkan på slutvitsordet än tiden med
distansstudier. Resterande två tredjedelar ansåg dock alla perioder var likvärdiga då det kommer
till slutvitsordet.
Så gott som alla lärare ansåg att de hade flera elever som inte hängde med på grund av
distansundervisningen. Detta är även en trend som syns i tidigare forskning kring
distansundervisning (Holmberg, 2005; Nordberg, 2020). Dock var andelen densamma då frågan
om lärarna anser att de har elever som presterar bättre med distansundervisning som
undervisningsmetod. Så gott som alla lärare hade enstaka elever där distansundervisningen gett
bättre resultat i jämförelse till närstudierna.
Överlag upplevde lärarna att det från elevernas synvinkel på distansundervisningen varit en
period som präglats av både nackdelar och fördelar. Elever ansåg enligt lärarna att det varit
lättare att koncentrera sig på uppgifter då det inte funnits klasskamrater som stört arbetsron.
Eleverna har även kunnat göra uppgifter i egen takt där de inte behövt vänta på andra eller
hoppa över uppgifter. Däremot beskrev också lärarna hur elever upplevt att det varit svårare att
koncentrera sig då skolan genom distansundervisning flyttat till hemmet. I hemmet uppstod nya
problem som inte framkommer lika tydligt i skolan med närstudier. Eleverna hade enligt lärarna
kommenterat hur de är svårt att ha självdisciplin och hur vissa av dem saknat hjälp till uppgifter.
Vidare blir skoldagen annorlunda då det inte på samma sätt finns raster som ger dagen struktur
och möjliggör den viktiga socialisering som eleverna behöver i årskurserna 7–9. Ett annat
problem som förekommit i samband med distansundervisning är enligt lärarna hur eleverna
57

Jakob Karlais
som varit hemma inte nödvändigtvis haft vårdnadshavare hemma. Eleverna har till exempel
själva tillagat mat, vilket varit tidskrävande eller så har eleverna inte ätit, vilket gjort det svårare
att koncentrera sig.
Eleverna har även lyft fram andra fördelar som att de inte tvingats tänka så mycket på sin klädsel
och känna den press som annars förekommer i vissa högstadieskolor. Vidare har även
skolgången på distans medfört att eleverna inte tvingats åka långa vägar för att nå skolan. Detta
har resulterat i att vissa av eleverna fått en mycket kortare skoldag än annars och de har kunnat
fokusera mer på fritidsintressen. Vissa av eleverna lyfter även fram hur de kunnat göra
uppgifterna på bättre tidpunkt på dagen då de inte är trötta eller då det har vårdnadshavare
hemma som kunnat hjälpa dem i uppgifterna. Trots de fördelar som eleverna lyfte fram
förekommer det fler nackdelar enligt lärarna. Ett gemensamt mönster är att eleverna i början av
distansundervisningen hade en iver att göra uppgifter. Denna iver mattades av desto längre in i
distansundervisningen det gick. Elever fick sämre rutiner, de var vakna längre på nätter och
skickade in allt fler uppgifter sent.
Eleverna hade även i början stora problem eftersom deras lärare kunde använda många olika
digitala verktyg eftersom det saknades en enhetlig linje för vilka digitala verktyg som skulle
användas i skolorna. Det största problem som eleverna lyfte fram åt lärarna är den ensamhet
som de upplevt i vardagen då de inte kunde diskutera med sina klasskamrater under raster eller
under skoldagen. De elever som inte heller fick ta del av digitala undervisningstimmar genom
videomöten kunde ha genomfört hela distansperioden utan att se, höra eller diskutera med sina
klasskamrater. Ensamhet är en faktor som även belyses som ett problem i tidigare forskning om
distansundervisning (Ahn, 2020). I och med distansundervisningen framkom det även
orättvisor som att vissa av eleverna hade tillgång till bättre teknisk utrustning och stöd i
jämförelse med andra elever.
Responsen från vårdnadshavarna på distansundervisningen har enligt lärarna har långt varit
enhetlig. Vårdnadshavarna har varit nöjda med lärarnas insatser under distansundervisningen.
Vårdnadshavarna har varit imponerade av hur snabbt lärarna kunde svänga om till
distansundervisning och hur undervisningen även engagerat eleverna med praktiska övningar
trots att de gjort dem från hemmet. Vårdnadshavarna har även nöjda med kommunikationen till
hemmet. Vårdnadshavarna har fått veta vad som ska göras till vilken dag och på så sätt kunnat
stötta eleverna i biologi- och geografiundervisningen. Vårdnadshavare har som problem lyft
fram att de i hemmet haft krångel med teknologin eller att de haft trånga utrymmen då det varit

58

Jakob Karlais
flera hemma samtidigt. Flera av familjens medlemmar kan samtidigt ha varit i behov av
familjens dator.
Forskningsfrågorna i avhandlingen besvarades samt gav en utförlig bild av hur lärarna upplevt
distansundervisningen tack vare de deltagande 42 lärarna. Svarsprocenten i enkäten blev 51,8%
detta då enkäten nådde ut till totalt 81 biologi- och geografilärare. Syftet med undersökningen
var att ta reda på hur biologi- och geografilärarna upplevt distansundervisningen under tiden
med undantagsförhållande i Finland, samt att få en bild av de problem, nackdelar och fördelar
som distansundervisningen förde med sig i jämförelse med närstudier. Det resultat som
framkom gav en mångsidig bild av hur lärarna upplevt distansundervisningen och vilka redskap
de använt sig av samt de problem, nackdelar och fördelar som förekommit under tiden med
distansundervisning.

5.3 Förslag till fortsatt forskning

Dagens lärare står i framtiden inför en fortsatt digitalisering även i grundskolan. Därför är det
viktigt för lärarna att känna till vilka digitala verktyg som kan användas och hur. Lärarnas roll
kommer alltmer att präglas av undervisning om hur digitala verktyg fungerar samt hur eleverna
kan använda digitala verktyg i sin inlärning. Ämnet distansundervisning under
coronavirusepidemin är unikt och ett fenomen som kan komma att upprepas.
Distansundervisning är ett ämne som kommer att fortsätta att växa och därför mycket aktuellt
att forska om. Syftet med denna avhandling har varit att undersöka hur biologi- och
geografilärarna utfört distansundervisningen under coronavirusepidemin, vilka fördelar och
nackdelar distansundervisningen medfört och vilka problem som uppstått på grund av den.
Vidare forskning inom ämnet kan rikta sig till lärare med andra ämnen i årskurserna 7–9 och
på så sätt få en bild av hur de skiljer sig från de som undervisar biologi och geografi. En annan
möjlighet vore att med samma enkät undersöka huruvida de lärare som undervisar biologi och
geografi på gymnasienivå eller universitet differentierat sin distansundervisning på ett annat
sätt än de i högstadieskolor. I dagens läge har det gjorts en omfattande undersökning kring
skolgång under coronavirusepidemin i Finland (https://rb.gy/tmtkwt). Denna undersökning
fokuserar dock inte specifikt på vilka material eller program som lärarna använt sig av utan mer
allmänt på skolgången. Den fäster inte heller vikt på specifika lärargrupper såsom högstadieeller

lågstadielärare.

En

liknande

undersökning
59

med

fokus

på

biologi-

och

Jakob Karlais
geografiundervisningen kunde också genomföras så att den riktas till eleverna själva och hur
de uppfattat distansundervisningen. Vidare kunde samma enkätundersökning användas i skolor
där undervisningen återigen tvingas genomföras på distans och härigenom få en bild av vilka
digitala verktyg och metoder som används i nuläget i jämförelse med då distansundervisningen
utfördes under undantagsförhållandena i Finland under perioden 18.3.2020–13.5.2020.

60

Jakob Karlais

6 Tillkännagivanden

Först och främst vill jag tacka mina handledare Mikael von Numers och Pia Sjöblom för den
feedback, ämneskunskap och handledning de bidragit med till denna pro gradu-avhandling. Jag
vill även tacka Anne Turunen och Finska Forstföreningen som hjälpt till med distribueringen
av den elektroniska enkäten åt de berörda biologi- och geografilärarna i Svenskfinland. Jag vill
dessutom tacka de biologi- och geografilärare som svarat på min enkät. Till sist vill jag tacka
familj, släkt och vänner för den ovärderliga hjälp som jag fått vid utformning av enkätfrågor,
motivation och den språkgranskning de bidragit med till denna pro gradu-avhandling.

61

Jakob Karlais

7 Referenser

Ahn, J. (2020). Unequal Loneliness in the Digitalized Classroom: Two Loneliness Effects of
School Computers and Lessons for Sustainable Education in the E-Learning
Era. Sustainability, 12(19), 7889.
Allen, I. E., & Seaman, J. (2017). Digital Compass Learning: Distance Education Enrollment
Report 2017. Babson survey research group.
Al-Maroof, R. A. S., & Al-Emran, M. (2018). Students acceptance of Google classroom: An
exploratory study using PLS-SEM approach. International Journal of Emerging
Technologies in Learning (iJET), 13(06), 112-123.
Amhag, L. (2013). Utvecklingen av distansundervisning och pedagogik i datorstött
lärande. Pedagogisk forskning i Sverige, 18(1-2), 127-140.
De Leeuw, E. D., Hox, J. J., & Dillman, D. A. (2008). International handbook of survey
methodology. Taylor & Francis Group/Lawrence Erlbaum Associates.
Denscombe, M. (2014). The good research guide: for small-scale social research projects.
McGraw-Hill Education (UK).
Elomaa, J. (2017). Yläkoululaiset opintohallintojärjestelmä Wilman, & mobiilisovelluksen
käyttäjinä.

VAASAN

YLIOPISTO

filosofinen

tiedekunta

teknisen

viestinnän

maisteriohjelma.
Flick, U., von Kardoff, E., & Steinke, I. (Eds.). (2004). A companion to qualitative research.
Gymnasielagen 13 § Ordnande av studierna (714/2018). Hämtad 25 januari 2021 från:
https://www.finlex.fi/sv/laki/ajantasa/2018/20180714
Halimaa, S. L., & Kopeli, M. (2016). Etäopiskelun eväät: Ohjausta ja itsekuria.
Ammattikasvatuksen aikakauskirja, 18(3), 24-32.
Hansén, M. (2020). “Jag saknar skolan och att få träffa kompisar” - så här fungerar
distansundervisningen i Svenskfinland. Svenska Yle. Hämtad 27 mars 2020 från:
https://svenska.yle.fi/artikel/2020/03/26/jag-saknar-skolan-och-att-fa-traffa-kompisar-sahar-fungerar

62

Jakob Karlais
Hanzek, I., & Karlsson, J. (2018). Klassrummets väggar är på väg att försvinna: En studie om
formativ bedömning i ett digitaliserat klassrum.
Harting, K., & Erthal, M. J. (2005). History of distance learning. Information technology,
learning, and performance journal, 23(1), 35.
Henrie, C. R., Halverson, L. R., & Graham, C. R. (2015). Measuring student engagement in
technology-mediated learning: A review. Computers & Education, 90, 36-53.
Holmberg, B., Hrsg. Bernath, & Busch, F. W. (2005). The evolution, principles and practices
of distance education (Vol. 11). Bis.
Kaplan, A. M., & Haenlein, M. (2016). Higher education and the digital revolution: About
MOOCs, SPOCs, social media, and the Cookie Monster. Business Horizons, 59(4), 441450.
Karlsson, M. (2019). Fjärr-/Distansundervisning-en rapport i tre delar. Hämtad 25 augusti 2020
från: http://urn.kb.se/resolve?urn=urn:nbn:se:hh:diva-41201
Karlsson, S. (2020). Yrkesutbildningarna kämpar för att de som inte kan utföra sin praktik ändå
ska kunna utexamineras: "Väldigt mycket pusslande". Svenska Yle. Hämtad 26 mars 2020
från: https://svenska.yle.fi/artikel/2020/03/25/yrkesutbildningarna-kampar-for-att-de-sominte-kan-utfora-sin-praktik-anda-ska
Kemppainen, E. (2020). När undervisningen flyttar hem blir vardagen som ett testlabb – så här
berättar tio elever om sina nya skolrutiner. Hufvudstadsbladet. Hämtad 28 mars 2020 från:
https://www.hbl.fi/artikel/nar-skolan-flyttar-hem-blir-vardagen-som-ett-testlabb/
Kumar, R. (2018). Research methodology: A step-by-step guide for beginners. Sage.
Lag om grundläggande utbildning 20 a § Exceptionella undervisningsarrangemang
(1191/2020). Hämtad 2 december 2020 från:
https://www.finlex.fi/sv/laki/ajantasa/1998/19980628#L7P29
Laukia, J., & Luopajärvi, T. (2016). Vuorovaikutuksen sähköistyminen ja opettajuus.
Ammattikasvatuksen aikakauskirja 18 (2016): 3.
Lundén, U. (2019). Det händer i ledningsgruppen: En kvantitativ undersökning av i vilken
utsträckning ledningsgruppens arbete anses leda till skolutveckling. Karlstads universitet,
Institutionen för pedagogiska studier från 2013.
63

Jakob Karlais
Martin, L., & Tapp, D. (2019). Teaching with Teams: An introduction to teaching an
undergraduate law module using Microsoft Teams. Innovative Practice in Higher
Education, 3(3).
Morney, J. (2020). "Både elever och lärare har varit jätteduktiga" säger lärare i Vasa - hur
fungerar distansundervisningen i er familj?. Svenska Yle. Hämtad 25 mars 2020 från:
https://svenska.yle.fi/artikel/2020/03/25/bade-elever-och-larare-har-varit-jatteduktigasager-larare-i-vasa-hur-fungerar
Nationalencyklopedin. (2020a). Distansundervisning. Hämtad 20 augusti 2020 från:
https://www-nese.ezproxy.vasa.abo.fi/uppslagsverk/encyklopedi/l%C3%A5ng/distansundervisning
Nationalencyklopedin. (2020b). Undantagstillstånd. Hämtad 20 augusti 2020 från:
https://www.ne.se/uppslagsverk/encyklopedi/l%C3%A5ng/undantagstillst%C3%A5nd
Nikolov, R., & Nikolova, I. (2008). Distance education in schools: Perspectives and realities.
In International handbook of Information Technology in primary and secondary
education (pp. 659-674). Springer, Boston, MA.
Nordberg, I. (2020). En del elever har svårt med distansundervisningen - rektor: "Viktigt med
öppen dialog mellan skolan och familjerna". Svenska Yle. Hämtad 4 april 2020 från:
https://svenska.yle.fi/artikel/2020/04/03/en-del-elever-har-svart-meddistansundervisningen-rektor-viktigt-med-oppen-dialog
Nyqvist, P. (2020). Lärare kämpar med att nå omotiverade elever, men Åboförälder tycker
distansundervisning varit smidig: ”Vi har mera samvaro med familjen”. Svenska yle.
Hämtad 2 april 2020 från: https://svenska.yle.fi/artikel/2020/04/01/larare-kampar-med-attna-omotiverade-elever-men-aboforalder-tycker
Opintopolku.

(2020).

Avoin

yliopisto.

Hämtad

29

augusti

2020

från:

https://opintopolku.fi/wp/yliopisto/avoin-yliopisto/
Rehn, N., Maor, D., & McConney, A. (2018). The specific skills required of teachers who
deliver K–12 distance education courses by synchronous videoconference: implications for
training and professional development. Technology, Pedagogy and Education, 27(4), 417429.

64

Jakob Karlais
Rosenberg, H., & Asterhan, C. S. (2018). “WhatsApp, Teacher?”-Student Perspectives on
Teacher-Student WhatsApp Interactions in Secondary Schools. Journal of Information
Technology Education: Research, 17, 205-226.
Sairanen, H., Viteli, J., & Vuorinen, M. (2013). Laitteiden ja ohjelmistojen käyttö
suomalaisissa kouluissa vuonna 2012. Tampereen yliopisto.
Simonson, M., Zvacek, S. M., & Smaldino, S. (2019). Teaching and Learning at a Distance:
Foundations of Distance Education 7th Edition. IAP.
Sue, V. M., & Ritter, L. A. (2012). Conducting online surveys. Sage.
Tikkala, H. (2020). Hallitus sulkee koulut, rajojen sulkemisen valmistelu aloitetaan – Yle
seurasi hetki hetkeltä. Yle. Hämtad 16 mars 2020 från: https://yle.fi/uutiset/3-11259549
Undervisnings- och kulturministeriet (UKM) (2020). Regeringen har i samverkan med
republikens president konstaterat att undantagsförhållanden råder i Finland på grund av
coronavirusutbrottet. (Pressmeddelande från UKM 16.3.2020). Hämtad 7 december 2020
från:.https://minedu.fi/-/10616/hallitus-totesi-suomen-olevan-poikkeusoloissakoronavirustilanteen-vuoksi?languageId=sv_SE
Utbildningsstyrelsen. (2014). Grunderna för läroplanen för den grundläggande utbildningen
2014.

Helsingfors:

Utbildningsstyrelsen.

Hämtad

9

september

2020

från:

https://www.oph.fi/sv/utbildning-och-examina/grunderna-laroplanen-den-grundlaggandeutbildningen
Vetenskapsrådet, S. (2002). Forskningsetiska principer inom humanistisksamhällsvetenskaplig
forskning. Stockholm: Vetenskapsrådet.
Zhang, M. (2016). Teaching with Google Classroom. Packt Publishing Ltd.

65

Jakob Karlais

8 Bilagor

Bilaga 1. E-postmeddelandet som skickades åt rektorer och kanslister i
Finlandsvenskaskolor.
Hej!
Jag är en magisterstuderande från Åbo Akademi som studerar till biologi- och geografilärare.
Jag har valt att skriva min pro gradu-avhandling om distansundervisningen i biologi och
geografi under coronavirusepidemin. Jag undrar därför om denna bifogade enkät kunde
skickas vidare till de lärare som undervisar i biologi och geografi i er skola i årskurserna 7–9.
Varje svar är viktigt för att få en tillräcklig svarsprocent så att forskningen kan ge en helhetsbild
av distansundervisningen. Enkäten tar cirka 5 - 10 minuter. Alla svarande är helt anonyma och
svaren behandlas i avhandlingen så att ingen skola eller lärare kan igenkännas. Det insamlade
materialet används endast i forskningssyfte.

Enkäten: https://forms.gle/uJAS5kcxdX6uDjm99

För att få en svarsprocent på hur många lärare som besvarat enkäten, uppskattas om det
på detta e-post meddelande av rektor besvaras med hur många lärare som
enkäten vidarebefordrats åt.

Om vidare frågor angående enkäten eller forskningsresultaten uppkommer är mina
kontaktuppgifter följande, e-post: Jakob.karlais@gmail.com, Telefonnummer: 0505951545
Tusen tack för bidraget, Jakob Karlais

66

Jakob Karlais

Bilaga 2. Den elektroniska enkät som besvarades av biologi- och
geografilärarna i Svenskfinland.

Distansundervisning inom biologi och geografi i
årskurserna 7 – 9 i Svenskfinland under
coronavirusepidemin
Med detta formulär undersöks biologi- och geografilärares erfarenheter av
distansundervisningen under perioden 18.3.2020 – 13.5.2020 angående digitala verktyg,
metoder, problematik och fördelar med distansundervisning.
Varje svar är viktigt för att få en tillräcklig svarsprocent så att forskningen kan ge en
helhetsbild av hur distansundervisningen utförts. Enkäten tar cirka 5 - 10 minuter.
Alla svarande är helt anonyma och svaren behandlas i avhandlingen så att ingen skola eller
lärare kan igenkännas. Det insamlade materialet användas endast i forskningssyfte.
Forskningsresultaten från enkäten publiceras till hösten och kan läsas i Åbo Akademis
avhandlingsbibliotek på nätet genom att söka efter: Distansundervisning inom biologi och
geografi i årskurserna 7 – 9 under coronavirusepidemin.
Tusen tack för bidraget!

67

Jakob Karlais

68

Jakob Karlais

69

Jakob Karlais

70

Jakob Karlais

71

Jakob Karlais

72

Jakob Karlais

73

Jakob Karlais

74

Jakob Karlais

75

Jakob Karlais

76

Jakob Karlais

77

