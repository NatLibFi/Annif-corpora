Ekonomisk ojämlikhet
och valdeltagande i Finland
En flernivåstudie med fokus på diskrepansen i utfallet för
inom- och mellan-observationsanalyser med paneldata

Magisteravhandling i statskunskap
Författare: Sofi Granö
Handledare: Henrik Serup Christensen
Fakulteten för samhällsvetenskaper
och ekonomi
Åbo Akademi, våren 2020

Sofi Granö

ÅBO AKADEMI – FAKULTETEN FÖR SAMHÄLLSVETENSKAPER OCH EKONOMI

Abstrakt för avhandling pro gradu
Ämne: statskunskap
Författare: Sofi Granö
Arbetets titel: Ekonomisk ojämlikhet och valdeltagande i Finland: En flernivåstudie med
fokus på diskrepansen i utfallet för inom- och mellan-observationsanalyser med paneldata
Handledare: Henrik Serup Christensen
Den ökande ekonomiska ojämlikheten i industriländer under de senaste decennierna har
väckt oro gällande konsekvenserna för politisk jämlikhet, där många länder har upplevt en
aldrig tidigare skådad uppgång i polarisering av inkomstdistributionen (Förenta nationerna
2019a). Under samma tidsperiod har moderna demokratier upplevt ett avtagande intresse för
den mest konventionella formen av politisk aktivitet, nämligen valdeltagande (OECD 2019,
59). Enligt tidigare forskning inom komparativ ekonomisk politik kan fördelningen av
resurser vara en minst lika viktig förklaringsfaktor för politiskt beteende som andra
traditionellt uppmärksammade faktorer. Syftet med denna pro gradu-avhandling är att
undersöka detta samband inom gränserna för Finland under perioden 1995–2015. Den
övergripande forskningsfrågan är: ”Finns det ett samband mellan ekonomisk ojämlikhet och
valdeltagande i finska kommuner?”
Tidigare empiriska studier på området rapporterar blandade resultat: effekten föreslås vara
endera negativ eller icke-existerande (Jensen & Jespersen 2017, 24). Det allmänna
resonemanget bakom antagandet om en koppling mellan fenomenen är att stor ojämlikhet i
inkomst leder till missnöje eller apati, som via olika mekanismer resulterar i lägre politisk
mobilisering (Mahler 2002, 138). Denna negativa korrelation mellan fenomenen motiveras
med grund i deltagandeteori som bland annat fokuserar på socialpsykologiska faktorer
(Goodin & Dryzek 1980), resursers betydelse (Brady, Verba och Schlozman 1995) och
individens minskade påverkningsmöjligheter (Schattschneider 1960). Tidigare studier har
dock ofta undersökt fenomenet från ett tvärsnittsperspektiv, vilket försvårar påståenden om
kausala samband. De studier som beaktar tidsaspekten och tillämpar analyser med
longitudinella data ignorerar fortsättningsvis distinktionen mellan så kallade ”inomobservationseffekter” och ”mellan-observationseffekter” i tolkningen av analysernas
regressionskoefficienter (van de Pol & Wright 2009). Föreliggande avhandlings analyser
genomförs med speciell hänsyn till metodologi och beaktar denna fundamentala distinktion
i ett flernivåperspektiv baserat på paneldata för finska kommuner. För att öka robustheten i
resultaten tillämpas analyser på två olika aggregeringsnivåer, vilket gör ansatsen den hittills
mest omfattande på subnationell nivå.
Resultaten av analyserna stöder inte antagandet om en negativ korrelation mellan ekonomisk
ojämlikhet och valdeltagande: i tre av fyra fall är sambandet förvisso negativt men statistiskt
signifikant endast i en av dessa. Analysen med signifikant negativ effekt utförs med
tidsserieaspekten av data på kommunnivå. På grund av egenskaper i tvärsnittsdata kan
sambandet dock inte tolkas som en kausal effekt. Överlag tyder resultaten från analyserna på
att de sanna icke-signifikanta inom-observationseffekterna för kommunerna maskeras som
ett signifikant negativt respektive positivt samband i mellan-observationsanalyserna.
Nyckelord: politiskt deltagande, ekonomisk ojämlikhet, flernivåanalys, fixa effekter-analys,
inom- och mellan-observationseffekter, politisk jämlikhet
Datum: 27.04.2020
Sidoantal: 84

Sofi Granö

Innehållsförteckning
1 Inledning

1

1.1 Syfte och frågeställning

3

1.2 Disposition

3

2 Studiens referensram
2.1 Bakgrund och definitioner

4
4

2.1.1 Ekonomisk ojämlikhet

4

2.1.2 Valdeltagande

8

2.2 Valdeltagandeteorier

11

2.3 Teoretisk förankring för hypoteserna

14

2.3.1 Positiv effekt

15

2.3.2 Relativ effekt

16

2.3.3 Negativ effekt

16

2.3.4 Ingen effekt

18

2.3.5 Sammanfattning av teorier

18

3 Tidigare forskning

19

3.1 Metodologiska distinktioner

19

3.2 Hämmande effekt

23

3.3 Icke-signifikant effekt

27

3.4 Sammanfattning av tidigare forskning

28

3.5 Hypoteser

29

4 Forskningsdesign

30

4.1 Källmaterial

31

4.2 Metod

32

4.2.1 Paneldata och multikollinearitet

32

4.2.2 Fixa effekter-regressioner

34

4.2.3 Flernivåregressioner

36

4.2.4 Inom- och mellan-observationseffekter

36

4.3 Operationalisering

39

4.3.1 Beroende variabel

39

4.3.2 Oberoende variabel

40

4.3.3 Kontrollvariabler

41

Sofi Granö

4.4 Deskriptiv statistik

43

4.4.1 Kommunnivå

43

4.4.2 Individnivå

46

5 Analysmetod
5.1 Ekonometriska specifikationer

49
49

5.1.1 Hausman-test

49

5.1.2 Variansinflationsfaktor

50

5.1.3 Heteroskedasticitet

50

5.1.4 Inomklasskorrelation

51

5.2 Regressionsmodeller

52

5.2.1 Kommunnivå

52

5.2.2 Individnivå

53

6 Analys och resultat

55

6.1 Analys på kommunnivå

55

6.2 Analys på individnivå

59

7 Diskussion

63

8 Avslutning

67

Litteraturförteckning

70

Appendix

76

Sofi Granö

Tabell- och figurförteckning
Tabeller

Tabell 1. Hypotetiska utfall av ökning i inkomstojämlikhet

18

Tabell 2. Jämförelse av tre regressionsmetoder: effekten av äktenskap på löner

21

Tabell 3. Utfall av en ökning i inkomstojämlikhet enligt tidigare empiriska studier

28

Tabell 4. Deskriptiv statistik för variabler på kommunnivå, 1995–2015

43

Tabell 5. Deskriptiv statistik indelat i kommuner med högt och lågt valdeltagande

44

Tabell 6. Deskriptiv statistik för variabler på individnivå, 2003–2015

47

Tabell 7. Deskriptiv statistik på individnivå, indelat i om respondenten röstat i senaste val

47

Tabell 8. Hausman-test för analys på kommunnivå

50

Tabell 9. VIF-test på kommunnivå

50

Tabell 10. Breusch-Pagan/Cook-Weisberg test för heteroskedasticitet

51

Tabell 11. Inomklasskorrelationstest

51

Tabell 12. Valdeltagandets bestämningsfaktorer på kommunnivå (%)

55

Tabell 13. Röstandets bestämningsfaktorer på individnivå

59

Tabell 14. Sammanfattning av resultaten

63

Figurer

Figur 1. Ginikoefficient (disponibel penninginkomst), 1995–2015

5

Figur 2. Valdeltagande i finländska riksdagsval, 1908–2015

9

Figur 3. Jämförelse av tre regressionsmetoder: effekten av äktenskap på löner

20

Figur 4. Illustrering av inom- och mellan-observationseffekter

38

Figur 5. Lorenzkurva. Baserad på fiktiva data

41

Figur 6. Spridning i ginikoefficient på kommunnivå, 1995–2015

45

Figur 7. Variation i ginikoefficient för valdeltagande på kommunnivå

46

Figur 8. Spridning i ginikoefficient på individnivå, 2003–2015

48

Figur 9. Variation i ginikoefficient för röstande på individnivå

49

Figur 10. Predikterat linjärt samband för inom-observationseffekten

56

Figur 11. Predikterat linjärt samband för mellan-observationseffekten

57

Figur 12. Predikterad sannolikhet för att rösta, inom-observationseffekt

60

Sofi Granö

Figur 13. Predikterad sannolikhet för att rösta, mellan-observationseffekt

61

Figur 14. Sambandet mellan inom och mellan-observationseffekterna på kommunnivå

65

Figur 15. Sambandet mellan inom och mellan-observationseffekterna på individnivå

65

Tabeller och figurer i appendix
Tabell 15. Specifikationer för variabler på kommunnivå

76

Tabell 16. Specifikationer för variabler på individnivå

77

Tabell 17. Valdeltagandets bestämningsfaktorer, avvikande värden exkluderade (kommunnivå)

79

Tabell 18. Valdeltagandets bestämningsfaktorer, stegvis (FE-modell på kommunnivå)

81

Tabell 19. Valdeltagandets bestämningsfaktorer, stegvis (BE-modell på kommunnivå)

82

Tabell 20. Röstandets bestämningsfaktorer, stegvis (individnivå)

83

Tabell 21. Röstandets bestämningsfaktorer, avvikande värden exkluderade (individnivå)

84

Figur 16. Predikterat linjärt samband, avvikande värden exkluderade (kommunnivå, BE)

80

Sofi Granö

1 Inledning
Principen för den moderna rättsstaten grundar sig på idén om varje medborgares lika deltagande
i den demokratiska processen som utser ledningen i ett land. Denna process förutsätter aktivt
deltagande av välinformerade och resursstarka medborgare. I samhällen med ojämnt fördelade
resurser finns det dock ingen garanti för att idén förverkligas. Moderna demokratier har upplevt
ett avtagande intresse för den mest konventionella formen av politisk aktivitet, nämligen
valdeltagande (OECD 2019). I en värld med drastiskt ökande ekonomisk ojämlikhet (Keeley
2015) finns det skäl att undersöka om det finns en koppling mellan dessa fenomen. Studier i
politiskt deltagande har i allmänhet fokuserat på individuella resurser och institutionella
faktorer, medan den samhälleliga miljöns inverkan har fått mindre uppmärksamhet (Horn 2011,
9). Enligt tidigare forskning inom komparativ ekonomisk politik kan fördelningen av resurser,
såsom inkomstfördelningens inverkan på valdeltagande, vara en minst lika viktig förklaringsfaktor för politiskt beteende som andra traditionellt uppmärksammade faktorer.
Den ökande globala uppmärksamheten på ekonomisk ojämlikhet och den allmänna oron över
konsekvenserna av utvecklingen är en indikation på temats relevans. I FN:s Agenda 2030 som
godkändes av alla FN-stater år 2015 ingår minskade ojämlikheter som ett av de 17
överhängande målen för fred och välstånd (Förenta nationerna 2019b). Rapporten Global
Sustainable Development Report 2019 utgiven av en oberoende forskargrupp följer arbetet mot
dessa mål och listar de mest kritiska kraven på åtgärder. Enligt rapporten har den ekonomiska
tillväxten på senare tid varit mycket ojämn, där många länder har upplevt en aldrig tidigare
skådad uppgång i tillgångar och ojämlikhet i inkomstdistribution (Förenta nationerna 2019a,
xxiv, 59). Inom OECD har ojämlikheten stigit sedan 1980-talet, då den disponibla lönen för
inkomsttagare i den 90:e percentilen var cirka sju gånger högre än för den tionde percentilen.
År 2010 hade förhållandet ändrat drastiskt, då siffran stigit till 9,5 gånger högre (Keeley 2015,
32–33). Finland är inget undantag när det gäller denna utveckling. Från 1990-talet har
medelklassen i Finland krympt och inkomstpolariseringen bland befolkningen vuxit. Låg- och
medelinkomsttagare får mindre andelar av de totala inkomsterna medan höginkomsttagare får
en större andel (Gestrin 2019). Uttryckt i siffror var ginikoefficienten för disponibel penninginkomst i Finland 20,9 år 1981, varefter den med några mindre undantag steg till 25,5 år 2015
(Statistikcentralen 2019a).

1

Sofi Granö

Under samma tidsperiod har valdeltagande i industriländer minskat. I Europa var valdeltagandet
cirka 85 procent fram till mitten av 1980-talet, varefter det sjönk med 10–15 procent (Horn
2011, 11). En likadan utveckling har inträffat i Finland, där valdeltagandet i riksdagsval nådde
sin höjdpunkt år 1962 med 85,1 procent och med några undantag alltjämt sjunkit tills den lägsta
röstningsprocenten nåddes år 2007 (67,9 procent). Deltagandet har sedan dess stigit (72,1
procent år 2019), men befinner sig fortfarande långt under nivån vid höjdpunktsåren
(Statistikcentralen 2019d).
I en tid som karaktäriseras av ojämlikhet är det förvånande att det inte gjorts större
ansträngningar för att nå en etablerad konsensus om effekten av ekonomisk ojämlikhet på
valdeltagande. Det allmänna resonemanget bakom antagandet om en koppling mellan
ekonomisk ojämlikhet och valdeltagande är att en hög nivå av ojämlikhet i inkomst leder till
missnöje eller apati och via olika mekanismer leder till lägre grad av mobilisering (Mahler
2002, 138). Denna negativa korrelation mellan fenomenen motiveras med grund i
valdeltagandeteori och tidigare empirisk forskning på området. I teorin är politiskt deltagande
överlag beroende av resurser såsom fritid, utbildning och ekonomisk situation, där väljare med
mindre resurser inte har möjlighet att delta i samma utsträckning (Brady, Verba & Schlozman
1995, 285). En annan förklaring utgår från individens subjektiva uppfattning om den egna
positionens politiska effektivitet, så att låginkomstgrupper passiveras i ett system som gynnar
höginkomstgrupper (Goodin & Dryzek 1980, 273–274). Andra forskare förutspår dock högre
valdeltagande i ett ekonomiskt polariserat samhälle, exempelvis med grund i konfliktteorin
(Meltzer & Richard 1981, 916).
Empiriska studier på området rapporterar blandade resultat; där effekten föreslås vara endera
negativ eller icke-existerande (Jensen & Jespersen 2017, 24). Den existerande litteraturen
domineras särskilt av nordamerikanska studier, vars situation är unik eftersom landet med god
marginal har den mest ojämlika fördelningen av inkomst och det lägsta valdeltagandet bland
större industriländer. I kontexten av detta är Finland som forskningsobjekt intressant eftersom
landet har en relativt jämn ekonomisk fördelning och en högre valdeltagandesiffra än USA.
Eftersom tidigare studier varierar stort i empirisk tillämpning, forskningsobjekt, tidsperiod,
datamaterial och kontrollvariabler är det inte förvånande att ingen konsensus nåtts gällande
effekten av ekonomisk ojämlikhet på valdeltagande. Forskare har dessutom ofta undersökt
fenomenet från ett tvärsnittsperspektiv, vilket försvårar påståenden om kausala samband. De
studier som beaktar tidsaspekten och tillämpar analyser med longitudinella data ignorerar
2

Sofi Granö

fortsättningsvis distinktionen mellan så kallade ”inom-observationseffekter” och ”mellanobservationseffekter” i tolkningen av analysernas regressionskoefficienter (van de Pol &
Wright 2009). Detta resulterar i en potentiell diskrepans i utfallet från de olika analyserna.

1.1 Syfte och frågeställning
Den ekonomiska ojämlikheten har ökat även i Finland, på samma gång som valdeltagandet har
sjunkit. Avhandlingen föreslår att fördelning av resurser måste beaktas när politiskt deltagande
studeras överlag. Syftet med avhandlingen är att granska temat från ett teoriprövande perspektiv
genom att utreda ett potentiellt samband mellan ekonomisk ojämlikhet och valdeltagande i
Finland, där inkomstpolariseringen föregår valdeltagande i ett kausalt samband. Avhandlingens
analyser undersöker sambandet både på kommun- och individnivå och skiljer mellan
longitudinell och tvärsnittsvariation (inom- respektive mellan-observationsvariation) i paneldata som används. Den övergripande forskningsfrågan är: ”Finns det ett generellt samband
mellan ekonomisk ojämlikhet och valdeltagandet i finska kommuner under perioden 1995–
2015?” Hypoteserna grundar sig på valdeltagandeteori och tidigare studier på området som
övervägande föreslår ett negativt samband mellan fenomenen och lyder därmed: 𝐻1 = Högre
ekonomisk ojämlikhet inom en kommun leder till lägre valdeltagande. 𝐻2 = Högre ekonomisk
ojämlikhet mellan kommuner leder till lägre valdeltagande.

1.2 Disposition
Avhandlingen är upplagd så att en presentation av studiens teoretiska referensram behandlas i
till näst i kapitel 2. Kapitlet är indelat i tre huvudkapitel som behandlar bakgrund och
definitioner i kapitel 2.1, valdeltagandeteorier i kapitel 2.2 och teorier som spekulerar i effekten
av inkomstojämlikhet på valdeltagande i kapitel 2.3. Påföljande kapitel 3 behandlar tidigare
forskning på området efter en presentation av relevanta metodologiska distinktioner i kapitel
3.1. Kapitlet särskiljer studiernas utfall i hämmande effekt i kapitel 3.2 och icke-signifikant
effekt i kapitel 3.3, varefter en sammanfattning följer i kapitel 3.4 och avhandlingens hypoteser
presenteras i kapitel 3.5. Avhandlingens forskningsdesign diskuteras i kapitel 4 som delas upp
i källmaterial i kapitel 4.1, metod i kapitel 4.2, operationalisering i kapitel 4.3 och deskriptiv
statistik för analysernas variabler i kapitel 4.4. Analysmetoden med ekonometriska
3

Sofi Granö

specifikationer diskuteras i kapitel 5.1, som avslutas med en presentation av regressionsmodellerna i kapitel 5.2. Resultaten från analyserna presenteras i kapitel 6 som åtföljs av en
diskussion av resultaten i kapitel 7 och en avslutande diskussion i kapitel 8.

2 Studiens referensram
2.1 Bakgrund och definitioner
Åtminstone sedan stormningen av Bastiljen i Paris år 1789 har moderna forskare inom
socialvetenskaper befattat sig med studier som undersöker förhållandet mellan inkomstojämlikhet och politiskt deltagande. Den franska revolutionens krav på större jämlikhet fanns
som idé redan under antiken, men framträdandet av demokratiska nationer under sent 1700-tal
och den industriella revolutionens starkt ojämlika sociala klasser under 1800-talet gav upphov
till nya spekulationer om ojämlikhet i inkomst och politisk aktivitet. De Tocqueville bekymrade
sig över att demokratiskt deltagande skulle ge de lägre klasserna makt att utjämna samhälleliga
ojämlikheter; Marx förutspådde att kapitalismens extrema inkomstskillnader skulle leda till en
proletär revolution och utmynna i kommunism (Brady 2003, 2). Historien har demonstrerat att
så inte har skett, då inkomstskillnaderna på senare tid tydligt ökat. Följande två kapitel redogör
för utvecklingen inom dessa områden både i Finland och resten av världen, där ekonomisk
ojämlikhet diskuteras först och sedan valdeltagande. Kapitlen klargör även den vetenskapliga
relevansen och motiverar valet att studera dessa fenomen.

2.1.1 Ekonomisk ojämlikhet
Inom OECD har ojämlikheten stigit sedan 1980-talet, då den disponibla lönen för inkomsttagare
i den 90:e percentilen (högsta percentilen) var cirka 7 gånger högre än för den tionde percentilen
(lägsta percentilen). År 2010 hade förhållandet ändrat drastiskt, då siffran stigit till 9,5 (Keeley
2015, 32–33). Denna uppgång drivs av en koncentration till toppen av samhället: år 2017 hade
den rikaste procenten i världen 33 procent av de totala tillgångarna på planeten. Finland har sett
en dylik utveckling som världen överlag, illustrerad som ginikoefficient uträknad på disponibel
inkomst i figur 1 på nästa sida. År 1995 var ginikoefficienten för disponibel penninginkomst
4

Sofi Granö

21,4 varefter den med några mindre undantag steg till nivån för år 2015, då den nådde 25,5. Det
bör dock noteras att Finland idag är bland de länder som har den lägsta ojämlikheten i
inkomstdistribution i Europa.
Som exempel hade Finland år 2017 en fördelning av lönepercentilkvot (eng. income quintile
share ratio, 80/20-kvot) på 3,5, jämfört med 5,1 för hela Europeiska unionen (Eurostat 2019).
Med andra ord måste löntagare i den 20:e percentilen arbeta 3,5 år för att åstadkomma lönen
för de i den 80:e percentilen, jämfört med 5,1 år för hela EU. Detta beror bland annat på att
Finland är en universell välfärdsstat med omfattande inkomstutjämnande åtgärder, såsom höga
skatteprocenter och gratis utbildning på alla nivåer (Kvist et al. 2012). Icke desto mindre har
inkomstpolariseringen bland befolkningen i Finland vuxit som följd av att medelklassen krympt
och låg- och medelinkomsttagare fått mindre andelar av de totala inkomsterna. Denna tendens
förutspås bli ännu tydligare i framtiden (Gestrin 2019).

Figur 1. Ginikoefficient, disponibel penninginkomst (exkl. realisationsvinst), 1995–2015.
Källa: Statistikcentralen

Som redan framkommit kan ekonomisk ojämlikhet definieras på olika sätt. Att hitta ett enda
nummer för att beskriva fenomenet är dock inte lätt och många metoder har utvecklats under
åren. Måttet som är mest använd är ginikoefficienten, vars koncept är lättfattlig: siffran 0
representerar ett samhälle där alla har samma inkomst och som därför inte har någon ekonomisk
ojämlikhet, och siffran 1 beskriver ett samhälle där en person har all inkomst och där det därmed
råder total ojämlikhet (Keeley 2015, 22). Detta mått används också för denna avhandling och
definieras närmare i kapitel 4.3.2. Ekonomisk ojämlikhet operationaliseras även ofta som bland
annat kvotfördelningar (såsom 90/10-kvoten eller 80/20-kvoten som diskuterad i föregående
stycke), Theil T-index (spridningen av inkomst mellan geografiska enheter, ex. Lister 2007),
5

Sofi Granö

fattigdomsnivån i ett område (Horn 2011) eller som hushållens relativa inkomst i förhållande
till medianinkomsten i området (Jensen & Jespersen 2017).
I samband med observationen att den ekonomiska ojämlikheten ökar i samhället uttrycks ofta
en oro över konsekvenserna av utvecklingen. Enligt FN:s rapport utgiven 2019 råder det nu
konsensus gällande skadliga följder av en hög nivå av ojämlikhet. Effekten bedöms inverka på
många olika områden både direkt och indirekt, särskilt för social och politisk rättvisa. Agenda
2030:s krav på åtgärder (Förenta nationerna 2019b) för att stävja utvecklingen adresseras till
länders regeringar, civila samhällen och privata sektorer. Uppmaningen är bland annat att
progressiva skattesystem bör förbättras och ledningen i allmänhet enas om omfördelande
åtgärder som explicit tacklar ojämlikhet till fördel för mindre bemedlade (Förenta nationerna
2019a, xxiv, 59) Ojämn resursfördelning och koncentration av tillgångar till toppen av
samhället är i sig oroväckande eftersom det ger upphov till permanenta skillnader i status och
social makt som kan sträcka sig över generationer om det inte jämnas ut med politiska och
ekonomiska verktyg (Ferejohn 2009, 34–37). Detta har konsekvenser för möjligheten att
investera i humankapital, eftersom låginkomstfamiljer i mycket ojämlika länder inte har
tillgång till kvalitetsutbildning, vilket leder till försummad potential och lägre social rörlighet.
Direkta sådana konsekvenser är att färre mindre bemedlade tar examen, kvaliteten på
utbildningen lider och arbetsmöjligheterna för denna grupp minskar (Keeley 2015, 70–72).
Från ett statsvetenskapligt perspektiv är farhågan att ett ekonomiskt ojämlikt samhälle
möjliggör en oproportionerligt stor påverkningsförmåga för ekonomiskt resursstarka grupper
som förmår politiska ledare agera i dessa privilegierades intresse istället för allmänhetens. Detta
är en form av korruption som urholkar demokratiskt styre (Ferejohn 2009, 39–40). Ojämlikhet
har även konsekvenser utöver de för den sociala sammanhållningen. En aspekt är den
omtvistade effekten av ojämlikhet för ekonomisk tillväxt. Vissa ekonomer ser fenomenet som
en nödvändig del av en öppen ekonomi som sporrar investering, medan andra upplever det som
ett hot och en hämmande kraft för tillväxt (Keeley 2015, 64). Ny OECD-forskning tyder dock
på det senare alternativet: ökningen i ojämlikhet mellan åren 1985 och 2005 uppskattas ha
minskat den kumulativa tillväxten i 19 OECD-länder med 4,7 procent under 1990 till 2010
(Keeley 2015, 3).

6

Sofi Granö

Det är oklart varför det finns så mycket ekonomisk ojämlikhet i en modern demokrati. Enligt
den omfördelande teorin borde allmän rösträtt och majoritetsstyre innebära att ett samhälle
karaktäriserat av stor ojämlikhet med stor andel fattiga oundvikligen stöder beskattning av rika
och en allmänt omfördelande politik. Historien har i stort sett motbevisat denna tes (Shapiro
2002, 118–119). Många har varit förbryllade över väljares tendens att rösta emot det egna
intresset och frågan huruvida väljarna förmår göra ett upplyst beslut är ett vitt utforskat ämne.
Enligt McCall och Kenworthy (2009) motsätter sig amerikanare förvisso ojämlikhet och önskar
att ledare ska motverka sådan utveckling, men de är bland annat dåligt informerade, lätt
påverkade av temporära politiska debatter och har svårt att urskilja valmöjligheter som gynnar
deras position (McCall & Kenworthy 2009, 459). En konkurrerande studie av Page och Jacobs
(2009) föreslår däremot att ett antagande om en allmän inkompetens inte har någon grund.
Forskarnas surveyundersökning pekar på att den största delen amerikanare är väl medvetna om
och oroade över den ökande ekonomiska ojämlikheten (Page & Jacobs 2009, 135–136). Det
kan också tänkas att fenomenet inte härstammar från okunskap eller likgiltighet utan är en
demokratisk följd av att medborgare önskar stora inkomstskillnader. Konsensusen bland
forskare verkar dock vara att så inte är fallet; väljare röstar emot omfördelning av andra orsaker
än att de stöder större ojämlikhet (ex. Frank 2004; Bartels 2008 kap. 3; Walsh 2012).
Föregående resonemang begränsar uppkomsten av ojämlikhet till mekanismen för demokratisk
responsivitet; i själva verket har fenomenet grund i många andra faktorer som överlag kan delas
in i ekonomiska och sociala faktorer, samt den direkta effekten av att lönen höjs för de som
tjänar mest. Den mest centrala orsaken är följderna av globaliseringen, som i det här
sammanhanget innebär den process som integrerar den globala ekonomin genom olika flöden
av bland annat teknologi, information, investeringar och handel (Förenta nationerna 2019a,
xxiv, 5). Förändringar i teknologi såsom ökande automatisering påverkar direkt arbetare som
utför manuella jobb. Dessa yrken försvinner och högutbildade arbetare blir mera värdefulla på
samma gång som balansen i förhållandet mellan arbete och kapital förändras så att en större del
av inkomsterna tilldelas ägarna av kapitalet. Den mer populära användningen av aktieoptioner,
lön enligt prestation och den allmänna finansialiseringen bidrar till att den högsta inkomstgruppens löner stiger. En ökning i deltidsjobb och minskande fackföreningsmedlemskap
påverkar också ojämlikhet negativt (Keeley 2015, 41–42). En annan förklaring är att inkomstojämlikheter ofta leder till ojämlika möjligheter på grund av samhällelig diskriminering eller
olika tillgång till utbildning och hälsovård för barn. Sådana omständigheter begränsar mobilitet
för flera generationer och kan göra situationen självuppfyllande (Förenta nationerna 2019a,
7

Sofi Granö

xxiv). Slutligen påverkas utvecklingen av ekonomisk ojämlikhet av regleringar och förändringar i skattesystemet (Ferejohn 2009, 34). Statens roll i sammanhanget är fundamental, och
trenden har överlag gått mot avreglerande politiska åtgärder som minskar omfördelningen i
samhället (Keeley 2015, 42).

2.1.2 Valdeltagande
Som framgår i föregående kapitel finns det skäl för politiska ledare att försöka motverka
inkomstskillnader. Denna avhandling fokuserar dock på minskat valdeltagande som en
potentiell konsekvens. Valdeltagande kan definieras på olika sätt, där en distinktion kan göras
för nivån på vilken deltagandet mäts. I avhandlingen definieras fenomenet både som valdeltagande i riksdagsval (andelen personer som röstat av alla röstberättigade) såsom uppmätt
på kommunnivå och som det självrapporterade röstandet såsom angett i surveyundersökningar
på individnivå. Självrapporterat röstande återger inte det verkliga procenttalet för valdeltagande
och är därmed som mått inte problemfritt. Distinktionen diskuteras mera ingående i kapitel
4.3.1. Detta kapitel ger dock en mera allmän överblick av valdeltagande för länder överlag.
Ökningen i polarisering av inkomstdistribution har skett parallellt med att valdeltagande i
industriländer minskat. Valdeltagandet i dessa länder har varit lågt och avtagande under de
senaste årtionden: i Europa var valdeltagandet cirka 85 procent fram till mitten av 1980-talet,
varefter det sjönk med 10–15 procentenheter. Detta gäller både för väst-, central- och
östeuropeiska länder, även om minskningen delvis kan förklaras av de tio central- och
östeuropeiska ländernas anslutning till EU (Horn 2011, 11).
Finland har upplevt en likadan utveckling i valdeltagande som industriländerna överlag. I
riksdagsvalet år 1962 nådde deltagandet sin höjdpunkt med 85,1 procent och sedan år 1979 har
det alltjämt sjunkit. Den lägsta röstningsprocenten inträffade år 2007 (67,9 procent) och har
sedan dess stigit (70,5 procent år 2011), men befinner sig fortfarande långt under nivån vid
höjdpunktsåren (Statistikcentralen 2019b). Figur 2 på nästa sida illustrerar utvecklingen ända
sedan det första valet år 1908.

8

Sofi Granö

Figur 2. Valdeltagande i finländska riksdagsval, 1908–2015.
Källa: Statistikcentralen

Denna avtagande trend anses oroväckande av flera orsaker. Valdeltagande framställs ofta som
ett mått på demokratins tillstånd i ett land, där ett högt valdeltagande är eftersträvansvärt
(Bengtsson 2008, 45). John Stuart Mills filosofi är ett klassiskt exempel på från detta ideal
avvikande åsikter. Mill (1861, 177) argumenterar emot en utvidgad rösträtt eftersom bestämmanderätten då skulle placeras i händerna på allt sämre informerade klasser och därmed leda
till en ”kollektiv medelmåttighet”. Sidney Verba och Norman H. Nie (1972) anser å andra sidan
att val utgör en väsentlig mekanism för demokratisk teori och politiska system överlag, som de
sammanfattar på följande sätt: ”Through participation the goals of the society are set in a way
that is assumed to maximize the allocation of benefits in a society to match the needs and desires
of the populace.” (Verba & Nie 1972, 4). För att mekanismen ska fungera måste alla väljare
rösta för att utgöra ett representativt sampel. Ett uppenbart problem med ett lägre valdeltagande
och en större klyfta mellan rika och fattiga är att parlamentets sammansättning inte återspeglar
samhällets värderingar (Dalton 2017). Eftersom deltagandet beror på resurser (ex. Verba & Nie
1972, 13) är det ofta de välbärgade som röstar, vilket oundvikligen snedvrider folkviljan och
underminerar det demokratiska systemets legitimitet. Enligt Arend Lijphart (1997, 1) är
utvecklingen så oroväckande att lagar ämnade att stoppa det sjunkande valdeltagandet borde
införas. Sådana vore röstplikt, registreringsregler anpassade efter väljaren, proportionell
representation, valdag under veckoslut och att mindre viktiga val hålls samtidigt som de mest
centrala nationella valen.
I en modern demokrati förekommer dock olika former av politiskt deltagande och även ideal
som inte är kopplade till valhandlingen. Idéer om vad en välmående demokrati kräver av
medborgarna går isär, där en elitdemokratisk syn begränsar rollen närmast till att delta i val (ex.
9

Sofi Granö

Schumpeter 1942). En sådan idealmodell kan även kallas minimalistisk eller valdemokratisk
(Bengtsson 2008, 46, 52). En pluralistisk syn erkänner däremot att rollen kan utvidgas till ett
engagerande i andra typer av handlingar på den politiska arenan (ex. Dahl 1999). En allmän
moderniseringsprocess och nya teknologiska förutsättningar ligger bakom nya former av
politiskt engagemang som reflekterar postmaterialistiska värderingar. Enligt Dalton (2016) har
synen på vad medborgarskap innebär ändrats till fördel för en mera inkluderande definition där
den moderna medborgaren utövar politiskt inflytande på nya sätt. Detta så kallade engagerade
medborgarskap (eng. engaged citizenship) blir allt vanligare och deltagandet innefattar allt från
att kontakta beslutsfattare, delta i demonstrering, använda internetforum och konsumera
politiskt. Motpolen kallas pliktmedborgarskap (eng. duty-based citizenship), som i regel utövas
av äldre generationer och fokuserar på mera traditionella deltagandeformer (Dalton 2016, 5–6,
82). En nedgång i valdeltagandeprocenten kan därmed ses som en följd av de alternativa
påverkningssättens ökade popularitet, vilket bland annat beror på skiftet mellan generationer,
förändringar i levnadsstandard/utbildningsnivå och ökad social diversitet (Dalton 2016, 5). En
annan grundläggande orsak till lägre valdeltagande är försvagad partiidentifikation.
Traditionellt har de västeuropeiska (och särskilt finländska) partisystemen varit nära
sammanbundna med olika samhällsklasser, vilka i sig fungerat som en mobiliserande kraft.
Inom detta system uppvisade grupperna, där de största partierna motsvarade en specifik klass,
ett likadant politiskt beteende. I och med att skiljelinjerna mellan klasserna suddas ut är
klasstillhörighet inte längre en lika mobiliserande faktor (Martikainen, Martikainen & Wass
2005, 647).
Det minskade intresset för valdeltagande till trots kan det representativa styrelseskicket i
Finland idag ändå liknas vid den valdemokratiska modellen, kombinerad med andra metoder
för politiskt inflytande (Bengtsson 2008, 51–52). I Finland är alternativ till valdeltagande ännu
mycket mindre populära: År 2011 uppgav 80,8 procent av respondenterna i European Social
Survey 2012 att de röstade i val, totalt 3,1 procent sade sig vara aktiva i ett politiskt parti eller
en grupp, 18,4 procent hade kontaktat en beslutsfattare, 37,8 procent var aktiva i annan
organisation, 35,4 procent hade gjort medvetna politiska konsumentval och 1,4 procent hade
deltagit i en demonstration (Borgarsdottir Sandelin 2015, 26–40). Även om politisk aktivitet är
ett komplext fenomen som inte kan begränsas till enbart en handling fokuserar många studier
på valdeltagande. En orsak är det jämna politiska inflytande som principen ”en väljare, en röst”
garanterar. Denna anses värdefull eftersom den innebär allmän och lika rösträtt i en demokrati
(Lijphart 1997). Vidare sammanlänkar valdeltagande medborgarna till det demokratiska
10

Sofi Granö

samhället, vilket gör att jämlikhet i valdeltagande är ett mått på ett samhälles sammanhållning
och sociala kapital (Putnam 2000). Valet anses därmed av många ha särskild status som
grundsten i ett välfungerande representativt system och är därmed för denna avhandling ett
tillräckligt mått på politisk aktivitet.

2.2 Valdeltagandeteorier
Denna avhandlings perspektiv bygger på tidigare studier och teori som föreslår att fördelningen
av resurser i ett samhälle måste beaktas när politisk aktivitet studeras. Studier i politiskt
deltagande har i allmänhet fokuserat på andra faktorer än detta perspektiv föreslår. Empiriska
observationer av väljarkårens stabilitet har dock lett till att det utvecklats teorier som snarare än
det individuella rationella valet betonar den sociala omgivningens betydelse för hela
väljargruppens beteende (Bengtsson 2002, 14). I detta kapitel presenteras både traditionella och
mera nutida perspektiv på politiskt deltagande som inte beaktar (det för denna avhandling
centrala perspektivet) resursfördelning, tillsammans med kritiken mot dessa.
Ett klassiskt sätt att förstå väljarbeteende är med hjälp av den samhällsekonomiskt inspirerade
rational choice-modellen, som utgör grunden för många andra deltagandeteorier. Downs (1957)
populariserade idén om att medborgarens beslut att rösta eller avstå från att rösta är ett resultat
av en kalkylering där kostnaderna vägs mot nyttan av handlingen. Väljaren strävar efter att
maximera den individuella nyttan och minimera kostnaderna givet den information de har
tillgång till, ceteris paribus. En rationell väljare röstar därmed på det parti som antas ge större
nytta än de andra partierna (Downs 1957, 36–38). Dessa antaganden kan uttryckas i en ekvation
(1) som beräknar nyttan för en väljare att rösta, där R > 0 innebär att det är rationellt att rösta.
Värdet för R är resultatet av nyttan väljaren får om den prefererade kandidaten vinner (B) gånger
sannolikheten att individens röst är avgörande i valet (P). Detta subtraheras med kostnaden för
handlingen att rösta. Eftersom ekvationen med stor sannolikhet får ett negativt utfall uppstår
från teorin en paradox, då det blir svårt att förklara varför en rationell medborgare skulle rösta
överhuvudtaget. Anledningen till att R i allmänhet antas bli negativt är att P är en mycket liten
siffra på grund av det stora antalet väljare i ett val (exempelvis 10−8 för USA). Om värdet för
B, det vill säga nyttan av att den prefererade kandidaten vinner, inte är mycket stort blir R ett
negativt tal (Riker & Ordeshook 1968, 25–26).

11

Sofi Granö

Mera omfattande modeller baserade på Downs (1957) original har utvecklats i försök att finna
en förklaring till paradoxen. En utvidgad modell (2) beaktar i ekvationen en ”direkt eller social
nytta” som kan ta sig uttryck exempelvis som en känsla av medborgerlig plikt, vilket ytterligare
driver väljarna till att rösta. Nyttan balanserar då kostnaderna och löser således paradoxen
(Riker & Ordeshook 1968, 25–36).1 Specifikationerna uttrycks på följande sätt för individ i
(komplett beskrivning av variabler i fotnot):
𝑅𝑖 = (𝐵𝑖 𝑃𝑖 ) − 𝐶𝑖

(1)

𝑅𝑖 = (𝐵𝑖 𝑃𝑖 ) − 𝐶𝑖 + 𝐷𝑖

(2)

Källa: Riker & Ordeshook 1968, 25–36

Andra rational choice-modeller fokuserar på alternativa sätt att maximera nytta (Ferejohn &
Fiorina 1974) på nytta från ett etiskt perspektiv (Goodin & Roberts 1975) och på nytta från ett
spelteoretiskt perspektiv (Palfrey & Rosenthal 1985). Även med tillskottet av dessa perspektiv
samt den sociala nyttan uttryckt som variabel D i modell (2) anses rational choice ofta
otillräcklig som modell för att förklara valdeltagande. Ett problem uppstår i hur nyttan ska
mätas (Lister 2007, 21). Ett annat problem är att modellen förutsätter att väljare ständigt
evaluerar sin situation och gör en ny rationell kalkyl inför kommande val. Många studier pekar
på att detta inte överensstämmer med verkligheten, bland annat eftersom det kollektiva
synsättets betydelse inom ett samhälle negligeras som faktor för väljarbeteende. Baserat på den
sociala miljö individen tillhör tenderar röstningsbeteendet nämligen följa ett visst mönster som
är specifikt för gruppen, så att beslutet görs på basis av grupptillhörighet istället för genom
rationell nyttomaximeringskalkyl (Campbell et al. 1976).
Icke desto mindre är individualistiska valdeltagandeteorier ofta framgångsrika. Ett sådant
perspektiv är resursmodeller för deltagande som uppmärksammar att deltagandet varierar enligt
social status och styrs av resurser såsom väljarens ekonomi, utbildning och medborgarfärdigheter. Denna modell kallas den socioekonomiska standardmodellen (SES) för deltagande
(Verba & Nie 1972, 13). En utvidgad version presenteras av Brady, Verba och Schlozman
(1995) och särskiljer inom SES-modellen resurser, möjligheter och incentiv för deltagande
1

R: Belöning i nytta som en individuell väljare får från handlingen att rösta.
B: Differentiell nytta som en individuell väljare får av att hens kandidat vinner.
P: Sannolikhet att väljaren kommer att få nyttan B genom att rösta.
C: Kostnad för individen av handlingen att rösta.
D: Direkt nytta/social nytta, ex. medborgerlig plikt, tillfredsställelse från att foga sig till
etiska/politiska/demokratiska normer, social tillfredsställelse från partiidentifikation.

12

Sofi Granö

såsom tid, pengar, sociala nätverk och intresse för politik. Forskarna framhäver även hur viktiga
institutioner som arbete, organisationer och kyrka är för politiskt deltagande (Brady, Verba &
Schlozman 1995). Problemet med en sådan resurscentrerad förklaringsmodell är dock tydlig:
väljare har historiskt sett tillgång till mera resurser än någonsin, men valdeltagande har ändå
minskat. Modellen har också svårigheter när det gäller att förklara varför länder med samma
resursnivå har olika nivåer av deltagande (Lister 2007, 21).
En annan förklaringsmodell för valdeltagande är den psykologiska modellen, som fokuserar på
attityder och psykologiska förklaringsfaktorer såsom politiskt intresse och partitillhörighet.
Detta uppmärksammades tidigt av Almond och Verba (1963), som bland annat betonade
betydelsen av hur den egna politiska kompetensen upplevs. Ett relaterat perspektiv är fokuset
på socialt kapital, vilken har presenterats som en viktig förklarande faktor av Putnam (2002).
Socialisationsmodeller uppmärksammar å sin sida utvecklingsstadiet i väljarvanan och
framhåller en idé om att väljare socialiseras in i ett väljarbeteende (Plutzer 2002);
mobiliseringsmodeller anser att väljarbeteende beror på sociala normer och sanktioner vilka
styr hur väljare går till valurnan (Gerber & Green 2000) och institutionella modeller framhäver
att beteendet formas av institutionerna i ett land, exempelvis så att universella välfärdsstater
uppmuntrar individer till solidaritet och engagemang och därför har högre politiskt deltagande
(Lister 2007).
Alla ansträngningar till trots existerar det inte någon fullständig modell som förklarar politiskt
beteende. Detta är inte är förvånande med tanke på fenomenets komplexitet. I ett försök att
kartlägga deltagandemodeller och sammanfatta de empiriska undersökningar som stöder dessa
utför Smets och van Ham (2013) en makroundersökning bestående av 90 studier i tio toptidskrifter under åren 2000–2010. Studierna är alla utförda på individnivå och mäter valdeltagandet i nationella val med 170 olika oberoende variabler. Forskarna finner att variabler
som konsekvent har signifikant effekt på valdeltagande (i mer än 10 procent av studierna) är
ålder, utbildning, region, tillgång till media, mobilisering i området, om individen tidigare röstat
i val, partiidentifikation, politiskt intresse och politisk kunskap. Variabler som konsekvent inte
hade någon effekt i tio procent eller mera av studierna är kön, ras, position i arbetslivet,
medborgarskap, medlemskap i fackförening, tillit till institutioner och tid mellan val (Smets &
van Ham 2013, 344–345, 356). Inkomstojämlikhet listas därmed inte som en faktor. Forskarna
anser resultatet vara robust för de variabler som inkluderades i en betydande andel av studierna

13

Sofi Granö

men påstår inte att de listade variablerna är de enda faktorerna som bör inkluderas i en
kärnmodell för valdeltagande (Smets & van Ham 2013, 357).

2.3 Teoretisk förankring för hypoteserna
Avhandlingens hypoteser baserar sig på teorier som direkt föreslår att valdeltagandeteorier som
inte beaktar fördelningen av resurser mellan medborgare i ett samhälle när politiskt deltagande
studeras är ofullständiga. Eftersom det teoretiskt sett inte är självklart att nivån av ekonomisk
polarisering i ett land påverkar valdeltagande behandlar detta kapitel teorier som specifikt
stöder antaganden om antingen en positiv (kapitel 2.3.1), relativ (kapitel 2.3.2), negativ (kapitel
2.3.3) eller utjämnande/icke-existerande effekt (kapitel 2.3.4) mellan dessa fenomen.
Litteraturen på området listar i regel tre basteorier kopplade till ämnet: relativ makt-teorin,
konfliktteorin och resursteorin (ex. Solt 2008; Jaime Castillo 2010; Jensen & Jespersen 2017).
Utöver dessa inkluderas andra teorier som anses relevanta.
Resonemanget bakom antagandet om en koppling mellan variablerna där ekonomisk ojämlikhet
föregår valdeltagande i ett kausalt förhållande är, generellt sagt, att en hög nivå av ojämlikhet i
inkomst leder till politiskt missnöje och lägre grad av mobilisering för låginkomstgrupper. Ett
samhälle med mera egalitärt fördelad inkomst skulle således ha högre valdeltagande (Mahler
2002, 138). I litteraturen hittas dock teori och empiri som stöder ett samband mellan variablerna
som går i motsatt kausal riktning, där valdeltagande är den förklarande variabeln (ex. Mahler
2002; Mueller & Stratmann 2003). Motiveringen är att samhällsgrupper med mindre
(ekonomiska) resurser inte är lika politiskt aktiva och därmed oproportionerligt representerade.
Utan den mobilisering som röstning utgör har dessa grupper mindre möjlighet att kräva en sådan
politik som gynnar dem, vilket leder till en mindre egalitär fördelning av inkomst i samhället
(Mahler 2002, 128). Oavsett vilket orsaksförhållande som råder ligger det nära till hands att
anta att den hypotetiska effekten mellan variablerna förstärks, så att stor ojämlikhet leder till
lågt valdeltagande vilket i sin tur ytterligare ökar ojämlikheten till exempel via färre
omfördelande åtgärder (Mahler 2002, 138). Denna avhandling utesluter därmed inte att ett
motsatt orsaksförhållande även kan råda men undersöker inte frågan närmare eftersom fokus
ligger på politiskt deltagande som fenomen. Till näst presenteras teorier som spekulerar i de
hypotetiska utfallen av en ökning i inkomstojämlikhet för valdeltagande. Utfallet för varje teori
presenteras i tabell 1 i slutet av kapitlet.
14

Sofi Granö

2.3.1 Positiv effekt
Konfliktteorin utgör en klassisk rational choice-modell för valdeltagande. Meltzer och Richard
(1981) formulerar en version där fokus ligger på väljarens åsikt om inkomstomfördelande
åtgärder. Antagandet är att en rationell väljare går till valurnan för att skydda sina intressen så
att de rikare inkomstgrupperna röstar emot omfördelande åtgärder och de lägre inkomstgrupperna röstar för sådana. Större ojämlikhet sporrar då låginkomstgrupper till att rösta
eftersom incentiven för att kräva beslutsfattarna på inkomstomfördelande åtgärder stiger,
medan höginkomsttagare försöker dämpa sådana åtgärder. Enligt denna logik får väljare i ett
mera ekonomiskt ojämlikt samhälle relativt mer nytta av att skydda sina intressen genom att gå
och rösta, eftersom mera står på spel (Meltzer & Richard 1981, s. 916). Resultat: Både låg- och
höginkomstgrupper röstar mera. Större ojämlikhet leder till högre valdeltagande.
Ett alternativt perspektiv presenteras av Brady (2003) som utvecklar en mera
samhällsekonomiskt inspirerad modell för effekten av ojämlikhet på deltagande. Den linjära
regressionsekvationen (3) beskriver politisk aktivitet A som en funktion av relativ inkomst R
𝑌

(uträknad från nominell inkomst Y där 𝑅𝑖𝑠𝑡 = 𝑌 𝑖𝑠𝑡 ), inflationsjusterad realinkomst y och loggad
+𝑠𝑡

varians i relativ inkomst LV. Termen e beskriver feltermen för vilken väntevärdet är noll.
Bokstäverna i, s och t står för individ, stat och tid (Brady 2003, 15–19).

𝐴𝑖𝑠𝑡 = 𝑎 + 𝑏1 𝐿𝑜𝑔(𝑅𝑖𝑠𝑡 ) + 𝑏2 𝐿𝑜𝑔(𝑦+𝑠𝑡 ) + 𝑏3 (𝐿𝑉)𝑠𝑡 +

𝑏4 (𝐿𝑉)𝑠𝑡
𝑅𝑖𝑠𝑡

+ 𝑒𝑖𝑠𝑡

(3)

Källa Brady (2003), s. 19

Den politiska aktiviteten är således beroende av resurser och fördelar relaterade till social
struktur (de första två termerna) och ekonomisk ojämlikhet (de två senare termerna). Om b4
(parametern för variabeln som beskriver ojämlikhet) är positiv innebär ekvationen att en ökad
ojämlikhet mobiliserar låginkomstgrupper i förhållande till höginkomstgrupper; om termen är
negativ mobiliseras höginkomstgrupper. Teoretiskt förväntas därmed att en rationell väljare
röstar mera i ett samhälle med hög inkomstojämlikhet. Resultat: Både låg- och
höginkomstgrupper röstar mera. Större ojämlikhet leder till högre valdeltagande.

15

Sofi Granö

2.3.2 Relativ effekt
Horn (2011) spekulerar i effekten av en ökning i inkomstojämlikhet på ett mera traditionellt
statsvetenskapligt sätt med basis i medianväljarteoremet (ex. Downs 1957), där två olika utfall
är möjliga. Grundantagandet i resonemanget är att låg- och höginkomstgrupper kan öka sitt
inflytande om de samarbetar med mittengruppen eftersom en röstmaximerande politiker bör
anta en politik som föredras av mittenväljaren. Låginkomstgruppers position gentemot mitten
samt höginkomstgruppers avstånd till mitten bör därmed beaktas, där höginkomsttagare antas
föredra mindre omfördelning av inkomst och låginkomsttagare mera omfördelning. Ojämlikhet
som består av en ökad inkomst för höginkomsttagare mobiliserar enligt denna teori
låginkomstgrupper. Orsaken är att en större ojämlikhet som utgörs av en ökad inkomst för de
som tjänar mest kommer resultera i att mittengruppens preferenser gällande omfördelning
ligger närmare låginkomstgruppens preferenser än höginkomstgruppens preferenser, vilket gör
att rationella väljare tillhörande mittengruppen kan främja sin position genom att förena sig
med låginkomsttagare för att ställa sig emot höginkomsttagare och kräva mera omfördelning.
Det andra scenariot är att inkomstojämlikhet stiger som följd av att låginkomstgruppers inkomst
minskar i relation till mittengruppen, av vilket teoretiskt sett följer att mitten förenar sig med
höginkomstgruppen. Detta ger då upphov till att låginkomstgruppen röstar mindre (Horn 2011,
16). Resultat: I det första scenariot röstar låginkomstgrupper mera om ojämlikheten beror på
en ökning i inkomst för höginkomstgrupper. Större ojämlikhet leder då till högre valdeltagande.
I det andra scenariot röstar låginkomstgrupper mindre om ojämlikheten beror på en minskad
inkomst för denna grupp i relation till mitten. Större ojämlikhet leder då till lägre
valdeltagande.

2.3.3 Negativ effekt
Enligt Schattschneider (1960) kan inkomstojämlikhetens inverkan på valdeltagande förstås som
en effekt av låginkomstgruppers minskade påverkningsmöjligheter. När medborgare
tillhörande höginkomstgrupper blir rikare i relation till resten av befolkningen har de större
möjligheter att bestämma den politiska agendan genom att använda pengar (i form av ex.
donationer, lobbyverksamhet) för att förstärka sin position så att frågor som är viktiga för
medborgare tillhörande låginkomstgrupper negligeras. Valdeltagande förlorar således sitt värde
då agendan bestäms utanför denna kanal och det är därför i högre grad rationellt för låg16

Sofi Granö

inkomstgrupper att avstå från att rösta överhuvudtaget. Följaktligen röstar även höginkomstgrupper mindre eftersom de kan påverka på andra sätt (Schattschneider 1960, 105–
106). Resultat: Både låg- och höginkomstgrupper röstar mindre. Större ojämlikhet leder till
lägre valdeltagande.
Lister (2007) utformar en teori enligt vilken institutioner formar och påverkar sociala normer i
ett samhälle, vilket i sin tur påverkar individuellt valbeteende. Enligt teorin uppmuntrar
universella välfärdsstater medborgare till solidaritet och engagemang. Dessa har därför större
grad av politiskt deltagande, eftersom det är rationellt för en väljare socialiserad in i sådana
normer att rösta. Mindre statlig inkomstutjämning innebär följaktligen mindre normer som
uppmuntrar till deltagande (Lister 2007, 20). Resultat: Både låg- och höginkomstgrupper röstar
mindre. Större ojämlikhet leder till lägre valdeltagande.
Relativ makt-teorin bidrar med ett annat perspektiv utgående från socialpsykologin. Enligt
Goodin och Dryzek (1980) är politisk och social effektivitet subjektiv, så att politiskt deltagande
är beroende av uppfattningen om den egna möjligheten att påverka. Om det politiska systemet
upplevs belöna individer med mera resurser är det därmed inte rationellt för väljare med mindre
socioekonomiska resurser att delta. Apati är en följd av att väljaren upplever att en viss grupp
människor kan påverka politiken mera än andra och att det egna bidraget inte kommer göra
någon skillnad i ett system som är partiskt gentemot låginkomstgrupper (Goodin & Dryzek
1980, 273–274). Resultat: Låginkomstgrupper röstar mindre. Större ojämlikhet leder till lägre
valdeltagande.
Ett alternativt perspektiv kommer från empirisk forskning om politiska ledares responsivitet
gentemot väljares preferenser. Studier i politisk responsivitet mäter nivån av representation som
olika grupper av väljare upplever i beslutsfattandet, där fokus ofta ligger på individens
ekonomiska resurser. En övervägande del av forskningen indikerar att beslutsfattare är partiska
till fördel för höginkomstgrupper (ex. Gilens 2005; Hayes 2012; Gilens & Page 2014). Med
denna observation som utgångspunkt är det rimligt att anta att en rationell väljare tillhörande
en låginkomstgrupp avstår från att rösta eftersom preferenserna inte registreras hos
beslutsfattare (Gilens 2005). I ett mera ekonomiskt polariserat samhälle förstärks effekten och
som följd röstar låginkomstgrupper i mindre utsträckning i ett mera ojämlikt
samhälle. Resultat: Låginkomstgrupper röstar mindre. Större ojämlikhet leder till lägre
valdeltagande.
17

Sofi Granö

2.3.4 Ingen effekt
Den sista teorin som behandlas är resursteorin såsom framlagd av Brady, Verba och Schlozman
(1995). Politiskt deltagande är beroende av olika former av resurser där väljare med mindre
resurser deltar i mindre utsträckning. Enligt teorin finns det tre potentiella orsaker till att
grupper med mindre resurser inte deltar i val: de passiverade väljarna har exkluderats från
aktiviteten, de har inte intresse för det eller de har inte har möjlighet att delta. Den sistnämnda
orsaken beror endera på brist på pengar, tid eller medborgerliga/politiska kunskaper. I ett mera
ekonomiskt ojämlikt samhälle är det därmed inte rationellt eller möjligt för mindre bemedlade
medborgare att delta i val eftersom de saknar resurser (Brady, Verba & Schlozman 1995, 285).
Resultat: Låginkomstgrupper röstar mindre och höginkomstgrupper röstar mera. Effekterna
tar ut varandra.

2.3.5 Sammanfattning av teorier
Utifrån de åtta teorier som presenterats i föregående kapitel kan större ojämlikhet få tre möjliga
utfall för valdeltagande, ceteris paribus. Dessa sammanfattas i tabell 1 nedan.
Tabell 1. Hypotetiska utfall av ökning i inkomstojämlikhet

Meltzer & Richard
1981
Brady 2003
Horn 2011
Schattschneider
1960
Lister 2007
Goodin & Dryzek
1980
Gilens 2005
Brady, Verba &
Schlozman 1995

U1 Valdeltagande
stimuleras
Alla röstar mera
Alla röstar mera
Lågink. röstar mera
om högink. blir rikare

U2 Valdeltagande
hämmas

U3 Ingen
effekt/utjämning

Lågink. röstar mindre
om lågink. blir fattigare
Alla röstar mindre
Alla röstar mindre
Lågink. röstar mindre
Lågink. röstar mindre
Lågink. röstar mindre,
högink. röstar mera

Utfallen definieras som: U1: ekonomisk ojämlikhet stimulerar valdeltagande, U2: ekonomisk
ojämlikhet hämmar valdeltagande, U3: effekterna tar ut varandra. Utfallen kan vidare bero på
18

Sofi Granö

fyra olika faktorer: låginkomstgrupper röstar mera, låginkomstgrupper röstar mindre,
höginkomstgrupper röstar mera och höginkomstgrupper röstar mindre. En kombination av
dessa är även möjlig, där båda grupperna röstar mera, båda grupperna röstar mindre,
låginkomstgrupper röstar mindre på samma gång som höginkomstgrupper röstar mera, och vice
versa. Av tabell 1 framgår att det andra utfallet (U2) får mest stöd. Utgående från detta är det
rimligt att anta en hypotes som förutspår att ekonomisk ojämlikhet har en hämmande effekt på
valdeltagande. Avhandlingens hypotes grundar sig dock även på tidigare empiriska studier som
redogörs för i nästa kapitel.

3 Tidigare forskning
Som framgår av föregående kapitel finns det i teorin argument som stöder olika hypoteser om
förhållandet mellan ekonomisk ojämlikhet och valdeltagande. Följande kapitel presenterar
tidigare forskning på området, för att konstaterar att det även empiriskt finns mera håll för en
hämmande effekt. Enligt Cancela & Geys (2016, 267) har de flesta studier av detta slag dock
inte hittat ett signifikant samband mellan variablerna; endast 11–14 procent av studierna är
framgångsrika. Baserat på litteraturgranskningen som gjorts för denna avhandling är detta
förvånande. I påföljande kapitel framkommer att en stor mängd studier ändå hävdar signifikanta
resultat. Först diskuteras dock de metodologiska distinktioner som är relevanta för
presentationen av tidigare forskning på området.

3.1 Metodologiska distinktioner
En grundläggande metodologisk distinktion som kommer uppmärksammas för varje studie är
skillnaden mellan så kallade ”inom-observationseffekter” och ”mellan-observationseffekter”
(eng. within-subject effects och between-subject effects) (van de Pol & Wright 2009).
Distinktionen är relevant för skapandet av avhandlingens hypoteser och innebär i korthet att
speciell uppmärksamhet fästs vid hur regressionskoefficienten för en förklaringsvariabel tolkas,
så att effekten av en förklaringsvariabel på en utfallsvariabel som mäter effekten mellan
observationer (som i en tvärsnittsanalys) inte tolkas som att effekten även gäller inom samma
observation (som i en longitudinell analys över tid). En kombination av dessa är naturligtvis
möjlig i studier som använder paneldata, då det i teorin finns möjlighet att skilja mellan de två
19

Sofi Granö

effekterna. De allra flesta tidigare empiriska studier ignorerar dock distinktionen och tillämpar
någon form av poolad regression (där observationerna klumpas tillsammans) eller en regression
som helt enkelt inte särskiljer effekterna (till exempel i en flernivåregression med slumpmässiga
effekter). Att inte beakta åtskillnaden kan leda till att de enskilda effekterna mellan variablerna
döljs eller förvrängs. Ämnet behandlas mera detaljerat i avhandlingens metodkapitel (4.2.4); i
detta skede är det dock viktigt att uppmärksamma att de tidigare studierna på området som
använder den longitudinella aspekten av data (med fixa effekter) rapporterar inomobservationseffekter, medan studier som använder tvärsnittsaspekten av data resulterar i utsagor
om mellan-observationseffekter. Distinktionen är, som senare kommer framgå, även av
avgörande betydelse för påståenden om kausal slutledning. Resonemanget bakom vikten av ett
tydligt åtskiljande redogörs till näst för såsom enligt Best och Wolf (2014, 329–331).
Författarna använder fiktiva data (N = 4, T = 6) för att demonstrera skillnaden mellan en tvärsnittsregression (1), poolad regression (2) och longitudinell regression med fixa effekter (3).
Den beroende variabeln är månadslön i euro och den oberoende variabeln är äktenskap
(dummy). Figur 3 visar att två av personerna är låginkomsttagare som inte gifter sig under
tidsperioden som studeras. De andra två är höginkomsttagare som gifter sig mellan tidpunkterna
T = 3 och T = 4 (Best & Wolf 2014, 329–330).

Figur 3. Jämförelse av tre regressionsmetoder: effekten
av äktenskap på löner. Fiktiva data för fyra personer.
Källa: Best & Wolf 2014, 330
20

Sofi Granö

Data är konstruerad så att äktenskap ger en löneökning på 500 euro, vilket innebär att den riktiga
kausala effekten av äktenskap på lön är 500 euro. Därtill är det höginkomsttagarna som gifter
sig: data innehåller alltså en bias till följd av självselektion (eng. self-selection bias).
Konsekvensen är att data präglas av heterogenitet som är specifik för personerna (Best & Wolf
2014, 329–330).
För att utreda hur äktenskap påverkar lönen för personerna tillämpar forskarna först en
tvärsnittsregression (1) vid tidpunkt T = 4. Resultaten av alla tre regressioner illustreras i tabell
2 nedan. Eftersom regressionskoefficienten av en dummyvariabel är skillnaden mellan
gruppmedelvärden estimeras tvärsnittseffekten till plus 2500 euro. Detta estimat är en tydlig
överskattning, vilket även framgår av figur 3 där effekten kan uppskattas till cirka 500 euro.
Skevheten för tvärsnittsestimatet beror på att data innehåller personspecifik heterogenitet
eftersom feltermen för de enskilda individerna korrelerar med äktenskapsvariabeln. En mellanobservationsanalys av denna typ ger korrekta estimat endast om homogenitet gäller, det vill
säga om personerna (eller också kommunerna, som i avhandlingens fall) som jämförs inte har
andra relevanta egenskaper som skiljer sig åt mellan dem (utom den oberoende variabeln). Detta
antagande håller ofta inte i socialvetenskapliga studier. Enheter skiljer sig i så många aspekter
att det inte är möjligt att kontrollera för dessa, vilket leder till bias i resultaten (Best & Wolf
2014, 330).
Tabell 2. Jämförelse av tre regressionsmetoder: effekten av äktenskap på löner
(1)
Tvärsnittsregression
(mellanobservationseffekt)

(2)
Poolad regression
(effekterna
särskiljs inte)

(3)
Longitudinell
regression med fixa
effekter (inomobservationseffekt)

2500
1500

1833
2167

500
-

4
4

4
24

2
12

Äktenskap
Konstant
Antal personer
Antal observationer
för varje person

Källa: Best & Wolf 2014, 331
Ett alternativt sätt att estimera effekten är att utföra en tvärsnittsregression med ”poolad” (eng.
pooled) data (2) för att använda alla 24 observationer som är tillgängliga. Effekten av äktenskap
på lön med denna metod är plus 1833 euro, som igen är en stark överskattning. Orsaken till
21

Sofi Granö

skevheten är densamma: det finns oobserverad heterogenitet för individerna. Effekten är dock
närmare det sanna värdet (1833 är närmare 500 än 2500), vilket beror på att en poolad regression
använder sig av både tvärsnitts- och longitudinell variation i data. Anledningen till att den
riktiga effekten inte uppmäts är dock igen att variationen mellan personerna är kontaminerad
av självselektionsbias. Estimeringstekniker som använder sig av denna, endera helt och hållet
eller delvis, kommer därför vara felaktiga. För att erhålla ett representativt estimat måste
regressionsmodellen baseras endast på inom-observationsvariation (givet att denna variation är
exogen). Genom att tillämpa en longitudinell regression med fixa effekter (3) erhålls denna
riktiga kausala effekt (500 euro) av äktenskapsvariabeln på lönen eftersom modellen, som
enbart baseras på variation inom enheterna, inte längre blir skev till följd av personspecifik
oobserverad heterogenitet (Best & Wolf 2014, 330–331).
Härnäst presenteras urvalet av tidigare forskning, uppdelade i hämmande effekt och ickesignifikant effekt. Kapitlet avslutas med en sammanfattning och presentation av hypoteser.
Uppdelningen har gjorts enligt hur forskarna själva rapporterat sina resultat, även om denna
avhandlings kritik av studierna gör att resultaten tolkas på annat sätt. Metodologiska
distinktioner som ännu kan nämnas är att förhållandet mellan ekonomisk ojämlikhet och
valdeltagande kan studeras endera internationellt eller subnationellt. Avhandlingens analys är
en subnationell studie mellan kommuner men kommande kapitel behandlar även internationella
studier, eftersom en komparativ studie på internationell nivå kan eliminera institutionella
faktorer kopplade till ett lands politiska system, ekonomi, kultur och andra landspecifika
egenskaper. Exempel på sådana skillnader är obligatorisk röstning, bikameralism och
proportionellt valsystem, vilka alla ökar valdeltagandet. Rika och befolkningsrika länder har å
andra sidan lägre valdeltagandesiffror (Schäfer & Schwander 2019, 5–7).
Studier på området behandlar nästan uteslutande situationen för industriländer. Undantaget är
ett fåtal studier som påstår att det inte finns något samband mellan variablerna, vilka presenteras
i kapitel 3.3 (Stockemer & Scruggs 2012; Stockemer & Parent 2014). Litteraturen domineras
särskilt av nordamerikanska studier, vars situation är unik eftersom landet med god marginal
har den mest ojämlika fördelningen av inkomst och det lägsta valdeltagandet bland större
industriländer. En balans har försökt uppnås mellan globala, europeiska, amerikanska och
subnationella studier.

22

Sofi Granö

3.2 Hämmande effekt
Den första studien som undersöker hur ekonomisk ojämlikhet påverkar valdeltagande är
Goodin och Dryzeks analys från 1980. Forskarna utför en tvärsnittsstudie med 38 demokratier
från år 1957 och en korrelationsanalys med 42 nordamerikanska storstadsområden från 1964.
Den första analysen utreder hur bruttonationalprodukt per capita och ginikoefficient
(spridningen av inkomst på individuell eller hushållsnivå) påverkar valdeltagande mellan
länder. Resultaten visar att det finns ett signifikant negativt samband mellan valdeltagande och
ekonomisk ojämlikhet operationaliserad som ginikoefficient. Den andra analysen visar en
konsekvent signifikant korrelation mellan ekonomisk ojämlikhet och valdeltagande mellan
amerikanska delstater, både på individ- och distriktsnivå (Goodin & Dryzek 1980, 283–288).
Forskarna har dock inte inkluderat institutionella kontrollvariabler som kan förklara variationen
mellan länder i den första analysen, vilket skadar resultatens trovärdighet. En korrelationsanalys
berättar dessutom inget om orsakssambandet mellan variablerna.
En mera nutida analys är Solts studie från 2008. Forskaren använder ginikoefficient och
inkomst som oberoende variabler och politiskt intresse, politisk diskussion och valdeltagande
som beroende variabler när sambandet undersöks på individnivå i en internationell
flernivåstudie med 22 demokratiska ”övre medel”- och höginkomstländer. Mätt på detta sätt
hämmar ekonomisk ojämlikhet politiskt deltagande när ginikoefficienten ökar. Studien lider
dock av det stora antalet kontrollvariabler (19) som inkluderats i analysen; resultatet blir i
praktiken statistiskt betydelselöst. Solt tar sig an utmaningen igen två år senare (2010) där data
från 144 guvernörsval i USA över tre olika år används i en flernivåanalys. Effekten av
inkomstojämlikhet på valdeltagande är signifikant på 5-procentsnivån. Studien skiljer dock inte
inom-observationseffekter från mellan-observationseffekter, vilket tillåter risken att den
egentliga effekten mellan variablerna döljs (se figur 4 i avhandlingen, s. 38).
Horn (2011) undersöker fenomenet inom de europeiska gränserna. I tvärsnittsanalysen används
surveydata från European Election Study 2009 för alla EU-länder med fyra mått på ekonomisk
ojämlikhet i olika regressionsmodeller, som inkluderar kontrollvariabler både på nationell nivå
och individnivå. Resultaten visar att ekonomisk ojämlikhet associeras med lägre valdeltagande
i nationella val mellan de europeiska länderna, även om effekten är svag: resultaten når
statistiskt signifikant nivå endast i två av de femton huvudsakliga modellerna. Horn anser ändå
att studien bekräftar en negativ effekt mellan variablerna. Seebers (2011) studie från samma år
23

Sofi Granö

bestyrker Horns resultat. Forskaren använder samma data i en flernivåanalys och konkluderar
att högre inkomstojämlikhet mellan länder innebär lägre valdeltagande på makronivå.
Resultatet är signifikant på 1-procentsnivån.
En annan studie är Listers (2007) analys på nationell nivå som omfattar ett antal industriländer
med olika nivåer av universell välfärd under åren 1963 till 1993. Ojämlikhet operationaliseras
som Theil T-index (spridningen av inkomst mellan geografiska enheter) uträknad från
hushållens inkomster. Institutionella kontrollvariabler inkluderas i modellen. Analysen visar att
det finns ett signifikant samband (p = 0,0313) mellan ekonomisk ojämlikhet och valdeltagande
när ginikoefficienten ökar från ett land till ett annat (Lister 2007, 31). Eftersom regressionen är
poolad ignoreras dock tidsserieaspekten av studiens paneldata, vilket är beklagligt eftersom
mycket information och analyspotential går om intet. Metodologiskt kan studien även kritiseras
för att kontrollvariablerna är högt korrelerade och så gott som konstanta mellan länderna. Detta
uppmärksammas av Arzheimer (2008), som anser att det hittills saknas bevis för påståendet om
ett samband mellan ojämlikhet och valdeltagande.
Jensen och Jespersen (2017) utför en internationell undersökning baserat på surveydata för de
europeiska länderna under åren 2002–2010. Studien tar hänsyn till väljarens relativa inkomst
så att ojämlikhet inte endast innebär avståndet från perfekt jämlikhet på lorenzkurvan för
befolkningen i sin helhet, utan även beaktar individens relativa position i landets
inkomstdistribution. Denna oberoende variabel beräknas som avståndet till inkomstkvintilsmedianen baserat på individens placering i kvintilen. Ojämlikhet operationaliseras även som
ginikoefficient och modellerna kontrollerar för effekter både på individ- och nationsnivå i fem
olika modeller (poolad logitmodell, flernivåmodell och kombinationer av samma logitmodell
med olika interaktionseffekter). Resultaten för variabeln som mäter relativ ojämlikhet uppnår
statistiskt signifikant nivå i fyra av fem modeller (Jensen & Jespersen 2017, supplementary
material). Effekten är dock positiv, vilket är oväntat. Även effekten av ginikoefficienten är
konsekvent positiv, men signifikant endast i två av fem modeller. Baserat på resultaten från
delen av analysen som studerar interaktionstermer mellan ginikoefficienten (och BNP per
capita) och relativ inkomst drar forskarna ändå slutsatsen att utfallet stöder argumentet att
ekonomisk ojämlikhet överlag hämmar individens benägenhet att rösta. Studien är problematisk
bland annat eftersom de motstridiga resultaten inte rapporteras skilt. Eftersom modellerna är
poolade går det heller inte att skilja inom- och mellan-observationseffekter även om data tillåter
en sådan distinktion.
24

Sofi Granö

En forskare som på liknande sätt beaktar relativ inkomst i analysen, operationaliserad som
inkomstandel mellan kvintiler, är Jaime Castillo (2010). Forskaren använder surveydata från 23
OECD länder i en flernivåanalys för år 2009. Resultaten visar att ekonomisk ojämlikhet
operationaliserad som ginikoefficient har en negativ effekt på valdeltagande mellan länder.
Resultatet är dock signifikant endast på 10-procentsnivån. Mätt som P90/P50-förhållande (det
vill säga inkomsten för de som tjänar i 90-percentilen jämfört med de som tjänar i 50percentilen) är effekten negativ och signifikant på samma nivå. Detta tolkas som att ett land
med högre ekonomisk ojämlikhet mellan väljare tillhörande medianinkomstgruppen och väljare
som tillhör den högsta inkomstgruppen hämmar valdeltagande jämfört med ett land som har
lägre ojämlikhet mellan dessa grupper. Mätt som P50/P10 (ojämlikhet mellan mediangruppen
och låginkomstgruppen) är effekten däremot positiv och icke-signifikant (Jaime Castillo 2010,
22). Resultaten är därmed oenhetliga även om ett vagt negativt samband kan konstateras.
Galbraith och Hales (2008) studie undersöker förhållandet inom USA, där ekologiska data
används för amerikanska delstater under åren 1980–2004 både i tvärsnitts- och fixa effekter(longitudinella) analyser. Studien är därmed unik eftersom den beaktar distinktionen för inomoch mellan-observationseffekter. Tvärsnittsstudien för år 2000 visar att effekten av ginikoefficienten är negativ men icke-signifikant. När sambandet undersöks i en fixa effektermodell (det vill säga inom de enskilda delstaterna för perioden 1980–2004) är koefficienten
dock signifikant (p = 0,0022). Kontrollvariabler som inkluderas är ras, inkomst och
urbant/ruralt område. Därmed har en statistiskt signifikant inom-observationseffekt hittats, men
inte en mellan-observationseffekt. När resultaten från fixa effekter-modellen granskas närmare
hittas dock följande oväntade egenskaper: p-värdet når inte signifikant nivå för de tre nämnda
kontrollvariablerna och modellens förklaringskraft är väldigt hög (R² = 0,9034). Båda dessa
tyder på problem med modellen. Effekten av studiens kontrollvariabler ras, inkomst och mått
för urbant/ruralt område på valdeltagande är alla etablerade inom statsvetenskapen, där
områden med högre nivå av vita, höginkomstgrupper och urbana områden har en positiv effekt
på valdeltagande (ex. Cancela & Geys 2016). Galbraith och Hales (2008) studie överensstämmer inte med detta; resultaten indikerar istället att områden med stort antal vita och
metropolområden har en negativ (men icke-signifikant) effekt på valdeltagande. Det höga pvärdet för variabeln som mäter inkomst är också överraskande (p = 0,6110).
Schäfer och Schwander (2019) bidrar med den nyaste och mest omfattande studien på området
som undersöker effekten både på internationell och subnationell nivå. Studiens metoddesign
25

Sofi Granö

liknar denna avhandlings tillvägagångssätt, då analyser på två olika aggregeringsnivåer
tillämpas. Den första analysen undersöker förhållandet för 21 högt demokratiskt utvecklade
OECD länder under åren 1980–2014. Forskarna använder två olika mått på ojämlikhet:
ginikoefficient och Theil index. Ett antal institutionella, elektorala och ekonomiska kontrollvariabler tas med i sju olika ekonometriska modeller (Schäfer & Schwander 2019, 5, 7).
Forskarna uppskattar att random effects-modellen (RE) är mest lämplig för datastrukturen
eftersom den tillåter att både tidskonstanta och tidsvarierande variabler inkluderas i modellen.
Resten av specifikationerna används för att testa resultatens robusthet.2 Analysen visar att
effekten är konsekvent negativ och signifikant på 5-procentsnivån i alla modeller utom
PCSE_LDV-modellen för gini-analysen, där p-värdet endast når 10-procentsnivån (Schäfer &
Schwander 2019, 6–7). Flera statistiska och metodologiska anmärkningar kan göras.
Analyserna gör tyvärr återigen ingen distinktion mellan inom- och mellan-observationseffekterna: alla specifikationer använder sig av båda dessa till varierande grad, beroende på
strukturen i data. De flesta modellerna som uppskattas är poolade, vilket ignorerar väsentlig
variation i data. RE-modellerna tillämpar inte klusterkorrigerade standardfel; ett misstag som
riskerar ge missvisande resultat gällande signifikansnivå och storleken på standardfelen. Detta
har korrigerats i DRIS-, PCSE- och PCSE_LDV-modellerna men eftersom dessa modeller är
poolade är de inte lika lämpliga att använda för paneldata. Modellerna kontrollerar dessutom
inte för tidstrenden, vilket gör att effekten av ekonomisk ojämlikhet kan överskattas ordentligt
då valdeltagande överlag har sjunkit inom de studerade länderna.
Schäfer och Schwanders andra analys är en granskning av läget i Tyskland. Data kommer från
402 administrativa distrikt under sex federala val mellan åren 1998–2017. Kontrollvariabler
som mäter inkomst, distans mellan första och andra partiet, befolkningsstorlek och en öst/västdummy inkluderas. Ekonomisk ojämlikhet operationaliseras som en normaliserad skillnad i den
genomsnittliga inkomsten på distriktsnivå i förhållande till det nationella genomsnittet. Det bör
poängteras att ett sådant mått inte beskriver ojämlikhet i inkomst på individnivå inom ett
område; istället ger det en bild av områdets relativa position i förhållande till ekonomin på
nationell nivå. Resultaten från analyserna, som tillämpar samma sex modeller som i studien
2

Modellerna som tillämpas är: RE: random effects modell, RE_yfe: random effects modell med årsfixa effekter,
BOOT: upprepad OLS (samplade observationer 200 gånger), DRIS: OLS med Driscoll och Kraay standardfel,
PCSE: OLS med panelkorrigerade standardfel, MLM: Linjär flernivåanalys, observationer klustrade inom
länder, PCSE_LDV: OLS med panelkorrigerade standardfel och ”lagged” beroende variabel (Schäfer &
Schwander 2019, supplementary material).

26

Sofi Granö

ovan, når en signifikans på den konventionella 5-procentsnivån och effekten förstärks med åren
(Schäfer & Schwander 2019, 8–13). Samma metodologiska kritik kan dock riktas mot denna
analys som mot den förra. Det kan dessutom argumenteras att metoden inte fångar vad
forskarna vill undersöka eftersom resultaten endast kan berätta något om situationen på
interregional nivå och inte på inom-distriktsnivå. Schäfer och Schwander försöker överkomma
detta problem genom att hänvisa till studier som föreslår att regionala skillnader spelar en
väsentlig roll i ojämlikt distribuerande av resurser på makronivå (Schäfer & Schwander 2019,
9). Eftersom den oberoende variabeln är ett mått på ekonomisk välfärd mellan distrikt som inte
beaktar individens situation i förhållande till andra väljare inom en valkrets är den dock föga
lämplig som operationalisering av ekonomisk ojämlikhet. Detta skulle förutsätta att väljaren är
medveten om distriktets ekonomiska position i förhållande till resten av landet, vilket verkar
orealistiskt.

3.3 Icke-signifikant effekt
En forskare som inte hittar någon mätbar koppling mellan de studerade variablerna är Mahler
(2002), vars analys omfattar subnationella enheter i en internationell tvärsnittsanalys från sent
1980-tal till mitten av 1990-tal (tidpunkt för mätningen skiljer sig mellan länder). Mahler
använder data från Luxembourg Income Study (LIS: Wave III) för 12 industriländer för att
studera hur valdeltagande påverkar ekonomisk ojämlikhet. I regressionen inkluderas
kontrollvariabler som beaktar om landet har obligatorisk registrering för väljare och vilket
valsystem som tillämpas. Resultatet visar att ekonomisk ojämlikhet mätt som P90/P10förhållande har en icke-signifikant effekt (p = 0,786) på valdeltagande när analysen utförs som
en trestegs-minstakvadratregression (Mahler 2002, 139). På grund av analysens tvärsnittsegenskap är det icke-existerande sambandet dock endast deskriptivt.
Stockemer och Scruggs (2012) studie bestyrker Mahlers resultat. Forskarna studerar 550
demokratiska val i västerländska och icke-västerländska länder mellan åren 1970–2010.
Ojämlikhet operationaliseras som ginikoefficient och relevanta institutionella, socioekonomiska och kontextuella kontrollvariabler inkluderas i sju olika modeller. Resultatet visar
ett konsekvent (negativt) icke-signifikant samband mellan ginikoefficient och valdeltagande för
västerländska demokratier. Den andra analysen tillämpar samma metod men för ett bredare
urval av demokratiska val i 101 olika länder från hela världen. I samtliga modeller är sambandet
27

Sofi Granö

igen icke-signifikant, varav en är positiv och tre är negativa. Analyserna tar hänsyn till
flernivåstrukturen i data men skiljer inte inom-observationseffekter från mellan-observationseffekter.
Stockemer och Parent (2014) bidrar med en liknande studie som använder ett sampel av 161
presidentval från 79 västerländska och icke-västerländska länder för tidsperioden 1990–2010.
Länderna tillämpar politiska system med presidentialism eller semi-presidentialism. Analysen
använder samma kontrollvariabler som Stockemer och Scruggs (2012) studie ovan. Det
predikterade sambandet är statistiskt icke-signifikant i två olika modeller, dock med en svag
positiv lutning. Utom att ignorera den potentiella diskrepansen mellan de longitudinella och
tvärsnittseffekterna i data kontrollerar analysen inte heller för tidstrenden, vilket kan ge upphov
till skevhet i resultaten.

3.4 Sammanfattning av tidigare forskning
Studier på området har som synes inte hittat konsekventa resultat när det gäller sambandet
mellan de studerade variablerna. Detta är inte förvånande eftersom studierna som redogjorts för
varierar stort i empirisk tillämpning, forskningsobjekt, tidsperiod, datamaterial och kontrollvariabler. Resultaten har sammanfattats i tabell 3 nedan, indelade i de studier som hävdar en
hämmande effekt och de som hittat en icke-signifikant effekt. Studierna här därtill skilts åt i
analyser med inom- och mellan-observationseffekter samt de som inte gör en distinktion mellan
dessa.
Tabell 3. Utfall av ökning i inkomstojämlikhet enligt tidigare empiriska studier
Inom-observationseffekt
Mellan-observationseffekt

Ingen distinktion mellan effekter

U2 Valdeltagande hämmas
Galbraith & Hale 2008
Goodin & Dryzek 1980
Lister 2007
Jaime Castillo 2010
Horn 2011
Solt 2008
Solt 2010
Seeber 2011
Jensen & Jespersen 2017
Schäfer & Schwander 2019

28

U3 Ingen effekt
Galbraith & Hale 2008
Mahler 2002

Stockemer & Scruggs 2012
Stockemer & Parent 2014

Sofi Granö

Det är tydligt att U2 får mera stöd även från empirin: tio av fjorton studier hävdar att ekonomisk
ojämlikhet hämmar valdeltagande. Vad gäller studier som mäter inom-observationseffekter
stöds U2 av en studie; för mellan-observationseffekter är motsvarande siffra fyra. U3 stöds av
två studier med mellan-observationseffekter. Det bör dock igen poängteras att studiernas
resultat blivit indelade enligt hur respektive forskare/författare uppgett dem; det vill säga inte
såsom forskarnas resultat i denna avhandling nödvändigtvis tolkats.

3.5 Hypoteser
Baserat på den teori som redogjorts för i kapitel 2.3 och de empiriska studier som presenterats
i detta kapitel är det nu möjligt att forma hypoteser om sambandet mellan ekonomisk ojämlikhet
och valdeltagande i Finland. Som konstaterat i kapitel 2.3.5 (sammanfattning av teorier) finns
det mest belägg för U2, det vill säga att en högre grad av ekonomisk ojämlikhet hämmar
valdeltagandet inom ett område. Detta utfall stöds av fem av nio teorier som redogjorts för,
jämfört med endast tre av nio som talar för att valdeltagandet stimuleras av en ökad ekonomisk
ojämlikhet. En teori förutspår att effekten jämnas ut.
Vad gäller den tidigare forskningen (som sammanfattas i kapitel 3.4) är resultaten inte lika
entydiga. När ingen distinktion görs mellan inom- och mellan-observationseffekter får U2 igen
mest stöd. Eftersom en position som ignorerar denna åtskillnad dock inte är relevant på grund
av risken för att den riktiga effekten mellan variablerna döljs och på grund av ansatsen att skilja
mellan studier som kan hävda kausala samband (modeller med fixa effekter) och studier som
är oförmögna till detta (tvärsnittsanalyser) tolkas utfallen separat för kategorierna.
Den enda studien som analyserar inom-observationseffekter hittar ett negativt samband mellan
variablerna. Av de sex studier som behandlar mellan-observationseffekter rapporterar fyra en
negativ effekt. Därmed är det rimligt att anta att sambandet mellan ekonomisk ojämlikhet och
valdeltagande både inom och mellan kommuner är negativt.
Som konstaterat i kapitel 3.1 är kravet för korrekt estimering av en OLS-modell att homogenitet
för variablerna gäller; ett antagande som ofta inte är realistiskt i socialvetenskapliga studier.
Eftersom en mellan-observationsanalys inte har samma möjlighet att beakta oobserverad
heterogenitet i variablerna (exempelvis till följd av självselektion) kan effekten av en oberoende
29

Sofi Granö

variabel överskattas rejält (Best & Wolf 2014, 330, 345). Av denna orsak förväntas vidare att
en estimerad inom-observationseffekt är mindre än en mellan-observationseffekt. Detta
antagande kommer dock inte testas statistiskt. Det bör även poängteras att en inomobservationsmodell rapporterar en effekt efter att behandlingen som undersöks inträffat, vilket
gör att dessa modellers anspråk på kausal slutledning är mera trovärdiga (diskuteras i kapitel
4.2.2). Modeller som endast (eller bara till viss del) använder mellan-observationsvariation kan
inte på samma sätt hävda att sambanden som hittas är kausala; de är endast deskriptiva (Best &
Wolf 2014, 347, 352–353).
För att svara på den övergripande forskningsfrågan ”Finns det ett generellt samband mellan
ekonomisk ojämlikhet och valdeltagandet i finska kommuner?” ställs därmed följande
hypoteser upp:
𝐻1 = Högre ekonomisk ojämlikhet inom en kommun leder till lägre valdeltagande.
𝐻2 = Högre ekonomisk ojämlikhet mellan kommuner leder till lägre valdeltagande.

4 Forskningsdesign
I denna avhandling tillämpas modeller med fixa effekter för analysen på kommunnivå och en
flernivåanalys med slumpmässiga effekter på individnivå som skiljer mellan så kallade inomobservationseffekter och mellan-observationseffekter (van de Pol & Wright 2009). Metoderna
redogörs för i kapitel 4.2.
För avhandlingens syfte har inkluderandet av analyser på två olika aggregeringsnivåer bedömts
ge studien robusthet och nyans som annars inte skulle vara möjlig. Genom att undersöka
sambandet på olika aggregeringsnivåer undviks dessutom risken att generalisera en korrelation
som hittas på en nivå till en annan. Tendensen att dra slutsatser om individer utgående från
aggregerade data kallas ekologiska felslut: “Om felaktiga slutsatser dras på grundval av
ekologiska data [aggregerade data] blir ekologiska felslut eller bias följden. Bias (snedvridning
eller systematiskt fel) uppstår för att sambandet som observeras mellan variabler på gruppnivå
inte nödvändigtvis är detsamma som sambandet på individnivå.” (Bonita, Beaglehole &
Kjellström

2010,

72).

Eftersom

uppgifter
30

om

ekonomisk

ojämlikhet

och

Sofi Granö

valdeltagande/röstbeteende är tillgänglig både på individ- och kommunnivå kan detta problem
undvikas. Statistiken på kommunnivå är färdigt aggregerad vilket utesluter möjligheten att
koppla uppgifter som samlats in tillbaka till enskilda individer. En stor del av teorierna som
stöder hypotesen befinner sig dock på individnivå, vilket gör det lockande att återkomma till
individen för att dra slutsatser på denna nivå. Ett alternativ är att studera sambandet endast på
individnivå. Detta är å sin sida problematiskt eftersom måttet på valdeltagande är självrapporterat röstande, vilket inte speglar den riktiga röstningsaktiviteten. Därmed utförs analyser
på två olika aggregeringsnivåer för att undvika ekologiska felslut och för att förstärka de resultat
som hittas i studien. Avhandlingens fokus ligger dock inte på att undersöka förhållandet mellan
samband som hittas på aggregerad nivå jämfört med samband på individnivå.
Genom att välja Finland och situationen inom landets gränser som forskningsobjekt är
förhoppningen att det eventuella samband som hittas tolkas i kontexten för landets position som
ett relativt (ekonomiskt) jämlikt land. Om ett samband konstateras i ett jämlikt samhälle kan en
större effekt i mera ojämlika länder förväntas. Valet att studera Finland motiveras även med att
det inte finns tidigare nationell forskning på området, vilket kan framhäva resultatens
samhälleliga relevans. Till näst presenteras källmaterial, metod, variablernas operationalisering
och deskriptiv statistik.

4.1 Källmaterial
Data som används i avhandlingens analys på kommunnivå är ett totalurval från THL:s
webbplats sotkanet.fi och Statistikcentralens databaser. Statistikcentralen är en finländsk
myndighet som grundats för statistikföring (Statistikcentralen 2019c). Informationstjänsten
Sotkanet är Institutet för hälsa och välfärds indikatorbank som innehåller information om den
finländska befolkningens hälsa och välfärd i alla kommuner. Data är tillgängliga från och med
år 1990 enligt den senaste kommunindelningen (Sotkanet 2019a). Uppgifter för sådana
kommuner som slagits samman ingår alltså i den nya sammanslagna kommunen och antalet
kommuner hålls därför konstant. Urvalet utgörs av 311 kommuner, vilket summerar till 1866
observationer. Av dessa fattas tre (se kapitel 4.4.1 för detaljer), så att det slutliga antalet
observationer är 1863. Eftersom detta är ett väldigt litet bortfall (cirka 0,16 procent av det totala
urvalet) är det inte ett problem för analysen.

31

Sofi Granö

För analysen på individnivå används data från Finlands nationella valundersökningar (FNES).
Datasetet består av kombinerade data med harmoniserade variabler för åren 2003–2015. FNES
har även utförts för tidigare år än 2003, vilket i teorin möjliggör att samma tidsperiod undersöks
på individnivå och kommunnivå. Kombinerade data som innehåller mellan valåren jämförbara
variabler är dock endast tillgängliga för perioden 2003–2015. Av denna orsak har materialet
begränsats till nämnda tidsperiod. Surveymaterialet finns tillgänglig på det finska dataarkivet
Ailas hemsida (Finnish Social Science Data Archive 2020). Genom att samla in uppgifter i form
av besöksintervjuer med cirka 1200–1600 respondenter per år ger valundersökningarna en
översikt över finländska väljares beteende och attityder (Isotalo et al. 2019, 5). I data fattas dock
uppgifter om hemkommunsnummer, vilket åtgärdas genom att utgående från respondenternas
ID spåra numret i de enskilda dataseten. Uppgifter om hemkommun fattas för 52 observationer
och 23 observationer saknar information om huruvida respondenten röstade i senaste val.
Vidare uppger 431 observationer inte respondentens inkomstgrupp, vilket gör att bortfallet
uppgår till totalt 9,1 procent då 5071 av 5577 observationer återstår. Detta bortfall är inte av
avgörande betydelse för analysen och risken att bortfallet är systematiskt och snedvrider
resultaten är liten.
Distinktionen i utförandet av analyser baserade på data från olika former av urvalsprocedurer
kan påpekas. Eftersom data på kommunnivå utgör ett totalurval till skillnad från data på
individnivå som är ett sampel från den finländska populationen för respektive valår bör
resultaten egentligen inte tolkas på samma sätt. Detta betyder att ett signifikanstest uttryckt
exempelvis som p-värde i teorin är betydelselöst då betavärdet för en variabel inte är ett estimat
utan det sanna värdet för populationen. I avhandlingen antas ändå att resultaten av analyserna
på kommunnivå kan tolkas som ett sampel från en större population om sambandet ämnas
generaliseras till andra sammanhang (dock inte utanför Finland), till exempel till andra
tidsperioder än de som undersöks i studien.

4.2 Metod
4.2.1 Paneldata och multikollinearitet
I allmänhet finns tre olika typer av data tillgängliga för statistisk analys, som möjliggör
användandet av olika metoder. Dessa är tvärsnittsdata, tidsseriedata och paneldata. För
32

Sofi Granö

tvärsnittsdata gäller att värden för en eller flera variabler samlas in för flera olika grupper vid
en viss tidpunkt, medan tidsseriedata följer studieobjekten över en tidsperiod. Paneldata
kombinerar dessa genom att följa observationer för tvärsnittsgrupper över en bestämd tid
(Gujarati & Porter 2009, 591). Avhandlingen tillämpar analystekniker som kräver data på denna
sistnämnda nivå. Det finns många fördelar med ett sådant tillvägagångssätt. Till näst redogörs
för några sådana utgående från Baltagi (2005), där avhandlingens egna forskningsfråga används
som exempel.
Data som beskriver enheter såsom exempelvis individer, kommuner och länder uppvisar med
hög sannolikhet heterogenitet i variablerna. Tidsserie- och tvärsnittsanalyser som inte kan
kontrollera för sannolik oobserverad heterogenitet riskerar få skeva resultat om variablerna som
inte observeras korrelerar med de observerade variablerna. Egenskaper i paneldata möjliggör
användning av instrument (som presenteras senare i detta kapitel) som uttryckligen beaktar
heterogenitet genom enhetsspecifika variabler. En annan fördel med paneldata är att de är mera
informativa och således mera varierande än tidsseriedata eftersom tvärsnittsdimensionen tillför
stor variation i data och mera information om variablerna, vilket producerar säkrare
parameterestimat. Överlag kan bias i modellen på det här sättet minimeras eftersom flera tusen
enheter inkluderas, till skillnad från att grupperna slås ihop till stora aggregeringar (Baltagi
2005, 4–7).
En form av bias är multikollinearitet, som till näst behandlas eftersom avhandlingens analyser
i teorin lider av fenomenet. Här kommer dock argumenteras att frågan är av mindre betydelse
än ofta antas. Multikollinearitet är ett uppmärksammat ekonometriskt problem som innebär att
två eller flera förklaringsvariabler är högt korrelerade. Orsaken till att detta är en icke-önskvärd
egenskap i data är, enkelt uttryckt, att effekterna av två högt korrelerade variabler på den
beroende variabeln inte kan särskiljas. Uppskattningar om vikten av problemet går dock isär.
Eftersom multikollinearitet inte bryter mot de statistiska antagandena som måste uppfyllas för
korrekt estimering av en OLS-modell är problemet som orsakas för statistisk slutledning inte
väldefinierat (Wooldridge 2016, 84). Det finns inget absolut värde för att avgöra när eller om
multikollinearitet är ett problem för en studie; det som egentligen är av intresse är hur stor
variansen för variablerna är, vilket avgörs av storleken på feltermsvariansen för populationen
och den totala variansen i samplet. I socialvetenskaper, där egenskaper i data sällan kan
påverkas, är det svårt att åtgärda problemet på annat sätt en genom att samla in mera data. En
större sampelstorlek innebär större sampelvariation i de oberoende variablerna, vilket kan
33

Sofi Granö

minimera korrelationen mellan variablerna. Alternativt kan högt korrelerade variabler
exkluderas från modellen i ett försök att reducera multikollinearitet. Detta är inte optimalt av
den uppenbara orsaken att en potentiellt signifikant utelämnad variabel kan orsaka skevhet i
resultaten. Problemet måste även förstås i kontexten av vilka variabler som är av intresse för
forskningsfrågan: nivån av korrelation mellan förklaringsvariablerna kan vara irrelevanta för
hur väl andra parametrar kan estimeras i modellen (Wooldridge 2016, 85). I kapitel 5.1.2 utförs
ändå ett statistiskt test för att utreda nivån av multikollinearitet i avhandlingens data.

4.2.2 Fixa effekter-regressioner
Den största utmaningen för statistisk analys baserad på icke-experimentella data har varit att
hitta metoder som på ett övertygande sätt kan fastställa ett kausalt samband. Som konstaterat
ger vanliga regressionsmodeller skeva estimat i fall där det finns variabler som inte observerats
i modellen. Olika analytiska verktyg har därför utvecklats för att hjälpa försvara ett kausalt
påstående. Ett instrument är metoden fixa effekter (FE) för regressionsmodeller, som gör det
möjligt att kontrollera för sådan oobserverad heterogenitet. Idén bakom metoden är att varje
enhet utgör sin egen kontroll, förutsatt att allt annat inom enheten hålls konstant för tiden som
granskas (Allison 2009, 1). Detta innebär även att endast inom-observationsvariationen (det vill
säga den longitudinella aspekten) av data används. I avhandlingens fall jämförs
individernas/kommunernas nivå för röstande/valdeltagande efter att förändring i ginikoefficienten har skett över en period. Skillnaden som uppmäts i röstande/valdeltagande är då
en uppskattning av den ekonomiska ojämlikhetens effekt, förutsatt att relevanta kontrollvariabler inkluderats. Verktyget eliminerar alltså de effekter som är konstanta över tid inom
kommunen såsom naturförhållanden, mentalitet, dominerande industri och areal, så att den
riktiga effekten av de oberoende variablerna på den beroende variabeln kan mätas (Allison
2009, 2).
Kriterier för att en FE-modell ska kunna användas i en regressionsanalys är att den beroende
variabeln måste vara mätt vid åtminstone två olika tillfällen och att värdena för de oberoende
variablerna måste variera för perioden som mäts (Allison 2009, 2). Vidare krav för korrekt
estimering av modellerna är strikt ”exogenitet” (eng. exogeneity) för feltermerna. En exogen
variabel är en sådan som inte korrelerar med andra oobserverbara feltermer i modellen. Detta
innebär att det inte får finnas korrelation mellan förklaringsvariabler och idiosynkratiska
34

Sofi Granö

feltermer (det vill säga observationsspecifika slumpmässiga feltermer med medelvärdet noll),
varken för tidigare eller kommande värden för kovariater och feltermer. Fördelen med en FEmodell är dock att inget antagande behövs om förhållandet mellan de konstanta egenskaperna
(kommunspecifika effekterna) och förklaringsvariablerna: dessa kan vara relaterade till
varandra utan att leda till skevhet i estimaten för koefficienterna (Best & Wolf 2014, 328–329).
En inom-observationsregression såsom FE kräver alltså inte det (i många fall) ohållbara
antagandet om enhetshomogenitet. Kravet på sådana modeller är dock temporal homogenitet,
det vill säga att inget av relevans ändrar under den undersökta tiden. Detta är ett starkt
antagande, men med relevanta kontrollvariabler lyckas modeller uppnå representativa estimat.
Eftersom en inom-observationsmodell i praktiken rapporterar en effekt efter att behandlingen
som undersöks inträffat (till skillnad från en mellan-modell som endast rapporterar skillnader
mellan observationer) kan dessa modeller dessutom användas för kausal slutledning. Modeller
som endast (eller bara till viss del) använder mellan-observationsvariation kan inte på samma
sätt hävda kausala samband. På grund av bland annat de stränga kraven som ställs på inomanalyser tillämpar många studier dock (åtminstone till viss grad) mellan-analyser (Best & Wolf
2014, 347, 352–353).
För analysen på kommunnivå används därmed en modell med poolade observationer där
tvärsnittsenheterna (det vill säga kommunerna) uttrycks som avvikelsen från det egna
medelvärdet, varefter en OLS-regression utförs för dessa medelvärdekorrigerade tal.3 En sådan
modell kallas ”fixa effekter-modell inom grupper” (eng. fixed effects within-group model),
vilken här benämns ”FE” (Cameron & Trivedi 2009, 238). Det är även möjligt att endast
använda tvärsnitts- istället för tidsserieaspekten av data, vilket resulterar i en ”fixa effektermodell mellan grupper” (eng. between effects model), kort ”BE” (Cameron & Trivedi 2009,
254). Kapitel 4.2.4 återkommer till valet att ha med en FE- och en BE-modell, men först
behandlas typen av data som används i analysen på individnivå.

3

Fullständiga ekonometriska modeller specificeras i kapitel 5.2.

35

Sofi Granö

4.2.3 Flernivåregressioner
Inom många discipliner är det vanligt att data har olika nivåer av aggregering. Detta är fallet
för avhandlingens analys på individnivå. En grundläggande egenskap för flernivådata är att
beräkningar inom en nivå av aggregering sällan är oberoende, eftersom det är sannolikt att
individer från exempelvis samma kommun uppvisar egenskaper specifika för den kommunen.
Data för dessa individer är därför ofta interkorrelerade, vilket ger upphov till skeva resultat. Det
finns dock statistiska modeller som har möjlighet att beakta detta problem. Dessa kallas
blandade modeller (eng. mixed models) eller flernivåmodeller, som grundar sig på att de olika
aggregeringsnivåerna i data inkluderas som ”slumpmässiga intercept” (eng. random intercept).4
Modellen är därmed en ”slumpmässig-effekt” modell, som förkortas RE (eng. random effects
model). Tekniken bygger på att värdet för varje tvärsnittsenhets intercept antas vara slumpmässiga urval från en större population av, i detta fall, individer (Gujarati & Porter 2009, 593–
594). När en ”fix” förklaringsvariabel (eng. fixed predictor variable) inkluderas i modellen är
det möjligt att mäta hur mycket av den totala variationen i utfallsvariabeln som kan förklaras
av den oberoende variabeln på samma gång som interkorrelationen mellan individerna tas i
beaktan (van de Pol & Wright 2009, 753–754). Detta görs för analysen på individnivå eftersom
individerna som studeras är klustrade inom den specifika kommunen de bor i, vilka i sin tur är
klustrade inom de enskilda valåren som studeras.

4.2.4 Inom- och mellan-observationseffekter
När regressionskoefficienter för analyser med flernivå- och paneldata tolkas är det viktigt att
uppmärksamma distinktionen mellan så kallade ”inom-observationseffekter” och ”mellanobservationseffekter” (eng. within-subject effects och between-subject effects) (van de Pol &
Wright 2009, 753). Ofta förbises distinktionen mellan en regression som mäter effekten av
förklaringsvariabeln inom samma observation (över tid) och en regression som mäter effekten
mellan observationer (vid samma tidpunkt). För data som endast innehåller en nivå av
aggregering (som för avhandlingens första analys) kan effekterna skiljas åt med modellerna
som presenterades i slutet av kapitel 4.2.2, där FE är en inom-observationsregression och BE

4

Ett annat namn för modellerna är multilevel models (flernivåmodeller). Modellen är matematiskt är identisk
med mixed models men använder annorlunda terminologi. I de flesta statistiska analysprogram används mixed
models-terminologin.

36

Sofi Granö

är en mellan-observationsregression. Med andra ord är skillnaden att en FE-regression
undersöker skillnaden över tid inom samma enhet (kommun/individ) så att resultatet berättar
hur utfallet ändras när förklaringsvariabeln ändrar, medan en BE-regression undersöker
skillnaden mellan enheter (det vill säga jämför olika kommuner/individer) (Best & Wolf 2014,
347). Matematiskt finns det flera varianter av inom- och mellan-observationsmodeller som
specificeras på olika sätt men för denna avhandling används modellerna såsom uppställda i
kapitel 5.2.1. Exempel på en modell som vanligen inte gör en distinktion mellan de diskuterade
effekterna är den etablerade random effects-modellen (RE). På grund av bland annat de stränga
kraven som ställs på inom-observationsanalyser tillämpar många studier dock RE-modeller.
Det kan även argumenteras att socialvetenskaper inte endast är intresserade av kausala
samband: förhållanden mellan observationer är intressanta även för deskriptiva syften (Best &
Wolf 2014, 347, 352–353).
Även för analyser med flera nivåer av aggregering (såsom i analysen på individnivå) är det
väsentligt att skilja mellan inom- och mellan-observationseffekter, inte minst eftersom
hypoteserna ofta direkt syftar till endera. Eftersom en RE-estimator (som flernivåmodellen
bygger på) i själva verket är en blandning av en poolad OLS-regression och en fixa effekterregression och därmed inte skiljer mellan dessa effekter måste nya variabler konstrueras om
syftet är att mäta de skilda effekterna (Best & Wolf 2014, 339). Trots detta är det vanligt att
distinktionen ignoreras, vilket kan leda till en form av ekologiskt felslut då de oberoende och
beroende variablerna kan variera i nivå av aggregering.
Problemet kvarstår även när de slumpmässiga effekterna i blandade modeller tar mellanobservationsvariation i beaktan för den beroende variabeln y. Detta beror på att effekterna inte
automatiskt redogör för potentiell mellan-variation i den oberoende variabeln x. Det är därför
möjligt att det för fall som har variation mellan observationer i x finns ett samband mellan en
beroende och oberoende variabel som orsakas av en effekt av x på y inom observationen, men
som simultant orsakas av en effekt av x på y mellan observationer. Detta illustreras i figur 4 på
nästa sida. I fallet (a) är inom- och mellan-observationseffekterna av x på y likadana, vilket
betyder att även en analys som inte beaktar effekterna skilt kommer reflektera det riktiga
förhållandet mellan variablerna. I fallen (b), (c) och (d) är inom och mellan-observationseffekterna dock olika för x på y. I sådana fall reflekterar en slumpmässig modell en kombination
av dessa effekter (vilken effekt som dominerar beror på egenskaperna i data), vilket i värsta fall
ger fullständigt oriktiga resultat (van de Pol & Wright 2009, 754–755).
37

Sofi Granö

För att konkretisera problemet tillämpas avhandlingens variabler på figuren. I bild (a) är
ginikoefficientens (x) effekt på valdeltagande (y) positiv och signifikant både för den estimerade
inom-observationseffekten (𝛽𝑤 ) och mellan-observationseffekten (𝛽𝑏 ). Med andra ord innebär
en ökning av ekonomisk ojämlikhet inom en kommun över tid att valdeltagandet för den
kommunen ökar, på samma gång som en kommun med större ekonomisk ojämlikhet har högre
valdeltagande än en annan kommun som är mera jämlik. Bild (b) och (c) visar dock situationer
där det är möjligt att det icke-signifikanta sambandet för endera effekten döljs. Bild (d)
illustrerar det intressanta tänkbara utfallet där två signifikanta effekter tar ut varandra och
framstår som en icke-signifikant effekt. Ett scenario med ett sådant kontradiktoriskt utfall kan
verka osannolikt men är enligt van de Pol & Wright (2009, 754) i själva verket inte ovanligt.

Figur 4. Fyra situationer som illustrerar hur inom- och mellan-observationseffekter
kan skilja sig inom ett dataset. j = 1 till j = 5 är observationer. 𝛽𝑤 -linjerna är
predikterade samband baserade på inom-observationseffekter, 𝛽𝑏 -linjerna utgör
sambandet mellan observationerna.
Källa: van de Pol & Wright 2009, 755

38

Sofi Granö

För att i praktiken särskilja inom- och mellanobservationseffekter på individnivå för
avhandlingens ginikoefficientvariabel konstrueras av denna två separata variabler. Detta
behandlas i detalj i kapitel 5.2.2.

4.3 Operationalisering
I detta kapitel presenteras variablerna som används i avhandlingens analyser. Komplett
beskrivning med definitioner, indikatornummer, omkodning och kommentarer hittas i tabell 15
och 16 i appendix.

4.3.1 Beroende variabel
I avhandlingen begränsas valdeltagande till riksdagsval. På kommunnivå är kommunal- och
presidentvalsdata även tillgängliga, men på individnivå finns endast riksdagsvaldata att tillgå.
Avgränsningen har därmed gjorts av praktiska skäl.
Den beroende variabeln i analysen på kommunnivå är procenttalet för valdeltagande i
riksdagsval, som anger andelen personer som röstat i en kommun av alla röstberättigade enligt
officiell statistik. I procenttalet ingår även valdeltagande för finska medborgare som är
permanent bosatta utomlands (Sotkanet 2019b). Valdeltagandet är beräknat på det här sättet
lägre än för ett procenttal som endast inkluderar finska medborgare bosatta i Finland.5
I analysen på individnivå används i FNES självrapporterat röstande som beroende variabel.
Värdet är högre än den faktiska statistiken för valdeltagande, vilket eventuellt kan skada
studiens validitet. Fenomenet kallas ”overreporting” och beror delvis på att respondenter inte
vill medge att de inte röstat och delvis på att urvalet består av medborgare som är mera aktiva
än genomsnittet (Borg 2018, 69). Detta är dock ett problem som inte kan korrigeras utan endast
beaktas i tolkningen av resultaten.

5

Procenttalet för valdeltagande från den källa som används (sotkanet.fi) är cirka 66,9 procent. I
statistikcentralens data är motsvarande siffra cirka 69,2 procent. Skillnaden för hela perioden 1995–2015 är
därmed cirka 2,4 procent.

39

Sofi Granö

4.3.2 Oberoende variabel
Begreppet ekonomisk ojämlikhet operationaliseras som ginikoefficient, som är det typiska
måttet på lönespridning uträknad från disponibel inkomst efter skatter och transfereringar. På
individnivå skapas två variabler för ginikoefficienten som särskiljer inom- och
mellanobservationseffekter för att testa avhandlingens hypoteser. Inom-observationseffekten
erhålls genom att medelvärdet för individen subtraheras från de enskilda observationsvärdena,
medan mellan-observationseffekten är medelvärdet för individen för respektive år (se kapitel
5.2.2 för detaljer).
Valet att använda ginikoefficient som oberoende variabel motiveras med att måttet överlag är
det mest frekvent använda i studier. Måttet är dock inte oproblematiskt, bland annat eftersom
det inte beaktar ett samhälles omfördelande effekter, såsom offentligt finansierad välfärd.
Ginikoefficienten ignorerar även inkomstnivån i ett land, vilket kan vara missvisande i
jämförelser mellan länder eller i situationer där samtliga invånare blir endera fattigare eller
rikare (Galte Schermer 2019b). Eftersom välfärden fördelas jämnt inom Finland (mellan
kommuner) är kritiken dock endast aktuell för internationella jämförande studier,
Ginikoefficienten antar ett värde mellan noll och ett, där ett högt värde innebär större
ekonomisk ojämlikhet (Galte Schermer 2019b). Kvoten härleds ur Lorenzkurvan, som
illustreras i figur 5 på nästa sida. Grafen uttrycker förhållandet mellan procent av total
befolkning och procent av total inkomst och illustrerar därmed spridningen av ett lands totala
inkomster över befolkningen. Ett fiktivt land där alla medborgare har en lika stor lön innebär
perfekt ekonomisk jämlikhet såsom den gröna linjen i figuren. Perfekt ojämlikhet innebär att
en enda medborgare tjänar hela inkomsten i ett land. I verkligheten placerar sig länder
någonstans mellan dessa poler. I grafen har land ett en mera ojämlik inkomstdistribution än
land två.
Ett alternativt mått på ekonomisk ojämlikhet är exempelvis Theil-index (ex. Lister 2007), som
är mera känsligt för skillnader i övre inkomstgrupperna. Även inkomstfördelning i
lönepercentiler används (ex. Jaime Castillo 2010). Studiens validitet kunde höjas genom att
utföra analyser med olika mått på ekonomisk ojämlikhet. Tyvärr finns inte utrymme för detta i
avhandlingen.

40

Sofi Granö

LORENZKURVA
100

PROCENT AV TOTAL INKOMST

90
80
70
60
50
40
30
20
10
0
0

20

40

60

80

100

PROCENT AV TOTAL BEFOLKNING
Perfekt jämlikhet

Land 1

Land 2

Figur 5. Lorenzkurva, baserad på fiktiva data. Egen figur

4.3.3 Kontrollvariabler
Eftersom valdeltagandebeteende är ett mycket mångfacetterat fenomen är det inte möjligt att
kontrollera för alla potentiellt hämmande eller mobiliserande faktorer i syfte att isolera en
kausal effekt av ekonomisk ojämlikhet på valdeltagande. Studien fokuserar på att inkludera
kontrollvariabler som mäter kommuners/individers socioekonomiska position och exkluderar
bland annat åsiktsrelaterade samt institutionella faktorer. Variablerna har valts baserat på
tidigare forskning på området (kapitel 3), på etablerade teorier gällande valdeltagande (kapitel
2.2) och på faktorer specifika för det finska fallet såsom presenterat av Grönlund & Wass
(2016), Borg (2018) och Martikainen, Martikainen & Wass (2005).
Kontrollvariabler som inkluderas i analysen på kommunnivå är bostadshushållens
genomsnittliga inkomster, ett mått på utbildningsnivå, arbetslöshetsgraden i kommunen,
kommunens allmänna fattigdomsrisk, andelen av befolkningen som är över 65 år, kommunens
befolkningsstorlek och andel personer i kommunen med annat modersmål än finska, svenska
eller samiska. Analyser med fixa effekter måste exkludera variabler som är konstanta över tid
inom enheterna (Best & Wolf 2014, 347), vilket eliminerar möjligheten att kontrollera för
exempelvis andelen svenskspråkiga i en kommun. För analysen på individnivå har, i mån av
41

Sofi Granö

möjlighet, samma variabler tagits med som på kommunnivå. Dessa är: respondentens inkomst,
utbildning, arbetslöshet, relativ fattigdom, ålder, kvadrerad ålder (för att uppskatta eventuell
icke-linjärt samband), bor i urbant område och annat modersmål än finska, svenska eller
samiska. Syftet är att inkludera motsvarande kontrollvariabler på kommun- och individnivå. På
individnivå finns dock inget mått som direkt motsvarar variabeln fattigdomsrisk på
kommunnivå. Därför har en variabel som ämnar mäta samma fenomen skapats, kallad relativ
fattigdom. Måttet är inspirerat från Jensen & Jespersens (2017) teknik som beaktar
respondentens inkomstgrupp relativ till kommunens inkomstnivå (se specifikation i tabell 16 i
appendix). Den andra variabeln som inte har direkt motsvarighet är befolkningsstorlek.
Eftersom målet med variabeln är att kontrollera för att en tätbefolkad miljö påverkar
valbeteendet har detta åtgärdats med att inkludera en dummy som beskriver om respondenten
är bosatt i ett urbant område (i ett stadscentrum eller i en stads förort).
I allmänhet förväntas att en kommun med stort invånarantal, hög utbildningsnivå och hög
inkomstnivå inverkar positivt på valdeltagande (Grönlund & Wass 2016, 184, 186;
Martikainen, Martikainen & Wass 2005, 646; Borg 2018, 78–79). I Finland finns det dock inte
ett entydigt mönster gällande kommunstorlek och valdeltagande; små kommuner kan i vissa
fall ha mera engagemang (Borg 2018, 73). En äldre befolkning kopplas i allmänhet till ett högre
valdeltagande. Trenden når sin höjdpunkt när väljaren har en ålder på cirka 75 år, varefter
valdeltagandet avtar (Borg 2018, 75). Vidare förväntas hög arbetslöshet och hög risk för
fattigdom i en kommun ha en negativ effekt på valdeltagande (Brady, Verba & Schlozman
1995, 280; Geys & Heyndels 2006, 382; Cancela & Geys 2016, 267). Detta överensstämmer
med ett resursperspektiv på valdeltagande. Arbetslöshet och fattigdom kan dock ha motsatt
effekt, baserat på konfliktteorin (Smets & van Ham 2013, 350). En annan etablerad effekt i
Finland är språkets betydelse för väljarens användning av rösträtt. Svenskspråkiga väljare är
betydligt aktivare än väljare med finska eller samiska som modersmål. Väljare som inte tillhör
nämnda grupper röstar i mindre utsträckning (Borg 2018, 78–79).

42

Sofi Granö

4.4 Deskriptiv statistik
4.4.1 Kommunnivå
Tabell 4 presenterar deskriptiv statistik för variablerna på kommunnivå. Data innefattar 311
kommuner för perioden 1995–2015. Eftersom valåren under denna period är sex till antalet
(1995, 1999, 2003, 2007, 2011 och 2015) är panelvariabeln naturligt obalanserad på grund av
luckorna mellan åren. Det kompletta antalet observationer för valåren är 1866, varav tre
exkluderats eftersom data för variabeln som mäter fattigdomsrisk fattas för Sottunga för åren
1995, 2003 och 2011. Antalet observationer summerar därmed till 1863. Siffror för arbetslöshetsgraden fattas i THL:s databas Sotkanet för kommunerna Föglö, Geta, Kumlinge, Kökar,
Lumparland, Sottunga och Vårdö. Dessa data infogas från Statistikcentralen.
Den deskriptiva statistiken uppvisar inga oväntade egenskaper. Som tidigare nämnt (kapitel
4.3.1) kan valdeltagande uträknas på olika sätt. I medelvärdet 66,87 ingår valdeltagande för
finska medborgare som är permanent bosatta utomlands, vilket sänker procenten jämfört med
annan officiell statistik.
Tabell 4. Deskriptiv statistik för variabler på kommunnivå, 1995–2015
Variabel
Valdeltagande (%)
Ginikoefficient
Inkomstnivå (euro)
Utbildningsnivå (år)
Arbetslöshetsgrad (%)
Fattigdomsrisk (%)
Andel över 65 år (%)
Befolkningsstorlek
Annat modersmål än
svenska/finska/samiska
(per tusen invånare)

Medelvärde

Standardavvikelse

Min.

Max.

66,87
24,29
34 754,10
2,50
12,51
13,89
20,19
17 013,72
13,91

6,41
3,09
6373,49
0,55
5,65
4,75
5,64
42 845,09
15,59

36,60
15,90
24 230,00
1,28
0
3,40
5,20
99,00
0

86,00
46,90
98 192,00
5,77
31,90
29,90
41,60
628 208,00
154,20

Anm. Antal kommuner: 311, antal observationer: 1863

En första överblick av hur variablerna förväntas påverka valdeltagande presenteras i tabell 5 på
nästa sida, där medeltalet för samtliga variabler listas uppdelade i kommuner med högt
respektive lågt valdeltagande. Tabellen illustrerar även utvecklingen för variablerna över tid:
inga variabler är konstanta, vilket är ett krav för att en fixa effekter-analys ska kunna
43

Sofi Granö

genomföras. Av tabellen framgår att kommuner med högt valdeltagande hade lägre
ginikoefficient än de med lågt valdeltagande för åren 1995, 1999 och 2007 men inte för åren
2003, 2011 och 2015. Detta tyder på ett slumpmässigt mönster eftersom hälften av de
observerade åren uppvisar ett förhållande som är oförenlig med hypotesen. Variabeln inkomst
(här inte logaritmerad) följer förväntningen: kommuner med högre inkomstnivåer har högre
valdeltagandeprocent, konsekvent för alla år. Det samma gäller utbildning, där kommuner med
högre utbildningsnivå även har högre valdeltagande. Ett undantag är år 1999, där ingen skillnad
mellan kommuner uppmätts. Effekten av arbetslöshet på valdeltagande är omstridd, men
demonstrerat på det här sättet framkommer att kommuner med låg arbetslöshetsgrad har högre
valdeltagande med god marginal för alla år.

Tabell 5. Deskriptiv statistik indelat i kommuner med högt och lågt valdeltagande
År

Valdel
tagande

1995

Hög
Låg
Hög
Låg
Hög
Låg
Hög
Låg
Hög
Låg
Hög
Låg

1999
2003
2007
2011
2015

Gini
koeff.

Inkomst
nivå

Utbild
ning

Arbets
löshet

Fattigd
omsr.

20,68
21,41
23,87
24,24
24,62
24,53
26,47
26,60
25,60
25,02
24,40
23,98

29228,08
28359,13
32106,27
31050,72
34882,35
32403,35
39156,04
35971,76
40277,64
36277,36
39796,04
36089,85

2,10
2,02
2,22
2,24
2,49
2,30
2,70
2,47
2,94
2,56
3,10
2,78

18,07
19,12
13,76
14,91
10,66
12,86
7,51
9,92
8,36
10,52
11,71
13,70

8,88
9,80
13,00
13,34
13,71
15,68
15,49
18,46
14,21
17,78
12,58
14,94

Över
65
16,49
17,03
18,03
17,54
18,17
19,86
19,42
21,00
20,81
23,89
23,72
27,38

Befolk.
storlek
16 945,50
15 978,08
13 127,83
19 888,99
18 152,07
15 220,10
19 701,12
14 039,72
23 394,47
9370,82
21 979,42
12 417,06

Annat
mod.
5,14
5,88
5,87
7,97
9,07
9,53
13,75
14,39
21,82
18,76
26,01
28,51

Anm. Antal kommuner: 311. Antal observationer: 1863. Kategorierna ”hög” och ”låg” baserat på
medeltalen för valdeltagande uträknat skilt för varje år. Exempel för år 1995: hög ≥ 71,78, låg < 71,78.
Medeltalen för alla år är: 1995: 71,78%, 1999: 69,01%, 2003: 65,97%, 2007: 64,08%, 2011: 65,19%,
2015: 65,19%

Variabeln som mäter kommunernas fattigdomsrisk uppvisar samma egenskaper. Effekten av
åldersfördelningen bland kommuners invånare är en av de mest etablerade när det kommer till
valdeltagande, här mätt som andelen av befolkningen över 65 år. Antagandet är att en kommun
med hög andel av befolkningen som är över 65 år har ett högre valdeltagande. Av tabellen
framgår dock att förhållandet är det motsatta för alla år utom 1999. Detta kan bero på att
deltagandet når en höjd för väljare som är cirka 70–75 år gamla, varefter deltagandet avtar
(Borg 2018, 75). Detta kontrolleras dock för i analyserna på individnivå genom att inkludera
åldersvariabeln kvadrerad. Variabeln som mäter befolkningsstorlek visar inget samband med
44

Sofi Granö

valdeltagandenivån, vilket är förväntat från tidigare forskning. Kommuner med stor andel
befolkning med annat modersmål än svenska, finska eller samiska borde enligt tidigare
forskning ha lägre valdeltagande än andra kommuner. Detta stämmer för alla år utom 2011.
Sammanfattningsvis uppträder data enligt förväntningarna från tidigare forskning med
undantag för variabeln som beskriver åldersstruktur.

Figur 6. Spridning i ginikoefficient på kommunnivå, 1995–2015

Ett krav för utförandet av studiens analyser är att det finns spridning i den oberoende variabeln
av intresse. Av figur 6 kan läsas att detta krav håller: det finns en klar spridning i
ginikoefficienten mellan kommunerna i Finland där några kommuner med hög ginikoefficient
uppvisar avvikande värden från resten. Före en analys med paneldata utförs bör det därutöver
utredas om det finns tillräckligt med inom-variation i förklaringsvariablerna för utfallsvariabeln
(Best & Wolf 2014, 346). Detta undersöks i figur 7 på nästa sida, där det framkommer att
ginikoefficienten varierar stort för valdeltagandet.

45

Sofi Granö

Figur 7. Variation i ginikoefficient för valdeltagande på kommunnivå

4.4.2 Individnivå
Surveydata som används på individnivå består av 5071 observationer för perioden 2003–2015
(se diskussion om bortfall i kapitel 4.1). Valåren under denna period är fyra till antalet (2003,
2007, 2011 och 2015) vilket gör att panelvariabeln igen är naturligt obalanserad. Ginikoefficienten är hämtad från THL:s databas sotkanet.fi.
Av tabell 6 på nästa sida framgår, som tidigare diskuterat, att det självrapporterade röstandet är
högre än det faktiska valdeltagandet. En annan egenskap som kan framhållas är att
arbetslösheten mätt på detta sätt är högre än enligt den officiella statistiken. THL:s statistik
visar att medeltalet för arbetslöshetsgraden åren 2003, 2007, 2011 och 2015 är 10,65 procent,
jämfört med 15,05 procent som anges nedan.

46

Sofi Granö

Tabell 6. Deskriptiv statistik för variabler på individnivå, 2003–2015
Variabel

Medelvärde

Standardavvikelse

Min.

Max.

Röstade i senaste val
Ginikoefficient
Gini, inom-obs.effekt (differens)
Gini, mellan-obs. effekt (medelvärde)
Inkomstgrupp
Utbildningsnivå
Arbetslös
Relativ fattigdom
Ålder
Bor i urbant område
Annat modersmål än
svenska/finska/samiska

0,83
27,26
-0,06
27,32
5,23
4,08
15,05%
0,01
49,35
70,44%
0,8%

0,37
3,78
1,01
3,60
3,32
1,82
0,36
2,90
18,35
0,46
0,09

0
20,6
-3,85
20,6
1
1
0
-7,58
18
0
0

1
46,9
4,87
44,63
10
7
1
8,54
97
1
1

Anm. Antal observationer: 5071

I tabell 7 har statistiken delats upp enligt valår, där medelvärden för respondenter som röstat
rapporteras skilt från de som inte röstat. Av kolumnen för ginikoefficienten framgår att
individer som har röstat bor i kommuner med högre ginikoefficient än de som inte röstat, vilket
är oväntat eftersom det tyder på ett positivt samband mellan ekonomisk ojämlikhet och
valdeltagande. Detta mönster gäller alla fyra år.
Tabell 7. Deskriptiv statistik på individnivå, indelat i om respondenten röstat i senaste val
År

Röst
ade

Gini
koeff.

In
komst

Utbild
ning

Arbetsl
ös

Relativ
fattig
dom

Ålder

Urbant
område

Annat
mod.
mål

2003

Ja
Nej
Ja
Nej
Ja
Nej
Ja
Nej

26,85
25,91
29,09
27,76
27,65
26,67
26,28
25,96

5,02
3,72
6,00
4,68
6,21
4,59
4,81
3,46

3,68
3,11
4,27
3,51
4,39
3,63
4,41
3,61

0,15
0,26
0,11
0,22
0,12
0,23
0,14
0,27

0,14
-0,59
0,13
-0,69
0,15
-0,89
0,27
-1,13

48,10
41,10
51,10
39,66
51,48
41,64
52,86
40,97

0,71
0,65
0,70
0,66
0,68
0,67
0,75
0,71

0,04
0,02
0,02
0,03
0,00
0,00
0,01
0,04

2007
2011
2015

Anm. Antal observationer: 5071. Indelningen baserad på om respondenten röstat i valet för respektive
år (andel som röstade år 2003: 81,02%, 2007: 84,24% 2011: 87,22% 2015: 81,94%)

För övrigt uppträder variablerna enligt förväntningar, där tydliga skillnader i inkomst,
utbildning och ålder uppträder mellan de som röstat och inte röstat. Vad gäller arbetslöshet och
relativ fattigdom finns även här en stor skillnad, där arbetslösa och relativt fattiga röstar i
47

Sofi Granö

mycket mindre utsträckning. Samma mönster framträder för de som inte bor i urbana områden,
även om skillnaden är mindre. Väljare med annat modersmål än finska, svenska eller samiska
röstar däremot enligt detta mått inte i större eller mindre utsträckning, vilket är oväntat.
Statistiken kan förklaras med att variabeln antagligen inte berättar hela sanningen då effekten
samvarierar med om respondenten bor i ett tätbefolkat område.

Figur 8. Spridning i ginikoefficient på individnivå, 2003–2015

I figur 8 illustreras spridningen i ginikoefficienten på individnivå. Avvikande värden kan igen
konstateras, vilket behandlas skilt i analyserna i kapitel 6. I figur 9 på nästa sida framkommer
att tillräcklig inom-variation i förklaringsvariablerna för utfallsvariabeln hittas även på
individnivå. Y-axeln anger medeltalet för det självrapporterade röstandet i respondentens
kommun, vilket resulterar i att de flesta kommuner placerar sig någonstans mellan värdena 0
och 1. I vissa kommuner röstade dock alla medan det i andra kommuner inte röstades alls.

48

Sofi Granö

Figur 9. Variation i ginikoefficient för röstande på individnivå

5 Analysmetod
I detta kapitel utförs statistiska tester för att motivera valet av regressionsmodellernas
ekonometriska specifikationer, som presenteras i kapitlets andra del.

5.1 Ekonometriska specifikationer
5.1.1 Hausman-test
För att avgöra om en FE- eller RE-modell är mera lämplig för analysen på kommunnivå utförs
ett Hausman-test. Även om avhandlingens syfte är att åtskilja inom- och mellan-observationseffekter och en slumpmässig effekt-analys inte är optimal för detta ändamål berättar testet ändå
om egenskaper i data. Resultatet presenteras i tabell 8 och visar att sambandet är signifikant:
nollhypotesen kan därmed förkastas och en modell med fixa effekter bör användas.

49

Sofi Granö

Tabell 8. Hausman-test för analys på kommunnivå
chi2(9) = (b-B)'[(V_b-V_B)^(-1)](b-B)
Prob>chi2

212,41
0,0000

Anm. 𝐻0 : skillnaden mellan koefficienterna är inte systematisk

5.1.2 Variansinflationsfaktor
Till näst utförs ett variansinflationsfaktortest (VIF, eng. variance inflation factor) för att utreda
potentiell multikollinearitet mellan variablerna (som behandlat i kapitel 4.2.1). Som konstaterat
är en lägre grad av multikollinearitet att föredra även om det inte finns ett absolut värde som
avgör när eller om fenomenet är ett problem för en studie. Även om en övre gräns för VIFvärdet kan anses arbiträr väljs ofta siffran 10 (Wooldridge 2016, 84–85). Resultatet för
variablerna på kommunnivå illustreras i tabell 9.6 Av tabellen framgår att VIF för
ginikoefficienten knappt överskrider gränsvärdet. Medelvärdet för alla variabler är 7,35. Ett
högt VIF betyder dock inte att standardavvikelsen är för stor för att vara av nytta; detta beror
även på feltermsvariansen (för populationen) och den totala variansen i samplet (Wooldridge
2016, 84–85). Kontrollvariabler med högre VIF än 10 har därför inte exkluderats. På
individnivå är testet mycket svårare att utföra på grund av flernivåegenskapen i modellen: detta
har därför lämnats bort.
Tabell 9. VIF-test på kommunnivå
Variabel

VIF

1/VIF

Ginikoefficient

10,99

0,091

VIF-medelvärde

7,35

5.1.3 Heteroskedasticitet
Ett krav för estimering med OLS är att feltermsvariansen är lika stor för alla kombinationer av
värden på de oberoende variablerna; det vill säga att data är homoskedastiskt (Gujarati & Porter
2009, 64–65) Ett test som avgör detta är Breusch-Pagan/Cook-Weisberg testet, där nollhypotesen innebär att termerna är homoskedastiska.
6

VIF kan endast användas efter STATA-kommandot ”regress”. Eftersom analysen använder ”xtreg” har VIF
uträknats med regress på motsvarande fixa effekter-formel.

50

Sofi Granö

Tabell 10. Breusch-Pagan/Cook-Weisberg test för heteroskedasticitet
Variabler: Anpassade värden för valdeltagande
chi2(1)

171,08

Prob > chi2

0,0000

Anm. 𝐻0 : Variansen är konstant

Tabell 10 presenterar resultatet för testet på kommunnivå.7 Eftersom chi-square är mindre än
0,05 kan nollhypotesen om konstant varians förkastas på 5-procentsnivån. Data uppvisar
därmed heteroskedasticitet, vilket kan åtgärdas genom att robusta standardfel används. Ett
heteroskedasticitetstest på individnivå är mycket svårare att utföra eftersom analysen är en
logit-modell som uttrycker sannolikhet för att rösta och därmed inte är direkt möjlig att testa. I
analysen på individnivå inkluderas därför resultat både med och utan klusterrobusta standardfel.

5.1.4 Inomklasskorrelation
Analysen på individnivå innehåller observationer från olika nivåer, vilket gör att en
flernivåanalys kan anses lämplig. Eftersom individerna är klustrade inom kommuner som i sin
tur är klustrade inom valår kommer individer inom samma kommuner med stor sannolikhet
vara mera lika än individer från olika kommuner. Vid en ”vanlig” OLS-regression kommer
denna klustereffekt att ignoreras och orsaka att antagandet om oberoende standardfel för
observationerna inte gäller. Detta kan leda till att den oberoende variabelns effekt på
valdeltagande underskattas (Solt 2010, 293). Åsikterna gällande vilken modell som är mest
lämplig går dock isär. Resultat från estimat för inkomklasskorrelationen (ICC, eng. intraclass
correlation) kan motivera användningen av en modell som beaktar flera nivåer. Resultatet
presenteras i tabell 11.
Tabell 11. Inomklasskorrelationstest (residual intraclass correlation)
Nivå
ICC
Standardfel
[95% Konfidensintervall]
År |
Kommun|År |

1,04e-34

2,00e-32

0,066

0,008

7

1,5e-198
0,051

1
0,083

Testet har dock utförts på en regression utan fixa effekter eftersom testets kommando inte tillåts i STATA efter
kommandot xtreg.

51

Sofi Granö

Inomklassorrelationen för ”kommunår” är 0,066, vilket betyder att cirka 6,6 procent av
variationen i variabeln som beskriver om respondenten röstat i senaste val förekommer mellan
kommunerna. Ett annat sätt att se det är att korrelationen för observationerna inom samma år är
cirka 6,6 procent. Inomklasskorrelationen för årsvariabeln är dock endast 1,04e-34, vilket är en
försvinnande liten siffra. Detta tolkas som att variationen i variabeln som uttrycker röstande
som förekommer mellan åren är obetydlig; en logisk följd av att data är ett representativt sampel
från populationen för varje surveyår. Med hänvisning till flernivåegenskaperna i data och
variationen i kommunår anses en flernivåmodell för analysen på individnivå ändå motiverad.

5.2 Regressionsmodeller
5.2.1 Kommunnivå
För att undersöka sambandet på kommunnivå används specifikationerna (4) till (6), som är
baserade på Cameron och Trivedis modeller (2009, 231–232, 244, 251, 254). Termen i står för
de olika observationerna (kommunerna), t markerar tidsaspekten. Komplett beskrivning av
termerna finns i fotnot.8
𝑦𝑖𝑡 = 𝛼𝑖 + 𝑥 ′ 𝑖𝑡 𝛽 + 𝜀𝑖𝑡

(4)

(𝑦𝑖𝑡 − 𝑦̅𝑖 ) = (𝑥𝑖𝑡 − 𝑥̅𝑖 )′𝛽 + (𝑔𝑖𝑡 − 𝑔̅𝑖 )𝛽𝑤1 + (𝜀𝑖𝑡 − 𝜀̅𝑖 )

(5)

𝑦̅𝑖 = 𝛼 + 𝑥̅ ′𝑖 𝛽 + 𝑔̅𝑖 𝛽𝑏1 + (𝛼𝑖 − 𝛼 + 𝜀̅𝑖 )

(6)

Modell (4) är en fixa effekter-modell som fungerar som hänvisning för (5) och (6). Modell (5)
är en estimator som mäter effekten inom kommuner (FE) och modell (6) är en estimator som
mäter effekten mellan kommuner (BE). För paneldata måste OLS-standardfel korrigeras för
kluster för att undvika att heteroskedasticitet snedvrider resultatet (Cameron & Trivedi 2009,

8

Termerna definieras som:
y: beroende variabel
x: oberoende variabler/kontrollvariabler
g: variabel för ginikoefficient
𝛽: parameter för oberoende variabler/kontrollvariabler
𝛽𝑤1 : inom-observationsparameter på kommunnivå
𝛽𝑏1 : mellan-observationsparameter på kommunnivå
𝛼: intercept
𝛼𝑖 : kommunspecifika effekter8 (oobserverade effekter som är konstanta över tid inom kommunerna)
ε: felterm.

52

Sofi Granö

150, 244). Följaktligen tillämpas klusterrobusta standardfel för modell (5). Modell (6) tillämpar
normala standardfel eftersom inga kluster kan korrigeras för i tvärsnittsdata. Alla oberoende
variabler och kontrollvariabler anges som 𝑥′ i modell (4), medan den specifika oberoende
variabeln ginikoefficient anges som g och kontrollvariablerna som 𝑥′ i specifikation (5) och (6).
Modell (4) bygger på en poolad OLS-regression där feltermen är splittrad i två komponenter:
𝛼𝑖 och 𝜀𝑖𝑡 . Den förstnämnda består av kommunspecifika egenskaper som ofta är oobserverbara
(ex. mentalitet och naturförhållanden) och som vanligen är relaterade till kovariaterna. 𝛼𝑖 står
därmed för oobserverade effekter som fångar upp tidskonstant individuell heterogenitet. Den
andra komponenten 𝜀𝑖𝑡 är en idiosynkratisk felterm (det vill säga en observationsspecifik
slumpmässig felterm med medelvärdet noll) som varierar mellan kommuner och över tid.
Modellen innehåller inte ett intercept som i vanliga regressionsmodeller på grund av
kollinearitet med det kommunspecifika interceptet 𝛼𝑖 . I praktiken använder en FE-estimering
poolade OLS-data som genomgår en ”inom-transformering”, där variation inom kommuner
över tid extraheras så att variation mellan kommuner utesluts. Detta resulterar i modell (5), där
𝛼𝑖 faller bort till följd av subtraktion. Kort sagt uträknas longitudinella medelvärden för
kommunerna, för vilka en poolad OLS-regression tillämpas (Best & Wolf 2014, 328–329). Vad
gäller modell (6) uträknas tvärsnittsmedelvärden för variationen i paneldata, på vilka en OLSregression tillämpas. Modellen kräver att feltermen (𝛼𝑖 − 𝛼 + 𝜀̅𝑖 ) inte korrelerar med 𝑔̅𝑖 och
𝑥̅ ′𝑖 , det vill säga med regressionens oberoende variabler och kontrollvariabler (Cameron &
Trivedi 2005, 254). Inom-observationsparametern som estimeras ges därmed av 𝛽𝑤1 i
specifikation (5), medan mellan-observationsparametern ges av 𝛽𝑏1 i specifikation (6).

5.2.2 Individnivå
På individnivå används modellerna (7) till (9) som specificeras på nästa sida, baserade på van
de Pol och Wright (2009, 755–756) och Gujarati och Porter (2009, 553–554). Modellerna
tillämpas både med och utan klusterrobusta standardfel. Analysen är en logistisk regression
eftersom utfallet (inte deltagit i val = 0, deltagit i val = 1) är binärt och anger sannolikheten för
att rösta, vilket uttrycks i specifikation (8). Modell (9) definierar 𝑧𝑖𝑗𝑡 i modell (8) och skiljer
mellan inom- och mellan-observationseffekter i samma modell. Modellen är baserad på en
normal random effects-modell (RE) såsom i specifikation (7), vilken endast anges som referens.
53

Sofi Granö

Termerna definieras som i: observation (för individ), j: kommun, t: år (komplett information i
fotnot).9 Alla oberoende variabler och kontrollvariabler anges som 𝑥′ i modell (7), medan den
specifika oberoende variabeln ginikoefficient anges som g och kontrollvariablerna som 𝑥′ i
specifikation (9).
𝑦𝑖𝑗𝑡 = 𝛽0 + 𝛽1 𝑥′𝑖𝑗𝑡 + 𝑢𝑖 + 𝑢𝑖𝑗 + 𝜀𝑖𝑗𝑡
𝑝𝑖𝑗𝑡 =

1
𝑧
1+𝑒 𝑖𝑗𝑡

𝑧𝑖𝑗𝑡 = 𝛽0 + 𝛽1 𝑥′𝑖𝑗𝑡 + 𝛽𝑤2 (𝑔𝑖𝑗𝑡 − 𝑔̅𝑗𝑡 ) + 𝛽𝑏2 𝑔̅𝑗𝑡 + 𝑢𝑖 + 𝑢𝑖𝑗 + 𝜀𝑖𝑗𝑡

(7)
(8)
(9)

Feltermen delas upp i de slumpmässiga intercepten 𝑢𝑖 , 𝑢𝑖𝑗 och feltermen 𝜀𝑖𝑗𝑡 , som antas vara
dragna från ett sampel med normal distribution och med värdet noll för medelvärdet, mellanobservations- och inom-observationsvariansen. Från modell (7) erhålls modell (9) genom inomoch mellan-observationscentrering (eng. within- and between-subject centering) (van de Pol &
Wright 2009, 755). Termen för den beroende variabeln ersätts med z (från y) i och med
transformeringen av modellen till en logistisk regression genom modell (8) (Gujarati & Porter
2009, 553–554). Inom-observationscentreringen sker så att medelvärdet för individen (för varje
år) subtraheras från de enskilda observationsvärdena, vilket resulterar i termen (𝑔𝑖𝑗𝑡 − 𝑔̅𝑗𝑡 )
med motsvarande parameter 𝛽𝑤2. Detta innebär att all mellan-observationsvariation har
exkluderats från den nya oberoende variabeln som uttrycker en fix effekt i inomvariationskomponenten. Den andra fixa oberoende variabeln av intresse uttrycks som 𝑔̅𝑗𝑡 , med
motsvarande parameter 𝛽𝑏2 . Denna komponent beskriver därmed endast mellan-observationsvariationen, och är helt enkelt individernas medelvärde för varje år. När båda komponenterna
inkluderas i modell (9) är det möjligt att testa om inom-observationseffekten och mellanobservationseffekten i sig själva är signifikanta (van de Pol & Wright 2009, 755–756).

9

Termerna definieras som:
p: Sannolikhet
y: beroende variabel
z: beroende variabel
x: oberoende variabel
g: variabel för ginikoefficient
𝛽0 : intercept (konstant)
𝛽1 : parameter för oberoende variabler/kontrollvariabler
𝛽𝑤2 : inom-observationsparameter på individnivå
𝛽𝑏2 : mellan-observationsparameter på individnivå
𝑢𝑖 : slumpmässigt intercept
𝑢𝑖𝑗 : slumpmässigt intercept
𝜀𝑖𝑗𝑡 : felterm.

54

Sofi Granö

6 Analys och resultat
6.1 Analys på kommunnivå
Resultatet från den första analysen presenteras i tabell 12. Modell (1) rapporterar inomobservationseffekter i en fixa effekter-analys (FE)10 och modell (2) mellan-observationseffekter
i en mellan-observationsanalys (BE)11. Klusterrobusta standardfel tillämpas på modell (1)
medan normala standardfel används för modell (2) (eftersom det inte finns kluster att tillämpa
robusta standardfel på då endast tvärsnittsaspekten av data används).
Tabell 12. Valdeltagandets bestämningsfaktorer på kommunnivå (%)

Ginikoefficient
Inkomstnivå (logaritmerad)
Utbildningsnivå (år)
Arbetslöshetsgrad (%)
Fattigdomsrisk
Andel av befolkningen över 65 år (%)
Befolkningsstorlek (logaritmerad)
Andel med annat modersmål än finska/svenska/samiska
År
Konstant

(1)
FE

(2)
BE

-0,048
(0,093)
-6,109
(4,122)
9,273***
(1,590)
0,185***
(0,050)
-0,116**
(0,058)
0,498***
(0,093)
10,710***
(2,265)
-0,012
(0,015)
-0,709***
(0,113)
1,425***
(211,900)

-1,133***
(0,230)
34,440***
(7,473)
7,084***
(1,490)
-0,196*
(0,103)
0,879***
(0,190)
0,680***
(0,125)
2,061***
(0,427)
-0,151***
(0,031)
-0,270
(2,553)
219,700
(5,124)

Observationer
1863
1863
R²
0,619
0,297
Antal kommuner
311
311
Anm. Standardfel inom parentes (klusterrobusta standardfel för modell (1)). Utfallsvariabeln är
valdeltagandet i en kommun som procent. Asteriskerna ***, ** och * betecknar signifikans på 1, 5 och
10-procentsnivå. R² för modell (1) är inom-R², för modell (2) mellan- R². Modell (1) estimerar inomobservationseffekter, (FE). Modell (2) estimerar mellan-observationseffekter (BE).

10
11

Specifikation (5), s. 52.
Specifikation (6), s. 52.

55

Sofi Granö

För att uppskatta hur väl modellen förklarar variationen i den beroende variabeln används
förklaringsgraden R². För modell (1) rapporteras inom-förklaringsgraden eftersom det är
valdeltagandevariationen inom kommunerna som ämnas förklaras med de tidsvarierande
förklaringsvariablerna. Av tabellen framgår att R² för modell (1) är relativt hög: andelen av
variationen i valdeltagande som kan förklaras av de oberoende variablerna (över tid) är 61,9
procent. De resterande 38,1 procenten kan förklaras av andra tidsvarierande variabler,
exempelvis faktorer relaterade till specifika valarrangemang. Det strikta kravet på exogenitet
kräver dock att dessa faktorer inte är korrelerade med ginikoefficienten. För modell (2)
rapporteras mellan-förklaringsgraden, som inte är lika hög: andelen av variationen i
valdeltagande som kan förklaras av de oberoende variablerna är 29,7 procent.
Ginikoefficientens effekt på valdeltagande skiljer sig mellan modellerna men är konsekvent
negativ, som förväntat. I modell (1), som mäter sambandet inom kommuner över tid, är effekten
dock icke-signifikant. Effekten illustreras i figur 10, som visar det predikterade valdeltagande
för de enskilda kommunerna för år 1995 och 2015 samt ett predikterat linjärt samband för alla
år. För att undvika att grafen blir svårläst har resultaten för åren 1999–2011 inte markerats.

Figur 10. Predikterat linjärt samband för inom-observationseffekten.
Valdeltagande för åren 1995 och 2015, linjärt samband för alla år (1995–2015)

56

Sofi Granö

Av grafen kan läsas att det predikterade sambandet i princip är konstant, med en väldigt svag
negativ lutning. Grafen visar även att ginikoefficienten har ökat från år 1995 till 2015. Den
predikterade icke-signifikanta effekten (𝛽𝑤1 = -0,048) tolkas som att när ginikoefficienten ökar
inom en kommun med en enhet så minskar valdeltagandet i samma kommun med cirka 0,05
procentenheter. Vad beträffar kontrollvariablerna är det förvånande att variabeln för
inkomstnivå inte har en signifikant positiv effekt i FE-modellen. Detta kan bland annat bero på
att utvecklingen för variabeln är relativt konstant över tid, vilket ger upphov till bias i estimatet.
Variablerna för utbildning, fattigdomsrisk, andel av befolkningen över 65 år och andelen med
annat modersmål än finska/svenska/samiska uppvisar förväntade värden. Variabeln för
befolkningsstorlek har här en signifikant positiv effekt och variabeln för år bekräftar den
sjunkande trenden för valdeltagande.
I modell (2) är estimatet för hur ginikoefficienten påverkar valdeltagandet mellan kommuner
negativt och signifikant på 1-procentsnivån. Detta innebär att när ginikoefficienten ökar med
en enhet från en kommun till en annan är den predikterade effekten på valdeltagandet i
kommunen med högre ekonomisk ojämlikhet cirka -1,13 procentenheter. Sambandet illustreras
i figur 11, där det predikterade valdeltagandet (som medeltal för alla år) för kommunerna
illustreras.

Figur 11. Predikterat linjärt samband för mellan-observationseffekten.
Ginikoefficienten och det predikterade valdeltagandet är medeltal för åren 1995–2015
57

Sofi Granö

Resultatet tolkas så att en kommun med högre ekonomisk ojämlikhet har lägre valdeltagande
jämfört med en kommun som har lägre ginikoefficient. Effekten 𝛽𝑏1 = -1,133 är relativt stark
och mycket större än i FE-modellen. Detta är förväntat eftersom en mellan-observationsregression kamouflerar en del av enheternas heterogenitet så att effekten av ginikoefficienten
verkar starkare än den möjligtvis är. Med andra ord korrigerar inom-observationsmodellen
parameterestimaten för de faktorer som är konstanta inom kommunerna så att dessa effekter
inte snappas upp i effekten som rapporteras för ginikoefficienten (och de andra
förklaringsvariablerna). Gällande kontrollvariablerna kan ett förväntat mönster konstateras för
samtliga. Variablerna fattigdomsrisk och arbetslöshetsgrad har dock motsatt förtecken i
jämförelse med FE-estimaten. Som framkom i kapitel 4.3.3 finns ingen etablerad konsensus för
dessa variablers effekt på valdeltagande.
Av figur 11 framgår även att kommunerna Grankulla och Vårdö är tydligt avvikande från
resten. I tabell 17 och figur 16 i appendix har dessa exkluderats för att illustrera enhetligheten i
resultaten. Exkluderandet av de två avvikande värdena ändrar inte på signifikansnivån i
resultaten och estimatet sjunker endast med 0,005 procentenheter (modell utan avvikande
värden: 𝛽𝑏1 = -1,128).
För att öka analysens validitet och testa hur känsliga resultaten är bifogas analyser i appendix
tabell 18 och 19 som stegvis inkluderar flera kontrollvariabler. Från dessa kan läsas att
estimaten för ginikoefficienten i FE-modellen ändrar relativt mycket, där skillnaden mellan de
resultat som kastar mest (modell (1) och modell (7) är cirka 1,15 procentenheter. Estimaten
byter även förtecken när fler kontrollvariabler inkluderas, så att effekten först predikteras vara
negativ men efter inkluderandet av den fjärde kontrollvariabeln är positiv. Endast när alla
potentiella effekter kontrolleras för i modell (9) förutspås effekten av ginikoefficienten var ickesignifikant. Eftersom den linjära tidstrenden är relativt stark (𝛽 = -0,709) är det dock troligt att
de modeller som inte beaktar denna överskattar de andra variablernas påverkan. I tabell 19 är
resultaten relativt enhetliga: effekten av ginikoefficienten är negativ och ökar konsekvent i och
med inkluderandet av fler kontrollvariabler till och med modell (7), varefter den sjunker något
i modell (8) och (9).

58

Sofi Granö

6.2 Analys på individnivå
Resultaten från analysen på individnivå presenteras i tabell 13. Modell (1) och (3) uttrycker
benägenhet att rösta som oddskvoter; i modell (2) och (4) har samma resultat omvandlats till
genomsnittlig marginaleffekt (GME) för att underlätta tolkningen, där värdena uttrycker den
marginella effekten av en variabel för en genomsnittsindivid.12
Tabell 13. Röstandets bestämningsfaktorer på individnivå
(1)
Oddskvoter

(2)
GME

(3)
Oddskvoter

(4)
GME

Ginikoefficient för inomobservationseffekter

0,963***
(0,012)

-0,004***
(0,002)

0,963
(0,058)

-0,004
(0,007)

Ginikoefficient för mellanobservationseffekter

1,044**
(0,020)

0,005**
(0,002)

1,044**
(0,022)

0,005**
(0,002)

Inkomst

1,116**
(0,062)
1,361***
(0,061)
0,789***
(0,040)
0,971
(0,057)
1,075***
(0,013)
1,000**
(0,0001)
1,064
(0,118)
0,151***
(0,027)
0,990*
(0,005)

0,013**
(0,007)
0,036***
(0,005)
-0,028***
(0,006)
-0,003
(0,007)
0,008***
(0,002)

1,116***
(0,037)
1,361***
(0,040)
0,789**
(0,085)
0,971
(0,034)
1,075***
(0,015)
1,000**
(0,0001)
1,064
(0,113)
0,151***
(0,056)
0,990
(0,012)

0,013***
(0,004)
0,036***
(0,003)
-0,028**
(0,013)
-0,003
(0,004)
0,008***
(0,002)

Utbildning
Arbetslös
Relativ fattigdom
Ålder
Ålder2
Bor i urbant område
Annat modersmål än
finska/svenska/samiska
År
Konstant

8,086e+06
(8,249e+07)

0,007
(0,013)
-0,222***
(0,022)
-0,001*
(0,0006)

0,007
(0,012)
-0,222***
(0,043)
-0,001
(0,001)

8,086e+06
(1,892e+08)

Observationer
5071
5071
5071
5071
Antal kommuner
224
224
224
224
Antal år
4
4
4
4
Anm. Klusterrobusta standardfel inom parentes i modell (1) och (2). Normala standardfel inom parentes
i modell (3) och (4). Utfallsvariabeln är binär och antar värdet 1 (respondenten har röstat) och 0
(respondenten har inte röstat). Utfallet rapporteras som oddskvoter i modell (1) och (3) och
genomsnittliga marginaleffekter i modell (2) och (4). Asteriskerna ***, ** och * betecknar signifikans
på 1, 5 och 10-procentsnivå. Variabeln ålder2 (kvadrerad term) och konstanten kan inte uttryckas i
genomsnittliga marginaleffekter och har därför lämnats bort i modell (2) och (4).
12

Specifikationer (8) och (9), s. 54.

59

Sofi Granö

Ginikoefficienten för inom-observationseffekter (𝑔𝑖𝑗𝑡 − 𝑔̅𝑗𝑡 ) uttrycker skillnaden i benägenhet
att rösta för samma individ över tid medan ginikoefficienten för mellan-observationseffekter
(𝑔̅𝑗𝑡 ) uttrycker benägenhet att rösta mellan individer. Eftersom inget direkt heteroskedasticitetstest kan utföras för logit-modeller är det svårt att avgöra vilka standardfel som bör
tillämpas. I tabell 13 rapporteras därmed både normala och klusterrobusta standardfel, där
modell (1) och (2) använder klusterrobusta standardfel (för fyra kluster i variabeln år) och
modell (3) och (4) använder vanliga standardfel.
Estimatet för hur ginikoefficienten i en kommun påverkar individens benägenhet att rösta (inom
samma individ) är negativ och signifikant på högsta nivå i modellerna med klusterrobusta
standardfel. I modellerna med normala standardfel är effekten dock icke-signifikant.
Tolkningen av effekten (𝛽𝑤2 = -0,004) är att om ginikoefficienten i en kommun med en individ
som uppvisar egenskaperna för en genomsnittlig väljare ökar med en enhet så minskar
benägenheten att rösta för samma individ med 0,4 procentenheter. Resultatet illustreras i figur
12.

Figur 12. Predikterad sannolikhet för att rösta, inom-observationseffekt
för individerna (standardfel enligt modell (1) och (2))

Den predikterade linjen är tydligt negativ även om effekten på 0,4 procentenheter är svag. Det
kan även noteras att konfidensintervallen i figuren är breda, vilket bidrar till att den negativa
60

Sofi Granö

effekten ändå är icke-signifikant. Eftersom sambandet gäller samma kommun över tid
(longitudinell variation) bör detta till synes starka samband även tolkas i kontexten av den
marginella förändringen i ginikoefficienten från ett år till ett annat.
Den estimerade effekten för hur ginikoefficienten påverkar en genomsnittsindivid från en
kommun till en annan är 𝛽𝑏2 = 0,005, vilket motsvarar en 0,5 procentenhets ökning i
röstningsbenägenhet. Resultaten illustreras i figur 13 där sannolikheten att rösta predikteras för
individer mellan kommuner med olika nivåer av ekonomisk ojämlikhet. Här är effekten dock
positiv, i kontrast till vad alla tidigare resultat visat. Resultatet är överraskande men bör förstås
i kontexten av potentiell oobserverad personspecifik heterogenitet.

Figur 13. Predikterad sannolikhet för att rösta, mellan-observationseffekt
för individerna (standardfel enligt modell (1) och (2))

Även om det rekommenderas att klusterrobusta standardfel i allmänhet används för paneldata
finns det dock skäl att rapportera den större av standardfelen för att vara på den säkra sidan.
Klusterrobusta standardfel är även skeva om det endast finns några kluster i data (Best & Wolf
2014, 334). Eftersom T = 4 anses vara få kluster görs bedömningen att analysen med vanliga
standardfel i det här fallet ger säkrare resultat. Resultaten för modell (1) och (2) är dessutom
oväntat signifikanta i förhållande till det låga värdet på parameterestimaten. Estimaten utan
klusterrobusta standardfel i modell (3) och (4) är icke-signifikanta för ginikoefficienten för
61

Sofi Granö

inom-observationseffekterna och signifikansnivån för mellan-observationseffekterna är lägre.
Skillnaden är intressant eftersom det är ovanligt att standardfelen och p-värdena är mindre med
klusterrobusta standardfel än med vanliga standardfel (Best & Wolf 2014, 347).
Signifikansnivån skiljer sig även för kontrollvariablerna som mäter inkomst, arbetslöshet och
år, där signifikansnivån utan klusterrobusta standardfel är högre för inkomst men lägre för
arbetslöshet och år. Dessa resultat är mera enligt förväntningar.
Resultaten i modell (3) och (4) är mera intuitivt tilltalande eftersom 𝛽𝑤2 = -0,004 onekligen
tyder på ett mycket svagt samband mellan ginikoefficienten och röstande. I praktiken betyder
värdet att sannolikheten för att en genomsnittlig väljare röstar sjunker med 0,4 procentenheter
om ginikoefficienten i hens kommun stiger med en enhet från ett valår till ett annat. En sådan
sannolikhet kan anses marginell, vilket framhävs i en jämförelse av de höga värdena för andra
förklaringsvariabler i analysen: exempelvis de mera vedertagna påverkningsfaktorerna
utbildning (β = 0,036) och annat modersmål än finska/svenska/samiska (β = 0,222). Dessa
resultat ger att sannolikheten för att en individ som tillhör en högre utbildningsgrupp röstar ökar
med 3,6 procentenheter jämfört med en individ som tillhör en lägre grupp och att sannolikheten
för att rösta ökar med 22 procentenheter för en individ vars modersmål är finska, svenska eller
samiska. Att signifikansnivån förblir hög för dessa allmänt etablerade förklaringsfaktorerna
indikerar att resultatet är representativt även utan klusterrobusta standardfel.
För att testa robustheten i resultaten har en analys som stegvis inkluderar flera kontrollvariabler
även gjorts för denna analys. Resultaten presenteras i tabell 20 i appendix. För variabeln som
mäter inom-observationseffekten kastar estimaten och signifikansnivån relativt mycket mellan
modellerna. Detta kan bero på att antalet år som kommunerna jämförs över (T = 4) är få till
antalet, vilket gör uppskattningarna mera osäkra. För mellan-observationseffekten är estimaten
däremot stabila.
I den deskriptiva statistiken framkom vissa avvikande värden för ginikoefficienten. I tabell 21
i appendix har dessa exkluderats. Estimaten för modellerna skiljer sig marginellt (𝛽𝑤2 = - 0,004
och 𝛽𝑏2 = 0,006) där skillnaden i mellan-observationseffekten är 0,001. Signifikansnivån
påverkas inte i modell (3) och (4). Det kan därmed konstateras att de avvikande värdena inte
påverkar resultatet.

62

Sofi Granö

7 Diskussion
I föregående kapitel konstaterades i resultaten från analysen på kommunnivå att ekonomisk
ojämlikhet operationaliserad som ginikoefficient har en negativ effekt på valdeltagande. Denna
effekt är signifikant på 1-procentsnivån vid en jämförelse mellan kommuner, och ickesignifikant när samma kommun jämförs över tid. Resultaten på individnivå är kongruent med
estimaten på kommunnivå i jämförelsen inom kommunerna men inte mellan kommunerna, där
effekten är positiv och signifikant på 5-procentsnivån. Utfallet sammanfattas i tabell 14.
Tabell 14. Sammanfattning av resultaten
Inom-observationsanalys

Mellan-observationsanalys

Förtecken

Signifikans

Förtecken

Signifikans

Kommunnivå

-

†

-

***

Individnivå

-

†

+

**

Anm. *** och ** betecknar signifikansnivåerna 0,01 och 0,05. † betecknar icke-signifikans på 0,1nivån.

För att svara på den övergripande forskningsfrågan ”Finns det ett generellt samband mellan
ekonomisk ojämlikhet och valdeltagandet i finska kommuner?” ställdes följande hypoteser upp
i början av avhandlingen: 𝐻1 : Högre ekonomisk ojämlikhet inom en kommun leder till lägre
valdeltagande (𝛽𝑤 < 0), där nollhypotesen ges av 𝐻0(1) : 𝛽𝑤 ≥ 0, och 𝐻2 : Högre ekonomisk
ojämlikhet mellan kommuner leder till lägre valdeltagande (𝛽𝑏 < 0), där nollhypotesen ges av
𝐻0(2) : 𝛽𝑏 ≥ 0. Därtill förutspåddes effekten inom kommuner vara lägre än effekten mellan
kommuner; ett antagande som dock inte testas statistiskt.
För hypotesprövningen används den konventionella gränsen på p < 0,05 (signifikans på 5procentsnivån) för att förkasta/inte förkasta nollhypoteserna. Parameterestimatet på
kommunnivå för inom-observationsanalysen är 𝛽𝑤 = -0,048, vilket bekräftar en negativ effekt
som dock inte är signifikant. Därmed kan nollhypotesen 𝐻0(1) : 𝛽𝑤 ≥ 0 inte förkastas på
signifikansnivån 0,05. Vad gäller mellan-observationseffekten är 𝛽𝑏 = -1,133 och signifikant
på 1-procentsnivån, vilket betyder att nollhypotesen 𝐻0(2) : 𝛽𝑏 ≥ 0 kan förkastas på 0,01-nivån.
På individnivå ges motsvarande värden av 𝛽𝑤 = -0,004 och 𝛽𝑏 = 0,005, där inomobservationseffekten inte är signifikant och mellan-observationseffekten är positiv och
63

Sofi Granö

signifikant på 5-procentsnivån (utan klusterrobusta standardfel). Nollhypoteserna 𝐻0(1) : 𝛽𝑤 ≥
0 och 𝐻0(2) : 𝛽𝑏 ≥ 0 kan därmed inte förkastas på individnivå.
Sammanfattningsvis finns det stöd för antagandet att ekonomisk ojämlikhet hämmar
valdeltagande mellan kommuner på kommunnivå och att ekonomisk ojämlikhet sporrar
röstande på individnivå, mellan individer. Tre olika poänger kan uppmärksammas gällande
resultatet: 1. Förtecknet för mellan-observationsanalysen på individnivå skiljer sig från resten,
vilket motiverar vidare studier som förklarar denna diskrepans. 2. Signifikanta effekter har
endast uppmätts på mellan-observationsnivå. Denna observation diskuteras nedan och är
kopplad till den tredje anmärkningen: 3. Inga statistiskt signifikanta kausala samband kan
fastställas i studien. Detta beror på att tvärsnittsvariationen är endogen i de flesta ickeexperimentella socialvetenskapliga analyssituationerna, vilket ger upphov till skevhet i
estimaten. Studier som ämnar hävda kausala samband bör därför undvika modeller som bygger
på antagandet om exogen mellan-observationsvariation (Best & Wolf 2014, 354).
Även om en analys av förhållandet mellan resultaten på kommun- och individnivå inte är
avhandlingens fokus kan en anmärkning göras. Resultaten för inom-observationsanalyserna är
enhetliga mellan aggregeringsnivåerna, vilket tyder på att det inte finns problem med ekologiskt
felslut. Mellan-observationsanalyserna på kommunnivå och individnivå är dock inte
sinsemellan enhetliga då förtecknen skiljer sig åt i resultaten. Detta kan dock förklaras med
hänvisning till att risken för enhetsspecifik oobserverad heterogenitet är stor för dessa typer av
analyser. I allmänhet kan konstateras att inom-observationsmodeller är mera pålitliga eftersom
parameterestimaten för de faktorer som är konstanta inom kommunerna korrigeras så att dessa
effekter inte snappas upp i effekten som rapporteras för ginikoefficienten.
Störst uppmärksamhet fästs vid diskrepansen mellan resultatet av inom-observationsanalyserna
i förhållande till mellan-observationsanalyserna. Situationerna illustreras i figur 14 och 15 på
nästa sida, där de fyra vågräta 𝛽𝑤 -linjerna markerar effekterna inom samma kommun/individ
(över tid) och 𝛽𝑏 -linjen markerar sambandet mellan kommunerna/individerna. De vågräta
linjerna representerar därmed fyra enskilda kommuner/individer för tidsperioderna som
markerats med punkter: 1995–2015 (på kommunnivå) och 2003–2015 (på individnivå).

64

Sofi Granö

Valdeltagande

Effekter på kommunnivå

2015

1995

𝛽𝑏

𝛽𝑤

Ginikoefficient

Figur 14. Sambandet mellan inom- och mellan-observationseffekterna på kommunnivå

Valdeltagande

Effekter på individnivå

2003

𝛽𝑏

2015

𝛽𝑤

Ginikoefficient

Figur 15. Sambandet mellan inom- och mellanobservationseffekterna på individnivå

På detta sätt framkommer hur det sanna icke-signifikanta sambandet inom kommunerna (𝛽𝑤 )
maskeras som ett signifikant negativt (figur 14) respektive positivt (figur 15) samband mellan
enheterna (𝛽𝑏 ). Linjerna är illustrerade för att framhäva denna poäng och är inte direkt baserade
på analysens koefficienter.
Vad gäller studiens reliabilitet och validitet har potentiella problem genomgående diskuterats i
avhandlingen då sådana uppdagats. Reliabiliteten för studien uppskattas vara relativt hög
eftersom data är baserade på officiell statistik och surveyundersökningar vilket gör att
analyserna enkelt kan replikeras. Som diskuterades i kapitel 4.3.1 skiljer sig måttet på
65

Sofi Granö

valdeltagande mellan olika källor, vilket potentiellt kan skada studiens reliabilitet. Vidare är
röstningsaktiviteten på individnivå inte representativ för den riktiga valdeltagandeprocenten.
Potentiella brister i studien är dock främst kopplade till kraven som ställs på fixa effekteranalyser. Inom-observationsestimering misslyckas nämligen med att ge korrekta estimat om
strikt exogenitet för inom-variationen inte gäller (det vill säga om det finns variabler som
korrelerar med oobserverbara feltermer i modellen så att dessa är endogena) (Best & Wolf 2014,
354). I detta sammanhang finns två relevanta orsaker som kan orsaka endogenitet. Den första
är oobserverade tidsvarierande faktorer som påverkar både utfallsfenomenet och förklaringsvariabeln så att en effekt som attribueras till den oberoende variabeln av intresse egentligen
beror på en tredje faktor. I avhandlingens fall kunde detta till exempel vara en förändrad
mentalitet bland befolkningen som påverkar både ekonomisk ojämlikhet och valdeltagande.
Detta framstår ändå som osannolikt.
Den andra orsaken till att endogenitet kan uppkomma är som följd av parallellitet, så att en
förändring i utfallet i sin tur påverkar den förklarande faktorn. Detta ger upphov till att effekten
mellan variablerna även påverkar i omvänd kausalitetsordning. I avhandlingens fall är detta inte
orimligt, vilket även undersöks av Mahler (2002). Forskarens argument är att det finns ett
negativt samband mellan valdeltagande och ekonomisk ojämlikhet som beror på att ett lägre
valdeltagande innebär att den ekonomiska politiken som utövas är mindre utjämnande eftersom
det i större grad är låginkomstgrupper som deltar mindre. Då denna grupp påverkar mindre
genom den konventionella kanalen gynnar politiken de rika (Mahler 2002, 128). Ett sådant
scenario är tänkbart i Finland och kan därmed vara av betydelse för denna avhandlings resultat
så att en inom-variationsanalys som använder fixa effekter inte längre är exogen och misslyckas
med att identifiera den riktiga kausala effekten mellan fenomenen. Sambandet verkar ändå
intuitivt långsökt. Ett förslag till fortsatta studier på området är ändå att undersöka en eventuell
effekt av valdeltagande på ekonomisk ojämlikhet.
Med dessa faktorer som grund kan forskningsfrågan nu besvaras i sin helhet: det finns inte
belägg för antagandet att ekonomisk ojämlikhet påverkar valdeltagandet i finländska
kommuner. Slutsatsen är oförenlig med de flesta teoretiska implikationerna kopplade till ämnet.
I kapitel 2.3 framgår att majoriteten av teorierna kopplade till den ekonomiska polariseringens
inverkan på politiskt deltagande överlag spekulerar antingen i en mobiliserande eller hämmande
effekt. Endast Brady, Verba och Schlozman (1995) föreslår möjligheten att fenomenen inte ger
upphov till en förändring. Detta beror dock inte på en avsaknad av samband, utan på att
66

Sofi Granö

effekterna jämnar ut sig mellan inkomstgrupperna. Forskarnas resursperspektiv innebär
nämligen att politiskt deltagande är beroende av olika former av resurser där väljare med mindre
resurser deltar i mindre utsträckning. Denna passivitet beror endera på bristande intresse för
aktiviteten eller brist på resurser för deltagande. I ett mera ekonomiskt ojämlikt samhälle är det
därmed inte möjligt för mindre bemedlade medborgare att delta i val, på samma gång som de
med mera resurser deltar i större utsträckning. Samverkan av dessa två effekter leder därför till
en utjämning av den ekonomiska ojämlikhetens effekt på valdeltagande.
I kontexten av denna avhandlings resultat är det möjligt att Brady, Verba och Schlozmans
(1995) resursteori beskriver verkligheten. Även om inom-observationssambandet förvisso är
negativt men utan signifikans både på kommunnivå och individnivå finns det en risk att
resultaten döljer en interaktionseffekt mellan ginikoefficienten och inkomsten i en kommun, så
att vissa grupper röstar mera medan andra grupper röstar mindre (se tabell 1, s. 18). Ett förslag
till vidare studier med samma teoretiska och metodologiska ram är därmed att granska
inkomstens roll i sammanhanget för att utreda en eventuell interaktionseffekt mellan individens
ekonomiska position och den ekonomiska polariseringen för röstbenägenheten i kommunen.

8 Avslutning
Den ökande ekonomiska ojämlikheten i industriländer under de senaste decennierna har väckt
oro gällande konsekvenserna för politisk jämlikhet och det demokratiska tillståndet i länder
överlag. Många forskare hävdar att ekonomisk ojämlikhet påverkar politiskt deltagande, med
hänvisning till deltagandeteorier som förutspår både hämmande och mobiliserande effekter.
Även empiriska studier på området rapporterar blandade resultat: sambandet föreslås vara
endera negativ eller icke-existerande (Jensen & Jespersen 2017, 24). Tidigare studier skiljer sig
dock stort bland annat i empirisk tillämpning och forskningsobjekt, vilket kan förklara de
oenhetliga resultaten. Fenomenet har dessutom ofta undersökts från ett tvärsnittsperspektiv,
vilket försvårar påståenden om giltiga kausala samband. De forskare som beaktar tidsaspekten
och tillämpar analyser med longitudinella data ignorerar fortsättningsvis den fundamentala
distinktionen mellan inom- och mellan-observationseffekter i tolkningen av analysernas
regressionskoefficienter. Föreliggande avhandling beaktar denna distinktion och bidrar med ett
flernivåperspektiv när fenomenet undersöks i analyser med två olika aggregeringsnivåer.
67

Sofi Granö

Det allmänna resonemanget bakom antagandet om en koppling mellan ekonomisk ojämlikhet
och valdeltagande är att en hög nivå av ojämlikhet i inkomst leder till missnöje eller apati som
via olika mekanismer resulterar i en lägre grad av mobilisering (Mahler 2002, 138). Eftersom
principen för den moderna rättsstaten grundar sig på idén om varje medborgares lika deltagande
i den demokratiska processen som utser ledningen i ett land finns det oro för att ett samhälle
med ojämnt fördelade resurser inte kan garantera en sådan politisk jämlikhet. Denna iakttagelse
inspirerade avhandlingens forskningsfråga, där syftet är att utreda hur ekonomisk polarisering
påverkar valdeltagande i Finland under perioden 1995–2015. Förhoppningen är att bidra till
forskningsområdet med en subnationell studie där fokus ligger på kommunens och individens
socioekonomiska egenskaper, där målet inte är att generalisera den finländska situationen till
resten av världen.
Baserat på valdeltagandeteori och tidigare studier förväntas sambandet mellan variablerna
ekonomisk ojämlikhet och valdeltagande vara negativt. Resultaten av analyserna stöder inte
antagandet om en negativ korrelation mellan dessa: i tre av fyra fall är effekten förvisso negativ
men når statistisk signifikant nivå endast i en modell. Detta undantag är analysen som utförs
med tidsserievariationen i data på kommunnivå. Resultatet tolkas så att en ökning i
ginikoefficienten från en kommun till en annan innebär att valdeltagandet i kommunen med
större ekonomisk ojämlikhet minskar. Det bör dock poängteras att analysen inte kan användas
för att fastställa en kausal effekt. Överlag tyder resultaten dessutom på en diskrepans i utfallen
för de olika analyserna, där de sanna icke-signifikanta inom-observationseffekterna för
kommunerna maskeras som ett signifikant negativt respektive positivt samband i mellanobservationsanalyserna. Tolkningen av resultatet i sin helhet är därmed att ekonomisk
ojämlikhet inte påverkar valdeltagandet i finska kommuner.
Utgående från existerande empiri är resultatet oväntat. Undantaget är studierna utförda av
Mahler (2002), Galbraith & Hale (2008), Stockemer & Scruggs (2012) och Stockemer & Parent
(2014), som även konstaterar icke-signifikanta samband mellan variablerna. Eftersom den
existerande empiriska forskningen på området överlag tyder på att den drastiska ökningen i
ekonomisk ojämlikhet kan ha negativa konsekvenser för den politiska jämlikheten i ett samhälle
bör avhandlingens resultat tolkas i ett större sammanhang. Kombinerat med forskning inom
politisk responsivitet, som vittnar om att beslutsfattandet är partiskt till fördel för väljare som
tillhör höginkomstgrupper (ex. Gilens 2005; Hayes 2012; Gilens & Page 2014), är resultaten
av de tidigare studierna oroväckande. Eftersom Finland är ett land med relativt låg nivå av
68

Sofi Granö

ekonomisk polarisering finns det desto mera orsak att undersöka sambandet i ett internationellt
sammanhang, då en potentiell effekt är möjlig i länder med större ekonomisk polarisering.
Fortsatt forskning behövs därför för att bekräfta avhandlingens slutsats som begränsas till
Finland. Av särskild vikt är att vidare forskning skiljer inom-observationseffekter från mellanobservationseffekter när analyser utförs för att undvika att potentiella samband döljer eller
förvränger de riktiga effekterna i processen. Ämnet bör granskas med hänsyn till denna, såsom
i avhandlingen demonstrerats, potentiella diskrepans i en systematisk ansträngning både på
subnationell nivå och i internationella jämförelser.
Vad gäller implikationen för politisk jämlikhet kan resultaten från denna avhandling inte
motivera oro för demokratins tillstånd som följd av ökad ekonomisk ojämlikhet. Studien
berättar dock inget om en potentiell effekt mellan inkomstkohorter, där det är möjligt att
låginkomsttagares benägenhet att rösta skiljer sig från höginkomsttagare i kommuner med olika
nivåer av ekonomisk ojämlikhet. Detta är i enlighet med resursteorin såsom presenterad av
Brady, Verba och Schlozman (1995), vars modell även är den enda valdeltagandeteori som
sammanfaller med avhandlingens resultat. Ett förslag till vidare studier inom samma teoretiska
och metodologiska ram är därmed att granska inkomstens roll i sammanhanget för att utreda en
eventuell interaktionseffekt mellan individens ekonomiska position och den ekonomiska
polariseringen för röstbenägenheten i kommunerna.

69

Sofi Granö

Litteraturförteckning
Allison, P. D. 2009. Fixed Effects Regression Models. Los Angeles: SAGE. E-bok.
https://uk.sagepub.com/en-gb/eur/fixed-effects-regression-models/book226025
Almond, G. A. & Verba, S. 1963. The civic culture: political attitudes and democracy in five
nations. Princeton, N.J.: Princeton University Press.
Arzheimer, K. 2008. Something Old, Something New, Something Borrowed, Something
True? A Comment on Lister’s “Institutions, Inequality and Social Norms: Explaining
Variations in Participation”. The British Journal of Politics and International Relations. Vol.
10 (4): 681–697. doi: 10.1111/j.1467-856x.2008.00336.x
Baltagi, B. 2005. Econometric Analysis of Panel Data. Chichester: John Wiley & Sons Ltd.
Tredje upplagan.
Bartels, L. 2008. Unequal Democracy: The Political Economy of the new Gilded Age.
Princeton, NJ: Princeton University Press.
Bengtsson, Å. 2008. Politiskt deltagande. Lund: Studentlitteratur.
Best, H. & Wolf, C. 2014. The SAGE Handbook of Regression Analysis and Causal
Inference. SAGE Publications Ltd.
Bonita, R., Beaglehole, R. & Kjellström, T. 2010. Grundläggande epidemiologi. Lund:
Studentlitteratur. Andra upplagan.
Borg, S. 2018. Kuntavaalitutkimus 2017. Publicerad 09.04.2018.
https://kaks.fi/julkaisut/kuntavaalitutkimus-2017/
Borgarsdottir Sandelin, S. 2015. Valurnan vs. soffan, vad väljer unga? Svenska
Bildningsförbundet r.f. Hämtad 14.10.2019.
https://www.bildningsforbundet.fi/Site/Data/2477/Files/Valurnan_vs_soffan_webb.pdf
Brady, H. E. 2003. An Analytical Perspective on Participatory Inequality and Income
Inequality. University of California, Berkeley: A paper for the Russell Sage Foundation
Project on the “Social Dimensions of Inequality”. Hämtad 14.10.2019.
https://www.russellsage.org/sites/all/files/u4/Brady.pdf
Brady, H. E., Verba, S. & Schlozman, K. L. 1995. Beyond SES: A Resource Model of
Political Participation. The American Political Science Review. 89 (2): 271–294. doi:
https://jstor.org/stable/2082425
Cameron, A. C. & Trivedi, P. K. 2009. Microeconometrics Using Stata. College Station,
Texas: Stata Press.
Campbell, A., Converse, P. E., Miller, W. E & Stokes, D. E. 1976. The American Voter.
Chicago: University of Chicago.

70

Sofi Granö

Cancela, J. & Geys, B. 2016. Explaining voter turnout: A meta-analysis of national and
subnational elections. Electoral Studies. 42: 264–275. doi:
https://doi.org/10.1016/j.electstud.2016.03.005
Dahl, R. A. 1999. Demokratin och dess antagonister. Stockholm: Ordfront &
DemokratiAkademin. Original på engelska: Democracy and its Critics.
Dalton, R. J. 2016. The Good Citizen. How a Younger Generation is Reshaping American
Politics. Thousand Oaks, California: CQ Press, an Imprint of Sage Publications Inc. Andra
upplagan.
Dalton, R. J. 2017. The Participation Gap. Social Status and Political Inequality. Oxford:
Oxford University Press.
Downs, A. 1957. An Economic Theory of Democracy. New York: Harper&Row.
Eurostat. 2019. Income inequality in EU Member States. Uppdaterad 18.07.2019, Hämtad
07.10.2019. https://ec.europa.eu/eurostat/web/products-eurostat-news/-/DDN-20190718-1
Ferejohn, J. 2009. Kapitel 2 i boken: Jacobs, L. R. & King, D. S. 2009. The unsustainable
American State. New York: Oxford University Press. E-bok.
Ferejohn, J. & Fiorina, M. P. 1974. The Paradox of Not Voting: A Decision Theoretic
Analysis. The American Political Science Review. Vol. 68, No. 2: 525–536. doi:
https://www.jstor.org/stable/1959502
Finnish Social Science Data Archive (Aila). 2020. FSD2556 Finnish National Election
Studies 2003–2015: combined data. Hämtad 15.01.2020.
https://services.fsd.uta.fi/catalogue/FSD2556?lang=en&study_language=en
Frank, T. 2004. What’s the Matter with Kansas? How Conservatives Won the Heart of
America. New York: Metropolitan Books.
Förenta nationerna. 2019a. Independent Group of Scientists appointed by the SecretaryGeneral. Global Sustainable Development Report 2019: The Future is Now - Science for
Achieving Sustainable Development, (United Nations, New York). Hämtad 13.01.2019.
https://sustainabledevelopment.un.org/content/documents/24797GSDR_report_2019.pdf
Förenta nationerna. 2019b. Sustainable Development Goals, knowledge platform. Hämtad
01.11.2019. https://sustainabledevelopment.un.org/sdgs
Galbraith, J. K. & Hale, J. T. 2008. State Income Inequality and Presidential Election Turnout
and Outcomes. Social Science Quarterly. Vol. 89 (4): 887-901. doi:
10.1111/j.1540-6237.2008.00589.x
Galte Schermer, I. 2019a. Lönespridning – internationellt. Ekonomifakta. Uppdaterad
12.11.2019. Hämtad 05.01.2020.
https://www.ekonomifakta.se/Fakta/Arbetsmarknad/Loner/Loneskillnader-i-olika-lander/

71

Sofi Granö

Galte Schermer, I. 2019b. Ginikoefficient – internationellt. Ekonomifakta. Uppdaterad
22.11.2019. Hämtad 05.01.2020.
https://www.ekonomifakta.se/fakta/arbetsmarknad/loner/ginikoefficient---internationellt/
Gerber, A. S. & Green, D. P. 2000. The Effects of Canvassing, Telephone Calls and Direct
Mail on Voter Turnout: A Field Experiment. The American Political Science Review. Vol. 94,
No. 3: 653–663. doi: https://www.jstor.org/stable/2585837
Gestrin, A. 2019. Två miljoner finländare lever på en årsinkomst under 20 000 euro före skatt
- och inkomstskillnaderna tros öka i framtiden. Svenska Yle. 05.11.2019. Hämtad 07.11.2019.
https://svenska.yle.fi/artikel/2019/11/05/tva-miljoner-finlandare-lever-pa-en-arsinkomstunder-20-000-euro-fore-skatt-och
Geys, B. & Heyndels, B. 2006. Disentangling the effects of political fragmentation on voter
turnout: The Flemish municipal elections. Economics & Politics. Vol. 18, No. 3: 367–387.
doi: 10.1111/j.1468-0343.2006.00174.x
Gilens, M. 2005. Inequality and Democratic Responsiveness. Public Opinion Quarterly. Vol.
69, No. 5: 778–796. doi: https://www.jstor.org/stable/3521574
Gilens, M. & Page, B. I. 2014. Testing Theories of American Politics: Elites, Interest Groups,
and Average Citizens. Perspectives on Politics. Vol 12. No. 3: 564–581. doi:
https://doi.org/10.1017/S1537592714001595
Goodin, R. E. & Roberts, K. W. 1975. The Ethical Voter. The American Political Science
Review. Vol. 69, No. 3: 926–928. doi: https://www.jstor.org/stable/1958406
Goodin, R. & Dryzek, J. 1980. Rational Participation: The Politics of Relative Power. British
Journal of Political Science. Vol. 10, No. 3: 273–292. doi:
https://www.jstor.org/stable/193523
Grönlund, K. & Wass, H. 2016. Poliittisen osallistumisen eriytyminen –
Eduskuntavaalitutkimus 2015. Hämtad 02.03.2020.
http://julkaisut.valtioneuvosto.fi/handle/10024/75240
Gujarati, D. & Porter, D. 2009. Basic Econometrics. New York: The McGraw-Hill
Companies.
Hayes, T. J. 2012. Responsiveness in an Era of Inequality: The Case of the U.S. Senate.
Political Research Quarterly. Vol. 66, No. 3: 585–599. doi:
http://www.jstor.org/stable/23563167
Horn, D. 2011. GINI DP 16: Income Inequality and Voter Turnout. Hämtad 01.09.2020.
EconPapers. https://econpapers.repec.org/paper/aiaginidp/16.htm
Isotalo, V. & Järvi, T. & von Schoultz, Å. & Söderlund, P. 2019. Suomalainen äänestäjä.
Hämtad 15.01.2020. https://www.vaalitutkimus.fi/documents/The-FinnishVoter_20190709.pdf

72

Sofi Granö

Jacobs, L. R. & King, D. S. 2009. The Unsustainable American State. New York: Oxford
University Press.
Jaime Castillo, A.M. 2010. Economic inequality and electoral participation: a cross-country
evaluation. Comparative Study of the Electoral Systems (CSES) Conference, September
2009. Toronto, ON, Canada. https://papers.ssrn.com/sol3/papers.cfm?abstract_id=1515905
Jensen, C. & Jespersen, B. B. 2017. To have or not to have: Effect of economic inequality on
turnout in European democracies. Electoral Studies. 45: 24–28. doi:
http://dx.doi.org/10.1016/j.electstud.2016.11.009
Keeley, B. 2015. What’s happening to income inequality? Income Inequality: The Gap
between Rich and Poor. OECD Publishing, Paris. doi:
http://dx.doi.org/10.1787/9789264246010-4-en
Kvist, J., Fritzell, J., Hvinden, B. & Kangas, O. 2012. Changing Social Equality: The Nordic
Welfare Model in the 21st Century. Bristol University Press. E-bok. doi:
https://www.jstor.org/stable/j.ctt9qgxn2
Lijphart, A. 1997. Unequal Participation: Democracy’s Unresolved Dilemma. The American
Political Science Review. Vol. 91, No. 1: 1–14. doi: https://www.jstor.org/stable/2952255
Lister, M. 2007. Institutions, Inequality and Social Norms: Explaining Variations in
Participation. The Political Studies Association. Vol 9: 20–35. doi:
10.1111/j.1467-856x.2007.00246.x
Mahler, V. A. 2002. Exploring the Subnational Dimension of Income Inequality: An analysis
of the Relationship Between Inequality and Electoral Turnout in the Developed Countries.
International Studies Quarterly. Vol. 46, No. 1: 117–142. doi:
https://www.jstor.org/stable/3096121
Martikainen, P., Martikainen, T. & Wass, H. 2005. The effect of socioeconomic factors on
voter turnout in Finland: A register-based study of 2.9 million voters. European Journal of
Political Research. 44: 645–669. doi: 10.1111/j.1475-6765.2005.00242.x
McCall, L. & Kenworthy, L. 2009. Americans’ Social Policy Preferences in the Era of Rising
Inequality. Perspectives on Politics. Vol. 7, No. 3. doi: 10.1017/S1537592709990818
Meltzer, A. H. & Richard, S. F. 1981. A Rational Theory of the Size of Government. Journal
of Political Economy. Vol. 89, No. 5: 914–927. doi: https://www.jstor.org/stable/1830813
Mill, J. S. 1861, (2009). Considerations on Representative Government. The Floating Press.
E-bok. Först utgiven 1861.
Mueller, D. C. & Stratmann, T. 2003. The economic effects of democratic participation.
Journal of Public Economics. 87: 2129–2155. doi:10.1016/S0047-2727(02)00046-4
OECD. 2019. Voting. I Society at a Glance 2019: OECD Social Indicators. OECD Publishing,
Paris. doi: https://doi.org/10.1787/3483a69a-en

73

Sofi Granö

Page, B. I. & Jacobs, L. R., 2009. Kapitel 6 i boken: Jacobs, L. R. och King, D. S. 2009. The
unsustainable American State. New York: Oxford University Press.
Palfrey, T. R. & Rosenthal, H. 1985. Voter Participation and Strategic Uncertainty. The
American Political Science Review. Vol. 79, No. 1: 62–78. doi:
https://www.jstor.org/stable/1956119
Plutzer, E. 2002. Becoming a Habitual Voter: Inertia, Resources and Growth in Young
Adulthood. American Political Science Review. Vol. 96, No. 1: 41–56. doi:
https://doi.org/10.1017/S0003055402004227
Putnam, R. D. 2000. Bowling Alone: The Collapse and Revival of American Community. New
York: Simon & Schuster.
Riker, W. H. & Ordeshook, P. C. 1968. A Theory of the Calculus of Voting. The American
Political Science Review. Vol. 62, No. 1: 25–42. doi: https://www.jstor.org/stable/1953324
Schattschneider, E. E. 1960. The semisovereign people: A realist’s view of democracy in
America. New York: Holt, Reinhart and Winston.
Schumpeter, J. A. 1942 (2003). Capitalism, Socialism & Democracy. Taylor & Francis elibrary. E-bok. Först utgiven 1942.
Schäfer, A. & Schwander, H. 2019. “Don’t play if you can’t win”: does economic inequality
undermine political equality? European Political Science Review. (2019): 1–19. doi:
https://doi.org/10.1017/S1755773919000201
Seeber, G. U. H. 2011. Inequality and turnout in Europe. Paper presented at the Annual
Meeting of the American Political Science Association, Seattle,
September 1–4, 2011. https://papers.ssrn.com/sol3/papers.cfm?abstract_id=1901620
Shapiro, I. 2002. Why the Poor Don’t Soak the Rich. Daedalus. Vol. 131, No. 1: 118–128.
doi: https://www.jstor.org/stable/20027743
Smets, K. & van Ham, C. 2013. The embarrassment of riches? A meta-analysis of individuallevel research on voter turnout. Electoral Studies. 32: 344–359.
doi: http://dx.doi.org/10.1016/j.electstud.2012.12.006
Solt, F. 2008. Economic Inequality and Democratic Political Engagement. American Journal
of Political Science. Vol. 52, No. 1. 48–60. doi: https://www.jstor.org/stable/25193796
Solt, F. 2010. Does Economic Inequality Depress Electoral Participation? Testing the
Schattschneider Hypothesis. Political Behavior. Vol. 32: 285–301. doi:
10.1007/s11109-010-9106-0
Sotkanet. 2019a. Tietoa Palvelusta. Institutet för hälsa och välfärd (sotkanet.fi) Hämtad
12.03.2019. https://sotkanet.fi/sotkanet/sv/tietoa-palvelusta

74

Sofi Granö

Sotkanet. 2019b. Information om indikator 3077. Institutet för hälsa och välfärd (sotkanet.fi).
Hämtad 13.02.2020. Uppdaterad 25.4.2019.
https://sotkanet.fi/sotkanet/sv/metadata/indicators/3077
Statistikcentralen. 2019a. Ginikoefficienter efter år. Disponibel penninginkomst (exkl.
Realisationsvinst). Statistikcentralens PxWeb databaser.
http://pxnet2.stat.fi/PXWeb/pxweb/sv/StatFin/StatFin__tul__tjt/statfin_tjt_pxt_015.px/chart/c
hartViewLine/
Statistikcentralen. 2019b. Valdeltagande bland finska medborgare som bor i Finland i
riksdagsvalen 1908–2019. Statistikcentralens PxWeb databaser.
http://pxnet2.stat.fi/PXWeb/pxweb/sv/StatFin/StatFin__vaa__evaa__evaa_as/030_evaa_2019t
au_103.px/
Statistikcentralen. 2019c. Statistikcentralens framsida. Hämtad 13.02.2020.
https://www.stat.fi/org/index_sv.html
Statistikcentralen. 2019d. Valdeltagande i riksdagsvalen 1908–2019. Findikator. Uppdaterad
24.4.2019, Hämtad 07.10.2019. https://findikaattori.fi/sv/51
Stockemer, D. & Parent, S. 2014. The Inequality Turnout Nexus: New Evidence from
Presidential Elections. Politics & Policy. Vol 42 (2): 221–245. doi: 10.1111/polp.12067
Stockemer, D. & Scruggs, L. 2012. Income inequality, development and electoral turnout New evidence on a burgeoning debate. Electoral Studies. 31: 764–773. doi:
http://dx.doi.org/10.1016/j.electstud.2012.06.006
Van de Pol, M. & Wright, J. 2009. A simple method for distinguishing within- versus
between-subject effects using mixed models. Animal Behaviour. 77: 753-758. doi:
10.1016/j.anbehav.2008.11.006
Verba, S. & Nie, N. H. 1972. Participation in America: political democracy and social
equality. New York: Harper & Row.
Walsh, K. C. 2012. Putting Inequality in Its Place: Rural Consciousness and the Power of
Perspective. American Political Science Review. Vol. 106, No. 3: 517–532. doi:
10.1017/S0003055412000305
Wooldridge, J. M. 2016. Introductory Econometrics: A Modern Approach. Boston, MA:
Cengage Learning. 6th edition.

75

Sofi Granö

Appendix
Tabell 15. Specifikationer för variabler på kommunnivå
Variabel

Definition

Valdeltagande (%)

Valdeltagandet i riksdagsvalen i
kommunen (andelen personer som
röstat av alla röstberättigade).
Omfattar finska medborgare som är
permanent bosatta utomlands
Ginikoefficient för kommunen,
uträknat från hushållens disponibla
inkomster
Bostadshushållens genomsnittliga
inkomster (disponibel inkomst)
efter inkomstslag och kommun

Ginikoefficient
Inkomstnivå

Utbildningsnivå (år)

Befolkningens utbildningsnivå per
kommun enligt den genomsnittliga
längden av den högsta utbildning
som fullföljts efter utbildningen på
grundskolenivå

Arbetslöshetsgrad
(%)
Fattigdomsrisk (%)

Procentuell andel arbetslösa av
arbetskraften i kommunen
Kommunens allmänna risk för
fattigdom. Procentuell andel
personer som bor i hushåll med
låga inkomster av alla personer som
bor i området. Gräns för låg
inkomst är 60 % av de finländska
hushållens disponibla ekvivalenta
medianinkomst
Andel av befolkningen som är 65 år
eller över som procent av hela
befolkningen i kommunen
Befolkningsantal som är
stadigvarande bosatt i kommunen
Andelen personer som har ett annat
språk än finska, svenska eller
samiska som modersmål per 1000
invånare i en kommun
Tidsperioden 1995–2015

Andel av
befolkningen över 65
år (%)
Befolkningsantal
Annat modersmål än
finska, svenska eller
samiska
År

76

Sotkanet indikatornummer,
kodning, kommentar
Id: 3077

Id: 3126
Statistikcentralen, PxWeb databaser.
Omkodad ”replace inkomst =
ln(inkomst)”
Id: 180. Omkodad ”replace
utbildningsnivå =
utbildningsnivå/100” för enklare
tolkning (ex. nivå = 1,906 innebär att
utbildningstiden per person är 1,9 år
efter grundskolan)
Id: 181
Id: 3099

Id: 1068
Id: 127. Omkodad ”replace
befolkning = ln(befolkning)”
Id: 187

Sofi Granö

Tabell 16. Specifikationer för variabler på individnivå (FNES 2003–2015)
Variabel

Definition

Valdeltagande

Dummy, respondenten har röstat i
valet=1, respondenten röstade
inte=0

Ginikoefficient

Ginikoefficient för kommunen
som respondenten bor i, uträknat
från hushållens disponibla
inkomster
De enskilda observationsvärdena
för ginikoefficienten i individernas
kommun subtraherad från
medelvärdet för kommunerna
(över tid)
Ginikoefficienten för individernas
kommun som medelvärde för varje
år
Total disponibel inkomst för
respondentens hushåll, inkl.
sociala förmåner: 1=mindre än
10 000 euro/år, till 10=över 50 000
euro/år
Respondentens utbildning:
1=grundskola, 2=lägre
andrastadiets utbildn., 3=kort
yrkesutbildn., 4=yrkeshögskola,
5=gymnasium, 6=polyteknisk
examen (kandidatexamen),
7=akademisk utbildn.
(magisternivå).
Dummy, respondenten har varit
arbetslös inom de 12 senaste
månaderna=1
Mått för respondentens relativa
fattigdom, uträknad som
differensen mellan kommunens
inkomstnivå för det specifika året
och respondentens inkomstgrupp

Ginikoefficient, inomobservationseffekt

Ginikoefficient,
mellanobservationseffekt
Inkomst

Utbildning

Arbetslös
Relativ fattigdom

Ålder

Respondentens ålder

Ålder2
Bor i urbant område

Respondentens ålder kvadrerad
Dummy, respondenten bor i
centrum av en stad eller
respondenten bor i en stads förort
(alternativen är: repondenten bor i
centrum av en kommun eller annat
ruralt område, repondenten bor i
ett glest befolkat område)

77

FNES variabelnummer,
omkodning, kommentar
FNES66, recode (1=0) röstade inte,
(2=1) röstade på förhand, (3=1)
röstade på valdagen, (97=1) har inte
rösträtt, (98=1) vill inte säga, (99=1)
kan inte säga
Data från sotkanet.fi
Id: 3126
Egen gini_medelvärde = mean(gini),
by(konr)
Gen gini_differens = gini –
gini_medelvärde
Mean(gini), by(konr), för varje år
FNES6, recode (99=.), (104=.). Vet
ej/inget svar kodade som missing.
10=50 001–55 000 euro/år, 11=över
50 000, recode (11=10).
FNES5, recode (8=2), (9=3),
(10=7), (11=2), (98=.), (99=.).
Pågående studier kodade enligt
motsvarande kategorier. Vill inte
svara/vet ej kodade som missing.

FNES92, recode (1=0), (2=1), (3=.)
bysort konr: egen inkomst3 =
mean(inkomst) if år==2003, gen
relfatt=1
replace relfatt=inkomst-inkomst3 if
år==2003, upprepat för alla år
FNES86, vilket år respondenten är
född, gen ålder = år-årfödd
Variabel ålder*ålder
FNES96, recode (3=0), (4=0),
(99=0), (2=1)

Sofi Granö

Tabell 16. Specifikationer för variabler på individnivå (FNES 2003–2015), fortsättning
Annat modersmål än
finska/svenska/samiska
År

Dummy, respondentens
modersmål är varken finska,
svenska eller samiska
2003–2015

78

FNES94, recode (1=0), (2=0),
(49=1), (50=0)
Rename year år

Sofi Granö

Tabell 17. Valdeltagandets bestämningsfaktorer på kommunnivå. Avvikande värden
exkluderade (Grankulla och Vårdö)

Ginikoefficient
Inkomstnivå (logaritmerad)
Utbildningsnivå (år)
Arbetslöshetsgrad (%)
Fattigdomsrisk
Andel av befolkningen över 65 år (%)
Befolkningsstorlek (logaritmerad)
Andel med annat modersmål än
finska/svenska/samiska
År
Konstant
Observationer
R²
Antal kommuner

(1)
FE

(2)
BE

-0,104
(0,089)
-5,669
(4,310)
8,940***
(1,652)
0,181***
(0,050)
-0,094
(0,058)
0,499***
(0,095)
11,060***
(2,288)
-0,013
(0,015)
-0,696***
(0,118)
1,392***
(219,80)

-1,128***
(0,234)
40,410***
(8,734)
7,740***
(1,578)
-0,152
(0,108)
0,972***
(0,204)
0,762***
(0,140)
2,063***
(0,429)
-0,153***
(0,031)
-1,492
(2,702)
2,60
(5,408)

1851
0,621
309

1851
0,282
309

Anm. Standardfel inom parentes (klusterrobusta standardfel för modell (1)). Utfallsvariabeln är valdeltagandet i
en kommun som procent. Asteriskerna ***, ** och * betecknar signifikans på 1, 5 och 10-procentsnivå. Modell
(1) beskriver inom-observationseffekter, (FE). Modell (2) beskriver mellan-observationseffekter (BE).

79

Sofi Granö

Figur 16. Predikterat linjärt samband för valdeltagande på kommunnivå.
Mellan-observationseffekt. Avvikande värden exkluderade (Vårdö och Grankulla)

80

Sofi Granö

Tabell 18. Valdeltagandets bestämningsfaktorer på kommunnivå. FE-modell. Stegvis inkludering av
kontrollvariabler
Ginikoeff.

(1)
-0,942***
(0,073)

(2)
-0,319***
(0,086)
-16,63***
(1,496)

(3)
-0,314***
(0,11)
-16,93***
(3,737)
0,094
(0,951)

(4)
-0,110
(0,102)
-8,723**
(4,164)
-0,633
(0,969)
0,362***
(0,046)

(5)
0,198**
(0,09)
-17,20***
(3,906)
1,441
(0,919)
0,143***
(0,048)
-0,441***
(0,05)

(6)
0,204**
(0,084)
-20,54***
(3,729)
4,284***
(1,013)
0,143***
(0,046)
-0,412***
(0,05)
-0,235***
(0,054)

(7)
0,212**
(0,10)
-21,15***
(3,407)
1,591
(1,022)
0,079*
(0,048)
-0,356***
(0,052)
0,111
(0,08)
12,67***
(1,88)

(8)
0,166*
(0,09)
-17,70***
(3,375)
1,525
(1,02)
0,144***
(0,049)
-0,309***
(0,05)
0,166**
(0,084)
13,80***
(1,933)
-0,045***
(0,013)

89,74***
(1,783)

248,20***
(14,07)

251,00***
(34,62)

157,70***
(39,98)

242,40***
(37,75)

274,40***
(36,15)

168,10***
(33,94)

121,40***
(35,59)

(9)
-0,048
(0,093)
-6,109
(4,122)
9,273***
(1,59)
0,185***
(0,05)
-0,116**
(0,058)
0,498***
(0,093)
10,71***
(2,265)
-0,012
(0,015)
-0,709***
(0,113)
1,425***
(211,90)

1863
0,320
311

1863
0,458
311

1863
0,458
311

1863
0,505
311

1863
0,543
311

1863
0,559
311

1863
0,590
311

1863
0,599
311

1863
0,619
311

Inkomstnivå
Utbildningsn.
Arbetslöshet
Fattigdomsr.
Andel > 65
Befolkning.
Annat mod.
År
Konstant

Obs.
R²
Kommuner

Anm. Klusterrobusta standardfel inom parentes. Utfallsvariabeln är valdeltagandet i en kommun som procent. Asteriskerna ***, **
och * betecknar signifikans på 1, 5 och 10-procentsnivå.

81

Sofi Granö

Tabell 19. Valdeltagandets bestämningsfaktorer på kommunnivå. BE-modell. Stegvis inkludering av
kontrollvariabler

Ginikoeff.

(1)

(2)

(3)

(4)

(5)

(6)

(7)

(8)

(9)

-0,172
(0,13)

-0,339**
(0,14)
7,998***
(2,638)

-0,415***
(0,135)
-1,536
(3,137)
4,308***
(0,835)

-0,416***
(0,138)
-1,205
(4,663)
4,267***
(0,94)
0,010
(0,106)

-0,795***
(0,168)
11,54**
(5,642)
6,505***
(1,089)
-0,133
(0,111)
0,713***
(0,186)

-1,369***
(0,206)
22,19***
(5,958)
10,47***
(1,374)
-0,126
(0,107)
0,819***
(0,182)
0,554***
(0,123)

-1,580***
(0,21)
40,60***
(7,602)
7,666***
(1,537)
-0,110
(0,105)
1,08***
(0,191)
0,732***
(0,129)
1,606***
(0,425)

-1,140***
(0,222)
34,510***
(7,439)
7,079***
(1,487)
-0,197*
(0,103)
0,882***
(0,188)
0,68***
(0,125)
2,069***
(0,421)
-0,15***
(0,031)

71,04***
(3,183)

-8,423
(26,40)

82,18***
(30,85)

78,65
(48,08)

-58,86
(59,12)

-178,80***
(63,20)

-380,50***
(81,74)

-323,20***
(79,71)

-1,133***
(0,230)
34,44***
(7,473)
7,084***
(1,49)
-0,196*
(0,103)
0,879***
(0,19)
0,68***
(0,125)
2,061***
(0,427)
-0,151***
(0,031)
-0,27
(2,553)
219,70
(5,124)

1863
0,006
311

1863
0,034
311

1863
0,111
311

1863
0,112
311

1863
0,152
311

1863
0,206
311

1863
0,241
311

1863
0,297
311

1863
0,297
311

Inkomst
Utbildningsn.
Arbetslöshet
Fattigdomsrisk
Andel över 65
Befolkning
Annat mod.
År
Konstant
Observationer
R²
Kommuner

Anm. Standardfel inom parentes. Utfallsvariabeln är valdeltagandet i en kommun som procent. Asteriskerna ***, ** och *
betecknar signifikans på 1, 5 och 10-procentsnivå.

82

Sofi Granö

Tabell 20. Röstandets bestämningsfaktorer, individnivå. Stegvis inkludering av kontrollvariabler

Inomgini
Mellangini
Inkomstnivå
Utbildning
Arbetslös

(1)

(2)

(3)

(4)

(5)

(6)

(7)

(8)

(9)

(10)

1,012
(0,031)
1,064***
(0,005)

0,980
(0,040)
1,052***
(0,008)
1,153***
(0,009)

0,979
(0,024)
1,036***
(0,012)
1,125***
(0,010)
1,187***
(0,042)

0,974
(0,024)
1,036***
(0,012)
1,108***
(0,00999)
1,192***
(0,044)
0,556***
(0,042)

0,970***
(0,010)
1,034***
(0,009)
1,122*
(0,069)
1,191***
(0,045)
0,556***
(0,043)
0,985
(0,066)

0,974
(0,029)
1,041***
(0,015)
1,128**
(0,060)
1,361***
(0,058)
0,826***
(0,036)
0,972
(0,057)
1,040***
(0,003)

0,972
(0,026)
1,042***
(0,015)
1,119**
(0,059)
1,354***
(0,055)
0,789***
(0,041)
0,969
(0,055)
1,075***
(0,012)
1,000**
(0,0001)

0,972
(0,024)
1,039**
(0,019)
1,120**
(0,059)
1,352***
(0,055)
0,789***
(0,041)
0,968
(0,055)
1,075***
(0,013)
1,000**
(0,0001)
1,065
(0,115)

0,970
(0,020)
1,045**
(0,019)
1,116**
(0,058)
1,356***
(0,059)
0,788***
(0,040)
0,972
(0,054)
1,076***
(0,014)
1,000**
(0,0001)
1,062
(0,118)
0,150***
(0,026)

0,963***
(0,012)
1,044**
(0,020)
1,116**
(0,062)
1,361***
(0,061)
0,789***
(0,040)
0,971
(0,0570)
1,075***
(0,013)
1,000**
(0,0001)
1,064
(0,118)
0,151***
(0,027)
0,990*
(0,005)

1,039
(0,134)

0,711
(0,148)

0,624*
(0,166)

0,744
(0,221)

0,729
(0,261)

0,053***
(0,029)

0,029***
(0,010)

0,030***
(0,012)

0,026***
(0,010)

8,086e+06
(8,249e+07)

5071

5071

5071

5071

5071

5071

5071

5071

5071

5071

224

224

224

224

224

224

224

224

224

224

4

4

4

4

4

4

4

4

4

4

Relativ
fattigdom
Ålder
Ålder2
Urban
Annat
mod.
År
Konstant

Observationer
Antal
kommuner
Antal år

Anm. Klusterrobusta standardfel inom parentes (såsom modell (1) och (2) i tabell 13). Utfallsvariabeln är binär och antar värdet 1
(resp. har röstat) och 0 (resp. har inte röstat). Utfallet rapporteras som oddskvoter. Asteriskerna ***, ** och * betecknar signifikans
på 1, 5 och 10-procentsnivå.

83

Sofi Granö

Tabell 21. Valdeltagandets bestämningsfaktorer på individnivå. Avvikande värden
exkluderade (Grankulla)
(1)
Oddskvoter

(2)
GME

(3)
Oddskvoter

(4)
GME

Ginikoefficient för inomObservationseffekter

0,964**
(0,014)

-0,004**
(0,002)

0,964
(0,059)

-0,004
(0,007)

Ginikoefficient för mellanObservationseffekter

1,052***
(0,019)

0,006***
(0,002)

1,052**
(0,023)

0,006**
(0,003)

Inkomst

1,119**
(0,063)
1,364***
(0,060)
0,791***
(0,038)
0,969
(0,058)
1,073***
(0,014)
1,000**
(0,0001)
1,050
(0,110)
0,167***
(0,040)
0,989**
(0,004)

0,013**
(0,007)
0,036***
(0,005)
-0,027***
(0,006)
-0,004
(0,007)
0,008***
(0,002)

1,119**
(0,037)
1,364***
(0,040)
0,791**
(0,086)
0,969
(0,034)
1,073***
(0,015)
1,000**
(0,0001)
1,050
(0,111)
0,167***
(0,062)
0,989
(0,012)

0,013**
(0,004)
0,036***
(0,004)
-0,027**
(0,013)
-0,004
(0,004)
0,008***
(0,002)

Utbildning
Arbetslös
Relativ fattigdom
Ålder
Ålder2
Bor i urbant område
Annat modersmål än
finska/svenska/samiska
År

Konstant

4,137e+07*
(3,839e+08)

0,006
(0,012)
-0,209***
(0,028)
-0,001**
(0,0005)

0,006
(0,012)
-0,209***
(0,043)
-0,001
(0,001)

4,137e+07
(9,67e+08)

Observationer
5050
5050
5050
5050
Antal kommuner
223
223
223
223
Antal år
4
4
4
4
Anm. Klusterrobusta standardfel inom parentes i modell (1) och (2). Normala standardfel i modell (3)
och (4). Utfallsvariabeln är binär och antar värdet 1 (resp. har röstat) och 0 (resp. har inte röstat). Utfallet
rapporteras som oddskvoter i modell (1) och (3) och genomsnittliga marginaleffekter i modell (2) och
(4). Asteriskerna ***, ** och * betecknar signifikans på 1, 5 och 10-procentsnivå. Variabeln ålder2
(kvadrerad term) och konstanten kan inte uttryckas i genomsnittliga marginaleffekter, och har därmed
lämnats bort i modell (2) och (4). 21 avvikande värden exkluderade (Grankulla).

84

