Rektorns roll för
lärarvälmåendet i skolan
En studie om rektorers uppfattningar om arbetet
för att förebygga utbrändhet hos lärare i skolan

Jasmin Wicklén och Milja Ångerman
Magistersavhandling i pedagogik
Fakulteten för pedagogik och välfärdsstudier
Pedagogiskt ledarskap och utvecklingsarbete
Åbo Akademi
Våren 2021
Handledare: Janne Elo

Jasmin Wicklén och Milja Ångerman
Författare

Årtal

Wicklén, Jasmin och Ångerman, Milja

VT, 2021

Arbetets titel
Rektorns roll för lärarvälmåendet i skolan
Opublicerad avhandling i pedagogik för pedagogie magisterexamen.

Sidantal (tot. 109)

Vasa: Åbo Akademi. Fakulteten för pedagogik och välfärdsstudier.
Referat
Denna magisteravhandling har som syfte att undersöka rektorers uppfattning om deras roll i
skolan för att förebygga utbrändhet hos lärare. Två forskningsfrågor har utformats för att
uppfylla detta syfte:
1. Vad uppfattar rektorer att leder till utbrändhet hos lärare?
2. Hur ser rektorer på sin roll att förebygga utbrändhet hos lärare?
Avhandlingen bygger på en kvalitativ fenomenografisk studie. Informanterna som deltagit i
studien är sex stycken rektorer, alla från en kommunal skola inom grundläggande utbildning,
årskurs 7–9, i Österbotten. Datainsamlingsmetoden som använts är halvstrukturerade intervjuer
och en fenomenografisk sjustegsmodell användes för att analysera resultatet.
Resultaten i denna studie har delats in i två kategorier: Vad rektorer uppfattar att leder till
utbrändhet hos lärare och Hur rektorer ser på sin roll att förebygga utbrändhet hos lärare.
Resultaten visar att rektorer uppfattar utbrändhet som ett mångfacetterat fenomen. Enligt våra
resultat uppfattar rektorerna att utbrändhet kan orsakas av många olika faktorer på olika plan,
både i arbetet och hos själva individen. Vi har kategoriserat dessa delområden som
elevrelaterade orsaker till utbrändhet, orsaker till utbrändhet hos läraren och orsaker till
utbrändhet i arbetsorganisationen. Rektorn uppfattar sin roll som tredelad beträffande
förebyggande av utbrändhet hos lärare. Dessa tre roller rektorer uppfattar sig ha har blivit
namngivna i denna studie som: den personliga ledaren, den kollegiala ledaren och den
organisatoriska ledaren. De olika rollerna innefattar olika ageranden i skolan vilka skall
underlätta det dagliga arbetet för läraren.
Avslutningsvis bidrar denna avhandling till en bättre förståelse för vad utbrändhet är, hur det
kan uppstå, hur det tar sig till uttryck hos olika människor och hur mångfacetterat det är. Därtill
får man en uppfattning om välmående i arbetslivet. Man får även en förståelse för vad rektorer
uppfattar att leder till utbrändhet hos lärare och hur de ser på sin roll i att förebygga utbrändhet
hos lärare.

Sökord / indexord
Pedagogiskt ledarskap, rektor, stress, utbrändhet, utbildningsledarskap, arbetsplatsvälmående

2

Jasmin Wicklén och Milja Ångerman

Innehållsförteckning
1 INLEDNING .................................................................................................................................... 4
1.1 BAKGRUND OCH ARBETSVÄLMÅENDE I SKOLKONTEXT ............................................................................... 4
1.2 SYFTE OCH FORSKNINGSFRÅGOR .......................................................................................................... 6
1.3 AVGRÄNSNING ................................................................................................................................. 6
1.4 DISPOSITION .................................................................................................................................... 7
2 UTBRÄNDHET ................................................................................................................................ 9
2.1 BEGREPPEN “STRESS”, “UTMATTNING” OCH “UTBRÄNDHET” .................................................................... 9
2.2 VÄLMÅENDE I ARBETSLIVET ............................................................................................................... 15
2.3 STRESSFAKTORER I ARBETET .............................................................................................................. 17
2.4 LÄRARENS UTBRÄNDHET................................................................................................................... 20
3 REKTORN SOM LEDARE ............................................................................................................... 25
3.1 ADMINISTRATIONEN AV UTBILDNINGEN I FINLAND ................................................................................. 25
3.2 REKTORNS ROLL OCH ARBETSUPPGIFTER .............................................................................................. 27
3.3 LEDARSKAP I SKOLAN ....................................................................................................................... 29
3.4 UTBRÄNDHET OCH LEDARSKAP .......................................................................................................... 32
4 METOD OCH GENOMFÖRANDE ................................................................................................... 35
4.1 FENOMENOGRAFI SOM ANSATS ......................................................................................................... 35
4.2 DATAINSAMLINGSMETOD ................................................................................................................. 36
4.3 URVAL OCH AVGRÄNSNINGAR ........................................................................................................... 37
4.4 UNDERSÖKNINGENS GENOMFÖRANDE ................................................................................................ 38
4.5 DATABEARBETNING OCH ANALYS........................................................................................................ 39
4.6 TILLFÖRLITLIGHET, TROVÄRDIGHET OCH ETISKA ASPEKTER ....................................................................... 42
5 RESULTATREDOVISNING.............................................................................................................. 45
5.1 VAD UPPFATTAR REKTORER ATT LEDER TILL UTBRÄNDHET? ...................................................................... 45
5.1.1 Utbrändhet som ett resultat av flera orsaker .................................................................... 45
5.2 HUR SER REKTORER PÅ SIN ROLL ATT FÖREBYGGA UTBRÄNDHET HOS LÄRARE? ............................................. 64
5.2.1 Den personliga ledaren ...................................................................................................... 65
5.2.2 Den kollegiala ledaren ....................................................................................................... 72
5.2.3 Den organiserande ledaren ............................................................................................... 75
6 RESULTATDISKUSSION................................................................................................................. 83
6.1 VAD UPPFATTAR REKTORER LEDER TILL UTBRÄNDHET?............................................................................ 83
6.2 HUR SER REKTORER PÅ SIN ROLL ATT FÖREBYGGA UTBRÄNDHET HOS LÄRARE? ............................................. 87
7 AVSLUTANDE DISKUSSION .......................................................................................................... 92
7.1 SAMMANFATTANDE DISKUSSION ........................................................................................................ 92
7.2 METODDISKUSSION ......................................................................................................................... 93
7.3 FÖRSLAG PÅ FORTSATT FORSKNING..................................................................................................... 95
LITTERATURFÖRTECKNING: ............................................................................................................ 97
BILAGOR ...................................................................................................................................... 105
BILAGA 1: E-POSTMEDDELANDE TILL REKTORERNA .................................................................................... 105
BILAGA 2: SAMTYCKE TILL FORSKNING .................................................................................................... 106
BILAGA 3: INTERVJUGUIDE ................................................................................................................... 107
FIGURER ....................................................................................................................................... 109
FIGUR 1: LEDARSKAP INOM UTBILDNINGSSEKTORN SOM ETT FLERNIVÅFENOMEN (ULJENS, 2015, S. 290) ........... 109
FIGUR 2: FORSKNINGSFRÅGA 1 MED HUVUDKATEGORI, DIMENSIONER OCH UNDERKATEGORIER. ........................ 109
FIGUR 3: FORSKNINGSFRÅGA 2 MED HUVUDKATEGORIER OCH UNDERKATEGORIER. ......................................... 109

3

Jasmin Wicklén och Milja Ångerman

1 Inledning
Det första kapitlet i avhandlingen är huvudkapitlet inledning, och detta kapitel har fem
underkapitel. I det första underkapitlet, 1.1 Bakgrund och välmående i skolkontext,
ligger fokus på hur lärare mår i den finländska skolan och varför vi vill forska i detta
ämne. Underkapitel 1.2 Syfte och forskningsfrågor belyser våra forskningsfrågor och
syftet med studien. I underkapitel 1.3 Avgränsning går vi in på inom vilket område vi
ska göra vår studie och varför. I det sista underkapitel 1.4 Disposition redogör vi för
hur vår avhandling ser ut utgående från de olika kapitlen i arbetet. I vårt första
underkapitel redogör vi bakgrunden till avhandlingen och arbetsvälmåendet i skolor i
Finland.

1.1 Bakgrund och arbetsvälmående i skolkontext
Utbrändhet hos lärare, skolledares oro över lärares välmående och den ökade
arbetsmängden är ämnen som lyfts upp allt mer i artiklar i dagstidningar och
facktidningar på både finska och svenska. Finlands svenska lärarförbund (FSL) har
uttryckt sin oro över att allt fler lärare drabbas av utbrändhet, speciellt
nyutexaminerade lärare. (SPT, 2019.)
I en kartläggning gjord av FSL (Finlands svenska lärarförbund) under våren 2017
framkom att 57 procent av FSL:s medlemmar ansåg att deras arbetsbörda ökat
markant. 85 procent av undersökningens deltagare framhävde också hur allt mer
administrativa uppgifter och dokumentation tar tid och kraft av dem. Jens Mattfolk,
ombudsman vid FSL, höll med om lärarnas åsikter om fokus på fel arbetsuppgifter.
(Slotte, 2017.) Även lärare har stigit fram i ljuset och berättat om sin egen historia och
hur skolvärlden lett till utbrändhet. Att inte få hjälp av andra i sitt dagliga arbete kan
vara väldigt tungt, speciellt om arbetsuppgifterna blir fler och tiden som finns till
lärarens förfogande inte ökar. Klasser som blir större och lärare som inte får tillräcklig
hjälp av assistenter eller speciallärare i skolan, är faktorer som kan leda till utbrändhet.
(Fagerholm, 2019.)

4

Jasmin Wicklén och Milja Ångerman
OAJ:s (Opetusalan Ammattijärjestö) första vice ordförande Petri Käärinen (2018)
menar att ett stort antal lärare kämpar i sitt arbete och är på gränsen till utmattning.
Han anser att klasserna i skolorna är för stora, extra stöd i klasser är svåra att få och
att det är en akut brist på speciallärare. Käärinen anser att för stark arbetsmoral, snabba
förändringar i verksamheten och brist på uppskattning och respons från ledaren kan
leda till utbrändhet hos läraren.
Enligt arbetsvälmåendebarometern, en undersökning gjord av Undervisningssektorns
fackorganisation OAJ, svarade 43 procent av lärarna att de ofta eller ganska ofta
känner stress orsakat av arbetet. År 2013 uppgav 78 procent av lärarna att de mycket
ofta eller ganska ofta var entusiastiska och ivriga över sitt arbete, men år 2016 var
siffran endast 67 procent. Enligt arbetsvälmåendebarometern mår alla lärargrupper
överlag sämre än vad de gjorde år 2013. (Tikkanen, 2018.)
Att vara lärare är ett utmanande yrke vilket ibland kan leda till att lärare blir utbrända,
och drabbas av ett syndrom av emotionell utmattning, depersonalisation och minskad
personlig prestation. Utbrändhet kan påverka en människa både psykiskt och fysiskt,
och den kan skada organisationen då omsättningen av personal blir högre vilket
påverkar både barnen och skolan. (Helou, Nabhani & Bahous, 2019.)
Schlichte, Yssl och Merbler (Helou, Nabhani & Bahous, 2019) menar att en av
nyckelfaktorerna med tanke på lärarens välmående är ett behov av ledarskap och ett
starkt mentorskap. Studier visar att ledare har en viktig roll gällande arbetstagares
hälsa och välmående, och en stor roll i att identifiera en omgivning där arbetstagaren
kan trivas, växa och känna välbefinnande. (Skakon, Nielsen, Borg & Guzman, 2010.)
Ledare i skolan agerar i fråga om utbrändhet som en vakt. Lärare känner inte alltid
själva igen symptomen i tid, och om de gör det kan det vara ett stort steg att be om
hjälp. Rektorn kan dessutom påverka gällande belastning av arbetsmängd och hur
arbetsmiljöns atmosfär skapas. Rektorn skall främst vara stöttande och rättvis mot alla
lärare. (Rajala 2001, s. 89) Utvecklingssamtal ger ledare en möjlighet att identifiera
arbetsrelaterad stress och ingripa i den problematiska situationen i tid. (Koivisto, 2001,
s. 112) I den senaste arbetsvälmåendebarometern (2018) kan vi dock se ett ökande
missnöje hos lärare gentemot rektorerna. Ledarens handlingar ansågs vara sämre än
2015. Enligt respondenterna är det som försämrats mellan 2015–2017 lärarnas bild av
hur rättvisa och stöttande rektorer är i arbetsutvecklingen.
5

Jasmin Wicklén och Milja Ångerman

1.2 Syfte och forskningsfrågor
Syftet med denna avhandling är att undersöka lärares utbrändhet ur ett
rektorsperspektiv.
De två forskningsfrågorna är:
1. Vad uppfattar rektorer att leder till utbrändhet hos lärare?
2. Hur ser rektorer på sin roll att förebygga utbrändhet hos lärare?
Forskningsfrågorna har utformats enligt den fenomenografiska forskningsansatsen
som efterfrågar respondenternas uppfattning om det fenomen vi undersöker. (Dahlgren
och Johansson, 2012, s. 125.) Den första forskningsfrågan, vad uppfattar rektorer att
leder till utbrändhet hos lärare? är formulerad för att vi skall få en förståelse för på
vilka olika sätt rektorer uppfattar att utbrändhet uppstår. Med den andra
forskningsfrågan, hur ser rektorer på sin roll att förebygga utbrändhet? vill vi
undersöka variationen i sätt som rektorer uppfattar sina möjligheter att förebygga
utbrändhet hos lärare.

1.3 Avgränsning
Vi har valt att fokusera på rektorer i svenskspråkiga kommunala grundskolor, årskurs
7–9 i Österbotten. En orsak varför valet föll på den grundläggande utbildningen,
årskurs 7–9, är eftersom det är den tiden då en människa går genom många
förändringar. Avhandlingen avgränsades även till grundskolan (årskurs 7–9) i och med
att det är de sista obligatoriska skolåren för en individ och läroplikten tar slut efter
årskurs nio (Undervisnings- och kulturministeriet, 2020; Grundskolelag, 1983). Inom
det område vi valt, Österbotten, är grundläggande utbildningens skolor för årskurs 7–
9 är ofta större skolor än de för årskurs 1–6 eller gymnasier, vilket innebär att skolan
också har ett större kollegium.
I tidigare forskning framkommer att en orsak som kan leda till utbrändhet hos lärare
inom den grundläggande utbildningen (årskurs 7–9) är brist på uppskattning från
eleverna. El Helou, Nabhani och Bahous (2016, s. 554) refererar till en studie av Sezer

6

Jasmin Wicklén och Milja Ångerman
som visar att lärare i årskurs 7–9 har tendens att bli utbrända mer än lärare i årskurserna
1–6 i den grundläggande utbildningen.
Enligt Abel och Sewell (2010, s. 287–293) visar studier att en orsak till utbrändhet hos
lärare i grundläggande utbildningen, årskurs 7–9, beror på svårigheter med elever,
elevers dåliga uppförande och attityd. Enligt studierna kan man dela in lärares
utbrändhet inom den grundläggande utbildningen (årskurs 7–9) i fyra olika kategorier;
1: elevers dåliga uppförande, 2: dåliga arbetsförhållanden såsom dålig inomhusluft,
för lite undervisningsmaterial eller ergonomiskt dåliga utrymmen, 3: tidspress och 4:
dåliga förhållanden inom kollegiet. Det har även rapporterats att lärare besväras mer
av ett fåtal elevers kontinuerliga dåliga uppförande än den stora skarans uppförande.
Men det har ändå framkommit att en väldigt viktig variabel i processen av lärares
utbrändhet är klassrummets klimat. Det betyder att då klimatet i klassrummet
försämras kan läraren bli känslomässigt utmattad och utveckla negativa attityder
gentemot sina elever och deras arbete.
De ovanstående stycken motiverar vårt val av att begränsa vårt urval av informanter
till rektorer i grundskolan (7–9) i och med att lärare i den grundläggande utbildningens
årskurs 7–9 utsätts för många påfrestande situationer.

1.4 Disposition
Denna avhandlings
underkapitlen

disposition inleds med huvudkapitlet

bakgrund

och

arbetsvälmående

i

Inledning,

skolkontext,

syfte

med
och

forskningsfrågor, avgränsning och disposition. Avhandlingens teoretiska referensram
består av två huvudkapitel: utbrändhet och rektorn som ledare. Det första teorikapitlet
utbrändhet består av tre underkapitel: välmående i arbetslivet, begreppen “stress”,
“utmattning” och “utbrändhet” och lärarens utbrändhet. Det andra teorikapitlet
rektorn som ledare består av fem underkapitel: administration av utbildning i Finland,
rektorns roll och arbetsuppgifter, ledarskap, pedagogiskt ledarskap och utbrändhet
och ledarskap. Avhandlingens fjärde huvudkapitel är metod och genomförande och
består av sex underkapitel: fenomenografi som ansats, datainsamlingsmetod, urval
och avgränsningar, undersökningens genomförande, databearbetning och analys

7

Jasmin Wicklén och Milja Ångerman
samt det sista underkapitel tillförlitlighet, trovärdighet och etiska aspekter.
Avhandlingens femte huvudkapitel är resultatredovisning och består av underkapitlen
vad uppfattar rektorer att leder till utbrändhet och hur ser rektorer på sin roll om att
förebygga utbrändhet hos lärare. Resultatredovisningen innehåller en del
underkategorier som inte är numrerade eller skrivna i innehållsförteckningen. Dessa
underkategoriers

rubriker

läsningen. Avhandlingens

är
sjätte

markerade

med

huvudkapitel

fetstil

för

att

resultatdiskussion

underlätta
består

av

underkapitlen: vilka faktorer uppfattar rektorer att leder till utbrändhet och hur ser
rektorer på sin roll om att förebygga utbrändhet. Avhandlingens sista huvudkapitel är
avslutande diskussion som består av tre underkapitel: sammanfattande diskussion,
metoddiskussion och förslag till fortsatt forskning. Avhandlingen avslutas med
litteraturförteckning och avhandlingens bilagor.
Det följande huvudkapitlet är den första delen av avhandlingens teoretiska referensram
och handlar om utbrändhet.

8

Jasmin Wicklén och Milja Ångerman

2 Utbrändhet
I detta kapitel diskuteras utbrändhet. Begreppen stress, utmattning och utbrändhet
definieras och utbrändhet hos lärare diskuteras. Kapitlet är indelat i fyra underkapitel:
2.1 begreppen ”stress, ”utmattning” och ”utbrändhet”, 2.2 välmående i arbetslivet,
2.3 stressfaktorer i arbetet och 2.4 lärarens utbrändhet. I underkapitel 2.1 kartläggs
skillnaderna mellan begreppen ”stress”, ”utmattning” och ”utbrändhet”. I underkapitel
2.2 tas fasta på välmående i arbetslivet, i underkapitel 2.3 vilka stressfaktorer som kan
finnas på arbetet och i värsta fall utbrändhet och i underkapitel 2.4 tas fasta på vilka
orsaker som kan leda till utbrändhet hos lärare.

2.1 Begreppen “stress”, “utmattning” och
“utbrändhet”
WHO:s definition på utbrändhet förklaras som ett resultat av kronisk stress på
arbetsplatsen som inte hanterats på ett lyckat sätt. Enligt WHO kännetecknas
utbrändhet av tre dimensioner: Den första är en känsla av att vara uttömd på energi
eller utmattning. En andra, ett ökat mentalt avstånd från arbetet, eller negativa eller
cyniska känslor relaterade till arbetet. Och den tredje är en minskad professionell
effekt. (WHO, 2019.) Nedan förklaras begreppen var för sig. Vi börjar med att förklara
”stress”, sedan ”utmattning” och därefter ”utbrändhet”.
Begreppet “stress” introducerades av Sir William Osler, läkare och professor och
grundar sig på observationer av hans patienter (Weinberg, A. & Cooper, C., 2007, s.
11). Några årtionden senare, under 1940-talet, myntades begreppet “stress” av Hans
Selye i Kanada i studier där han ville beskriva levande varelsers samlade reaktion på
svåra belastningar (Theorell, T., 2012, s.120). Newell (2002) beskriver begreppet
“stress” som ett allt mer alldagligt begrepp som används för att beskriva våra negativa
reaktioner på bland annat samhällets och arbetets krav. I allmänhet anses begreppet
beskriva då en individ uppfattar en situation som hotande och där hen inte känner att
hen effektivt kan uthärda hotet. Detta betonar vikten av kognitiva faktorer i stress. Två
individer kan uppleva exakt likadana situationer i arbetet helt olika, den ena personen
kan känna otrolig påtaglig stress medan den andre inte känner någon stress

9

Jasmin Wicklén och Milja Ångerman
överhuvudtaget. Detta innebär att hur en person bedömer en situation avgör huruvida
situationen är stressig eller ej. (Newell, S., 2002, s. 45.)
Hans Selye upptäckte tre huvudstadier i stressreaktionens förlopp. Då en levande
varelse utsätts för allvarliga hot eller påfrestningar reagerar hen på situationen med
något som Selye kallade en “alarmfas”. I denna fas upphör all aktivitet, ett försök att
hantera angriparen görs och val av reaktionsstrategi väljs endera medvetet eller
omedvetet. Då detta misslyckas går hen in i nästa fas “motståndsfasen”. I denna fas
samlar hen så mycket energi och motståndskraft som möjligt för att vara beredd på
anfall. Nu är hen en supermänniska som kan göra nästan vad som helst. Hen är alltid
frisk och kan tåla även de svåraste ansträngningarna. Under stenåldern innebar detta
troligtvis att hotet dödades eller stenåldersmänniskan dog. Dessvärre är det inte lika
enkelt i dagens moderna samhälle. Man blir varken fri från hoten eller
överbelastningarna trots stora ansträngningar, och man har livet i behåll. Selye kallade
denna fas för “utmattningsfasen”, vilket har sin början då hen börjar bli varse
effekterna av de extrema överansträngningarna som vi under en lång period varit
utsatta för. Det första tecknet på att en individ är i denna fas är ihållande trötthet.
Sömnsvårigheter är också ett av symptomen, såsom att man har svårt att somna, vaknar
tidigt eller får för lite sömn för att orka med vardagssysslor. Det tredje tecknet, som
också är väldigt allvarligt, är att man känner olust att påbörja dagen, gå till arbetet eller
umgås med de närmaste. Till sist kan man få fysiska problem som infektioner,
förkylningar, muskelsträckningar, mag-, tarm- och hudproblem. (Theorell, T., 2012,
s. 120–125.)
“Utmattning” beskrivs ofta som det tillstånd en människa hamnar i efter en långvarig
period av stress, ibland till och med en mångårig period, vilket kan leda till oförmåga
till arbete och sjukskrivning. Orsaker som gör att människan drabbas av utmattning är
överbelastning och att hen kan känna sig allmänt pressad av olika faktorer, vilka leder
till svårigheter att koppla av. I sin tur leder det till känslan av att aldrig vara riktigt
utvilad och att människan i desperation söker åtgärder för detta. Det i sin tur medför
otaliga timmar av grubblande, sömnsvårigheter, ständig spänning i kroppen, svårt att
kunna koppla av och irritation. Då detta fortgår leder det till att människan blir tröttare,
känner sig utmattad, har svårt att få saker gjorda, mister glädjen och det blir svårare
att vara kreativ eller minnas flera saker samtidigt. Detta tillstånd försämrar tänkandet,
10

Jasmin Wicklén och Milja Ångerman
minnet och koncentrationen. Hen kan även ha svårt att hitta rätt ord i konversationer
och göra omotiverade handlingar. Sällan inser människan själv problematiken innan
en akut kollaps. Det kan handla om en gråtattack på arbetet, att glömma rutinmässiga
handlingar eller ha svårigheter att hitta rätt i välkända områden. Det finns även de som
kommer till akutmottagningar på grund av att de misstänker hjärtinfarkt eller stroke
på grund av stark yrsel eller smärtor i bröstet, som i själva verket lider av utmattning.
Detta tillstånd är också bakgrunden till uttrycket “att gå in i väggen”. (Arnetz, B. &
Ekman, R., 2013, s. 138.)
I Finland klassas inte ”utbrändhet” som en diagnos. ICD-10-diagnoskod som börjar
med Z (betecknar utbrändhet) berättar om omständigheter och problem vilka påverkar
hälsotillståndet hos en människa, men är inte i sig självt är en sjukdom eller skada. I
och med detta klassas inte ”utbrändhet” som en sjukdom i Finland vilket betyder att
du som arbetstagare inte kan få ersättning för sjukledighet från FPA
(Folkpensionsanstalten) (Kela, 2008). I Sverige kan du i dag få diagnosen
“utmattningssyndrom” och för att diagnostiseras med det ska personen i fråga lidit av
symptomen

under

en

längre

tid,

minst

sex

månader.

Kriterier

för

“utmattningssyndrom” är en märkbar brist på psykisk energi eller uthållighet.
Personen ska ha utvecklat symptomen till följd av identifierbara stressfaktorer. Utöver
utmattningsymptom förekommer ofta symptom som nedstämdhet och ångest. För att
“utmattningssyndrom” ska stå som huvuddiagnos krävs att personen i första hand lidit
av utmattning och inte blivit utmattad till följd av ångest eller depression. (Arnetz, B.
& Ekman, R., 2013, s. 139–140.)
Under 1980-talet moderniserades begreppet “utbrändhet” av den amerikanska
psykologen Christina Maslach. Hon menade också att människor kände sig som en del
av en maskin, som ”en kugge i kugghjulet”, ett tillstånd vars symtomen mycket
påminner om symtombilden hos utbrända personer. Sedan början av det nya seklet har
sjukskrivningarna ökat drastiskt. Enligt statistik från Sverige blir sjukskrivningarna
mer långvariga och antalet sjukdomsfall till följd av stress och psykisk ohälsa skjuter
i höjden. Kvinnor tenderar att drabbas mer än vad män gör. (Theorell, T., 2012, s. 117–
118.)

11

Jasmin Wicklén och Milja Ångerman
Theorell (2012) skriver om begreppet “utbrändhet” och hänvisar till två israeliska
forskare, Shirom och Melamed, som redan 1989 antydde att utbrändhet beror på en
långvarig stressituation där människans kapacitet att hantera svårigheter försvunnit.
Deras definition av utbrändhet är “kronisk uttömning av energi”, det vill säga en
biologisk definition. Enligt Theorell kan man också beskriva utbrändhet med uttryck
som “stresskollaps” eller “gå in i väggen”. (Theorell, T., 2012, s.121.) En orsak till
“utbrändhet” är obalansen mellan arbete och tid - det vill säga för stor arbetsbelastning.
Personal tvingas jobba mera och ta på sig fler uppgifter även om varken tid eller
resurser finns. Det handlar sällan om kortvariga stunder av extra arbete, utan om
omänsklig arbetsbörda. (Maslach, C. & Leiter, M., 1999, s. 58–59.)
Tidigare har det antytts att “utbrändhet” är människans enskilda problem på grund av
karaktärsbrister, beteende eller produktivitet. Felet är alltså själva människans och det
är hen som ska ändras för att bli av med problemet. Men enligt Maslach och Leiter
(1999) stämmer inte detta. Efter undersökningar hävdar de att utbrändhet beror på den
sociala miljön som människan jobbar i. Enligt deras forskning är det arbetsplatsens
struktur och funktion som formar den mänskliga samverkan och hur arbetsuppgifter
utförs. Då det mänskliga i arbetet inte får plats ökar risken för utbrändhet, vilket i sin
tur orsakar stora kostnader. Förutom att människan kan brytas ner psykiskt av
“utbrändhet” kan det i värsta fall leda till döden. Utbrändhet kan skada en människas
hälsa, hens livsstil samt ge en enorm försämring av arbetsprestation. Det är inte heller
enbart personen i sig som påverkas av utbrändhet, utan även människor i närheten i
både arbetsmiljön och hemmet. Fysiska symptom på utbrändhet kan vara huvudvärk,
mag- och tarmsjukdomar, muskelspänningar, högt blodtryck och kronisk trötthet.
Psykiska men som kan komma till följd av “utbrändhet” är bland annat ångest,
depression och svåra sömnproblem. I och med utbrändhet påverkas arbetet och
problemlösning i arbetsrelaterade situationer. Om energinivån sjunker försvinner
också intresset för att utföra sitt arbete såsom tidigare, då människan var i ett stabilt
tillstånd. Då kvaliteten och kvantiteten på arbetet sjunkit har hen kommit till det sista
stadiet av den yrkesrelaterade utbrändheten. Till slut kan hen säga upp sig på grund av
att hen inte står ut med situationen, vilket kan vara väldigt smärtsamt, även om det är
den enda utvägen. (Maslach, C. & Leiter, M., 1999, s. 33–37.) Enligt Maslach och
Leiter (1997, s. 23) är varje människas upplevelse av utbrändhet unik, men det finns
12

Jasmin Wicklén och Milja Ångerman
tre teman som är samma; försämring av engagemanget i arbetet – det som en gång
kändes viktigt, meningsfullt och roligt har ersatts med känslor av obehag och missnöje;
försämring av känslor – de positiva känslorna av entusiasm, säkerhet, hängivenhet
tynar bort och ersätts med ilska, ångest och depression; problem mellan personen och
arbetet – personen ser denna obalans som en personlig kris men i själva verket handlar
det om att problemen finns på arbetsplatsen. Det som kan vara svårt att veta är om
utbrändheten i grund och botten kommer från individen eller arbetsplatsen, och här
kan man dra en koppling till ägget och hönan, vem kom först? Varifrån kom
utbrändheten först – från individen eller arbetet?
I detta underkapitel har vi hittills lyft fram vad som definierar ”stress”, ”utmattning”
och ”utbrändhet”, och vilka symptom som kan fås samt hur de kan påverka människan.
I vår studie har vi valt att använda oss av Maslach och Leiters (1997) MBI (mapping,
bridging, integrating) modell för att kunna analysera vårt resultat som framkommer
senare i avhandlingen. Nu lyfter vi fram sex stycken orsaker vilka, enligt Maslach och
Leiter (1997, s. 38–60), är de nyckelorsaker som leder till utbrändhet. Maslach och
Leiter anser att dessa sex orsaker kan spåras till olika orsaker mellan individer och
deras arbete. Vi har kategoriserat de olika orsakerna med siffrorna 1–6 för att
underlätta läsningen. 1; för stor arbetsmängd enligt arbetstagaren är den första
bidragande orsaken till utbrändhet i denna modell. Till detta område hör bland annat
intensivare arbetsinsatser, mer tidskrävande arbete, ett mer komplicerat arbete (ha fler
roller eller fler arbetsuppgifter som tilldelas) och överbelastning. Arbetsbelastning är
en viktig dimension i organisationer. Från en organisationssyn ses arbetsbelastning
som produktivitet medan arbetsbelastning från individens syn ses som tid och energi.
För att upprätthålla en balanserad relation till arbetet gäller det att hitta en kompromiss
mellan de två perspektiven, detta kan dock vara en grundläggande utmaning. Vid
omorganisering och nedskärning på arbetsplatser drivs arbetstagarna till att arbeta mer
än de kan utstå. Lärare, till exempel, får stå ut med för många registreringar, det vill
säga fler elever än de klarar av. För stor arbetsbelastning kan leda till långa
arbetsdagar, ingen tid att andas ut mellan olika uppgifter eller arbetsmoment och brist
på återhämtning, vilket kan bygga på en utmattning. Därtill kan en arbetstagare få fler
arbetsuppgifter vid nedskärning eller omorganisering som gör att de måste arbeta i
snabbare takt, och till exempel lärare får allt mer administrativa uppgifter att sköta på
sin arbetstid. Utöver arbetet är fritiden fullbokad med barn, hobbyer, sociala
13

Jasmin Wicklén och Milja Ångerman
sammanhang och hemmasysslor som leder till att kraven fortsätter och man inte hinner
återhämta sig. 2; brist på kontroll hos arbetstagaren är den andra orsaken som Maslach
och Leiter anser vara en bidragande faktor till utbrändhet. Att ha ensidig kontroll över
varje aspekt i arbetet är inte ett resonligt mål. Det finns en gräns för hur lite kontroll
en människa kan ha över sitt arbete och fortfarande vara produktiv på arbetet. Om
kontrollen över viktiga aspekter i arbetet försvinner helt är berörda personer sårbara
för utmattning, cynism och utbrändhet.
3; Den tredje orsaken som Maslach och Leiters (1997) menar att kan leda till
utbrändhet är då arbetstagare inte känner sig tillräckligt uppskattade. Arbetstagarna
behöver lön, respekt, och säkerhet för det arbete som utförs, men tyvärr har dessa tre
inte ökat i samma takt som arbetsbördan ökat. En allt större orsak till känslan av
utbrändhet är inre uppskattning, av att ha ett arbete man trivs med och respekterade
kollegor. Förlusten av yttre och inre uppskattning minskar potential för engagerande
arbete. För stor arbetsbelastning gör att arbetet som ska utföras inte görs ordentligt,
vilket i sin tur kan leda till missnöje om den egna arbetsprestation och arbetstagaren
känner sig inte uppskattad. 4; Personliga relationer på arbetet är väldigt viktiga för
arbetstagarens identitet, om brist i kommunikationen kan leda till en känsla av
ensamhet hos arbetstagaren vilket är en bidragande orsak till utbrändhet. Mindre
kommunikation kan bero på olika orsaker (till exempel korttidsanställningar eller
nedskärningar) vilket gör att arbetstagaren inte orkar engagerar sig i att lära känna sina
medarbetare. Att arbeta som ett team är väldigt viktigt för sammanhållningen på
arbetsplatsen. Det är kommunikationen som sker dagligen inom kollegiet som lägger
grunden för den personliga upplevelsen av arbetsplatsen. Oavsett hur stelt eller
förutsägbart ett arbete kan verka är varje arbetstagares kontakt till andra kollegor unik.
Kommunikationen med dina kollegor är fortgående och influerar dina tankar och
känslor. Om det finns brist i kommunikationen är kollegiet borta och ersatt med en
grupp individer som istället för att samarbeta mest ramlar i vägen för varandra. Enligt
Mashlas och Leiter är brist i kommunikationen en större förlust för organisationen än
själva arbetstagaren då produktiviteten sjunker. Om konflikter uppstår inom kollegiet
blir situationen ohållbar och konflikter som uppstår tar energi och tid av vad som borde
läggas på det dagliga arbetet.

14

Jasmin Wicklén och Milja Ångerman
5; Maslach och Leiters (1997) menar att en organisation uppfattas som rättvis då de
tre nyckelelementen, förtroende, öppenhet och respekt, finns. Men känslor av
avsaknad av rättvisa inom organisationen kan vara en bidragande faktor till
utbrändhet. Detta kan ske om arbetstagaren får en känsla av att vara orättvist behandlad
eller respekterad för den hen är. Då en organisation agerar rättvist visar det värdighet
mot alla personer som bidrar till framgång och det indikerar att varje individ i
organisationen är viktig. För arbetstagare är det viktigt att ledningen talar sanning och
berättar vad som händer i organisationen för att de ska känna rättvisa. 6; den sista och
sjätte orsaken Maslach och Leiter lyfter fram som bidragande orsak till utbrändhet är
motstridiga värderingar inom organisationen. Värderingar influerar allting i din
relation till arbetet, och kriser i arbetsmiljön bidrar på många sätt till konflikter mellan
värderingarna. Mål och värderingar låter bra, men de hamnar ofta vid sidan då
budgeten begränsas. Till exempel har kundservice länge värderats högt, men stegvis
har mänsklig kontakt bytts ut till automatiska svarsmaskiner vid samtal och
kundkontakten i kanslier eller infopunkter har bytts ut till elektroniska kanslister och
infopunkter. Arbetsmoralen minskar då värderingar i organisationen åsidosätts.
Som man kan läsa finns det både likheter och olikheter mellan stress, utmattning och
utbrändhet. I avhandlingen har vi valt att använda oss av begreppet utbrändhet då vi
diskuterar lärarens välmående eftersom utbrändhet ofta är ett resultat av långvarig
stress och utmattning, vilket också leder till sjukskrivning.

2.2 Välmående i arbetslivet
I detta underkapitel fokuserar vi på vad välmående i arbetslivet innebär, hur det kan
undersökas och vad som bidrar till att arbetstagare mår bra på arbetet.
Enligt Arbetshälsoinstitutet (2021) i Finland definieras en välmående organisation
som en plats där personalen är motiverade, ansvarstagande och flexibla i
förändringssituationer. I välmående organisationer och arbetsgemenskaper tar man
hand om personalens välbefinnande. För en välmående arbetsgemenskap är det också
av stor vikt att arbeta för samarbete på arbetsplatsen och goda prestationer och
framgång. Det finns ett gemensamt ansvar hos arbetsgivare och arbetstagare att främja
hälsa och välbefinnande på arbetsplatsen. Detta uppnås bäst om alla parter är delaktiga

15

Jasmin Wicklén och Milja Ångerman
och motiverade. På arbetsplatser finns det många faktorer som bidrar till
arbetsplatsvälmående.

Enligt

Arbetshälsoinstitutet

påverkar

ledningspraxis,

arbetsgemenskapernas funktion, organiseringen av arbetet, personalens kompetens
och resurser, arbetsmiljö och arbetssäkerhet, bra partnerskap, nätverk och samarbete
samt ett gott samarbete med företagshälsovården arbetstagarnas hälsa och
välbefinnande. Detta betyder att främjandet av hälsa på arbetsplatsen borde vara en del
av de strukturer, vardagpraxis och processer som finns i verksamheten. Målet med att
arbeta med främjandet av hälsa på arbetsplatsen är att bidra till gott välbefinnande i
arbetet, god arbetsförmåga och säkerhet.
I Finland görs årligen undersökningar om arbetslivet. En undersökning som görs är
arbetslivsbarometern

som

publiceras

av

arbets-

och

näringsministeriet.

Arbetslivsbarometern är en sammanställning av frågor och svar om arbetsvälmående.
Då en öppen dialog finns på arbetsplatsen och samarbetet mellan arbetstagare och
arbetsgivare fungerar, orkar alla med arbetet. Sedan början av 2000-talet har öppenhet
och jämlik behandling uppmärksammats i arbetslivet. Många berättar ändå att det inte
är jämlik behandling på arbetsplatser och att arbetsmängden i relation till antalet
arbetstagare är för stor. Majoriteten av löntagarna anser att arbetet till en viss del är
psykiskt tungt, och mer än en tredjedel anser att arbetet är fysiskt tungt. Trots detta
anser uppemot åtta av tio löntagare att den egna arbetsförmågan är bra i förhållande
till de psykiska och de fysiska kraven i arbetet. Enligt arbetslivsbarometern ökar
antalet sjukskrivningar på arbetsplatser, och därför utförts nu mer systematiskt arbete
på arbetsplatser för hälsa och säkerhet. Speciellt arbetsplatser där hälso- och
säkerhetsfrågor förr inte alls synts utförs arbetet nu i större omfång. (Lyly-Yrjänäinen,
2019, s. 87.)
Månsson och Persson (2004) menar att: “En god arbetsplatsmiljö kräver
arbetsförhållanden som gör att man inte skadar sig fysiskt eller psykiskt.” Med detta
menas att det finns skyddsåtgärder för att förebygga fysiska skador. Forskning har
visat att förebyggande av psykiska skador hos arbetstagare kräver trygga förhållanden
på arbetsplatsen, uppmuntran och stöd från ledare, bra gemenskap och samarbete med
kollegor men även bekräftelse från eleverna. Det gäller även att lärarens arbete är
intressant och inspirerande och att läraren har möjlighet att vara kreativ och
ansvarstagande. Läraren bör även ha möjlighet att påverka arbetssituationen, och
16

Jasmin Wicklén och Milja Ångerman
arbetsbelastningen ska vara inom en rimlig gräns, både kvalitativt och kvantitativt.
(Månsson & Persson, 2004, s. 311.)
Att överleva på arbetsplatsen är enligt Weinberg och Cooper (2007) det viktigaste och
genom kontakt med kollegorna kan man hitta allierade, hitta potential eller till och
med fiender och vänja sig vid de resurser som behövs för att klara sig (Weinberg, A.
& Cooper, C., 2007, s. 137). Kollegiala relationer är den vanligaste formen av
arbetsrelationer och det innebär att man som kollegor har samma eller liknande
uppgifter på arbetsplatsen. Till exempel att kollegor arbetar i nära team, arbetar
jämsides med varandra eller delar arbetsrum. Oavsett vilken relation på arbetet
kollegorna har är dessa relationer väldigt viktiga. (Weinberg, A. & Cooper, C., 2007,
s. 145.) Angelöw (2002) menar att positiva sociala relationer på arbetsplatsen gynnar
prestationsförmågan och arbetstillfredsställelsen hos läraren, samtidigt som det även
gynnar sammanhållningen och klimatet. Förutom att ha goda relationer på arbetet för
förebyggande av utbrändhet hos arbetstagare, anser Angelöw att det är viktigt att
arbetstagaren ges uppskattning för att trivas på arbetsplatsen. Uppskattning innebär att
bry sig om andra och att ge bekräftelse vilket bidrar till att arbetstagarna presterar
bättre. Uppskattning kan fås från bland annat en ledare eller kollega. (Angelöw, 2002.)

2.3 Stressfaktorer i arbetet
Enligt D’Oliwa (2018) kan stress, i vissa sammanhang och enligt vissa människor, ses
som något positivt. Vissa kan bli mer skarpsinniga och effektiva då de upplever stress.
Däremot upplevs stress i arbetet snarare som något negativt. Högre krav som individen
inte har förmåga till att hantera och klara av leder till att stressen blir negativ. Stress
relaterat till arbetsplatser han vara ett resultat av många olika faktorer; hög belastning
eller förändringar på arbetsplatsen. Stress på en arbetsplats påverkar inte bara den
enskilde arbetstagaren, oftast påverkas även medarbetare och ibland även stora delar
av eller hela arbetsplatsen och verksamheten. För att förhindra stress på arbetet krävs
att arbetsmiljöarbetet förebygger det, och annan ohälsa. Då det inte är möjligt att
förhindra stress vid en arbetsplats kan man sträva efter att minska på den genom
samarbete mellan arbetskamrater, chefer och skyddsombud. Att förebygga stress på
arbetsplatsen är i högsta grad på arbetsgivarens ansvar. (D’Oliwa, 2018, s.105.)

17

Jasmin Wicklén och Milja Ångerman
D’Oliwa (2018) skriver att oregelbundna arbetstider och ensamarbete kan leda till
stress och ohälsa. Till exempel kan risken till skador inom arbetet ske i större
utsträckning då arbetstagarna arbetar oregelbundet och många nätter då hen inte hinner
vila och återhämta sig. En lång period utan återhämtning och för lite sömn och mycket
oregelbundna arbetstider kan medföra stress. En arbetstagare som arbetar hemifrån bör
ha tydliga riktlinjer för när hen arbetar och när hen är ledig, för att inte arbeta dygnet
runt. Att ständigt vara uppkopplad, då en arbetstagare arbetar hemifrån, kan också leda
till arbetsrelaterad stress. För ensamarbete kan stress komma från att hen inte har
medarbetare att få stöd av eller diskutera och ventilera med. I ett arbete där
arbetstagaren hela tiden träffar och umgås med människor, till exempel inom
sjukvården, är det också viktigt att hen vet om de rutiner som finns för att kunna
hantera psykisk påfrestande arbetssituationer. För att minska stressen kan
arbetstagarna behöva stöd och extra bemanning. (D’Oliwa, 2018, s.107–108.)
Hög arbetsbelastning och det sociala på arbetsplatsen är två av de vanligaste faktorerna
vilka leder till stress på arbetet. För arbetsgivaren gäller det att se till att arbetstagaren
är medveten om verksamhetsmål som finns inom verksamheten för att undvika onödig
stress hos arbetstagarna. Arbetsgivaren bör även se till att ha en välfungerande och
systematisk arbetsmiljö där man genom att bedöma risker och brister förhindra stress
i arbetsmiljön. Inom vissa områden krävs det att arbetsgivaren sänker på kraven eller
utöka resurserna för arbetstagarna. Mer samarbeten och uppdelning av uppgifter kan
minska på arbetstagares arbetsbörda och i det stora loppet minska på stressen hos
många inom verksamheten. Både som arbetstagare och arbetsgivare bör man vara
observant ifall en medarbetare uppvisar känsla av negativ stress i arbetet. Det finns
många olika “symptom” på när man bör vara extra observant på en arbetsgivare eller
medarbetare, men till exempel kan några varningsklockor hos arbetstagaren vara;
arbetar mycket övertid, motivationsbrist, sjukskrivningar och hög arbetsintensitet med
inga eller få pauser. (D’Oliwa, 2018, s.105.)
Det som oftast ställer stora krav på arbetstagaren är hög arbetsbelastning. Det kan
innebära många eller svåra uppgifter i arbetet, men ett krav på specifika prestationer
och resultat behöver inte innebära något negativt för en arbetstagare. Det är först då
kraven blir varaktiga och så stora att de överskrider arbetstagarens förmåga att klara
av dem, som stressen kan bli ett faktum. Det är på arbetsgivarens ansvar att de anställda
18

Jasmin Wicklén och Milja Ångerman
har den kompetens och kännedom som krävs för att klara av kraven som ställs.
Regelbundna pauser och raster krävs för att arbetstagaren ska få återhämta sig, hen ska
också ha möjlighet att inverka på sina arbetsförhållanden. Hög arbetsbelastning kräver
att resurserna för arbetstagaren är rätt. Det är på arbetsgivarens ansvar att det också
sker i praktiken och inte enbart i teorin. Arbetsgivaren ska även se till att kraven som
ställs är tydliga och inte för mäktiga eller långvarigt ansträngande. Utöver krav inom
arbetet finns det många andra faktorer som kan leda till arbetsrelaterad stress. Till
exempel förändringar i arbetet eller på arbetsplatsen. Förändringar som sker ofta och
påverkar arbetstagaren kan leda till stress. Här bör arbetsgivaren vara tydlig med att
informera arbetstagare om de förändringar som sker i organisationen och hur
verksamheten påverkas av detta för att undvika oro hos arbetstagarna. (D’Oliwa, 2018,
s.106.)
Förutom det psykiska kan den fysiska arbetsmiljön påverka psykiska hälsan. Enlig
arbetarskyddslagen (23.8.2002/738) är det på arbetsgivarens ansvar att se till att
arbetsmiljön är utredd som godkänd och att risken för olyckor eller ohälsa är så
minimal som möjligt. Nedan står två citat från arbetarskyddslagen:
Arbetsgivaren ska med beaktande av arbetets och verksamhetens art tillräckligt
systematiskt reda ut och identifiera de olägenheter och risker som beror på arbetet,
arbetstiderna, arbetslokalen, arbetsmiljön i övrigt och arbetsförhållandena samt, om
olägenheterna och riskerna inte kan undanröjas, bedöma deras betydelse för
arbetstagarnas säkerhet och hälsa. (10§, Kap 2.)
Konstruktionerna på de platser där arbetet utförs och de arbetsredskap som används
skall väljas, dimensioneras och placeras på ett ergonomiskt ändamålsenligt sätt med
beaktande av arbetets art och arbetstagarens förutsättningar. De skall i mån av
möjlighet kunna ställas in och ordnas så samt ha sådana användningsegenskaper att
arbetet kan utföras utan att det orsakar skadlig eller farlig belastning för arbetstagarens
hälsa. (24§, Kap 5.)

Hur arbetslokalen är uppbyggd, hur det ser ut och de praktiska arrangemangen är av
stor vikt för hur en arbetstagare mår psykiskt. En arbetsplats med hög ljudnivå, utan
tillräcklig säkerhetsanordning och där det inte finns någon ordning på arbetsmaterial
och arbetsmaskiner, leder till fysiska risker och är även en betydande stressfaktor.
19

Jasmin Wicklén och Milja Ångerman
Detta innebär att då den fysiska arbetsmiljön inte fungerar som den borde påverkas
arbetstagarens psykiska välmående. (D’Oliwa, 2018, s. 107–108.) En arbetsplats som
tar alla dessa faktorer i beaktande och som ser till att de hålls inom hälsosamma ramar
kan klassas som en trygg arbetsplats (Rauramo, 2004).

2.4 Lärarens utbrändhet
I Saloviitas och Pakarinens (2021) artikel framkommer det att lärararbete har blivit
rankat som ett av de mest stressfyllda arbeten inom olika kulturer och
undervisningskontexter. I Finland upplever 12 procent av lärarna ofta förekommande
stress och utbrändhet, vilket är mer än i andra branscher där procenten är 8. Lärare
lider också mer av utbrändhet än andra servicearbetare. I Pyhältös, Pietarinens, och
Salmela-Aros (2011) studie framkommer forskning som visat att lärares utbrändhet
beror på ett flertal miljömässiga faktorer såväl som individuella. En ökning av
arbetsbelastning och högt tempo, brist på stöd från det sociala och administrativa,
nedåtgående autonomi och själveffektivitet har varit förutseende faktorer för utbrända
lärare. Andra orsaker som kan leda till utbrändhet hos lärare är en del
personlighetsdrag som emotionellt instabil (hög neuroticism) och låg extraversion, det
vill säga personer som inte är speciellt utåtvända. Däremot är det inte endast den
ensamma individens eller miljömässiga utmärkande egenskaper som avgör en lärares
utbrändhet. Erkännandet av att passa in eller att vara missanpassad har en stor
påverkan inte bara på lärares välmående, men även lärarens åtagande och prestation.
En brist på samverkan mellan lärare och arbetsmiljön medför stress, missnöje över
arbetet och i värsta fall utbrändhet. (Pyhältö, Pietarinen & Salmela-Aro, 2011, s. 1101–
1102.) Till lärarens fysiska arbetsmiljö hör bland annat skolbyggnaden och
skolgården, buller, ljus, luftkvalitet och arbetsredskap.
Enligt Månsson och Persson (2004) ställs lärare inför ökad arbetsbelastning då
resurserna minskar och elevgrupperna blir större. De konstaterar också att snabba
förändringar i skolan påverkar lärare som länge varit i branschen mycket mer än vad
det påverkar nyutexaminerade lärare eller de som endast arbetat några år. Lärare anger
att arbetsmängden är så stor att de tvingas dra in på luncher, arbeta längre arbetsdagar
och även ta hem arbetet, och detta dubbelt så ofta som genomsnittet på
arbetsmarknaden. (Månsson & Persson, 2004, s. 301, 313–316.) I en studie av

20

Jasmin Wicklén och Milja Ångerman
Saloviita och Pakarinen (2021) framkommer också resursbrist i skolan, hög
arbetsbelastning och lärarrollens tvetydighet. Därtill framkommer det att storleken på
skolan och klasserna har stor betydelse för lärarvälmåendet. En större klass kan bidra
till större risk för utmattning och utbrändhet. Även större skolor kan leda till samma
resultat. Lärare i skolor med under 100 elever upplever färre symptom på utbrändhet
än lärare i medelstora skolor med 301–450 elever eller stora skolor med över 600
elever. Således kan man anta att en tillgång av assistenter i klasser kunde leda till färre
utbrända lärare. Saloviita och Pakarinen anser att behovet av assistenter i klassen
behövs först då tre eller fler elever i samma klass behöver extra hjälp.
Chan (2016, s. 1042–1054) påpekar att stress hos lärare har blivit ett globalt problem
sedan början av 2000-talet. Orsakerna till detta är många, men bland annat påverkas
lärares välmående av elevers dåliga uppförande, disciplinproblem och deras
motivationsbrist för skolarbete. Lärare står också anklagade för att den ökade
förekomsten av dåligt beteende hos studerande och den sjunkande akademiska
standarden och prestationerna hos eleverna i skolan. I Chans studie, gjord i Hong
Kong, visar resultaten även att lärare är tvungna att jobba under hård stress och att de
känner sig dränerade och otillräckliga, vilket också leder till utbrändhet. Förutom
Chans studie visar fler studier om att dåligt uppförande och motivationsbrist hos elever
är en bidragande faktor till utbrändhet hos (Kyriacou, 2001; Leithwood, Menzies,
Jantzi & Leithwood, 1999; Montgomery & Rapp, 2005).
Matiang’I, Makewa och Role (2016) refererar till Bryne som lyfter fram att skolor har
regler för att eleverna ska hållas disciplinerade och bete sig väl. Om eleverna bryter
mot dessa regler finns det olika nivåer av straff för eleverna, från en tillsägelse till
avstängning. Störande beteende hos elever stör undervisningen, upptar administrativ
tid och kan leda till utbrändhet hos lärare. För att förhindra utbrändhet hos lärare bör
skolan etablera ett beteendestödsystem som innefattar skolregler, undervisning av
lämpligt beteende, plan för ingripande, positiv uppmuntran för gott beteende och
undervisning av sociala färdigheter. Utveckling av administrativa rutiner och policy
för att hantera beteendeproblem bör också göras inom ramen för att förhindra
utbrändhet hos lärare. Då detta utformas bör skolans rektor och lärare vara involverade
i proceduren. (Matiang’I, J., Makewa, L.N. & Role, E., 2016, s. 3.)

21

Jasmin Wicklén och Milja Ångerman
Som vi skrivit i kapitel 1.3, Avgränsning, är brist på uppskattning från eleverna i
grundläggande utbildningen (årskurs 7–9) något som kan leda till utbrändhet hos
lärare. Enligt en studie i Libanon av Sezer har lärare i årskurs 7–9 har en större tendens
att bli utbrända än lärare i årskurserna 1–6 i den grundläggande utbildning. (El Helou,
Nabhani och Bahous, 2016, s. 554)
Abel och Sewell (2010) skriver att orsaker till utbrändhet hos lärare, i den
grundläggande utbildningen årskurs 7–9, enligt många studier är svårigheter med
elever, elevers dåliga uppförande och attityder. De skriver också att utbrändhet hos
lärare i årskurs 7–9 kan delas in i fyra olika kategorier enligt flera studier, dessa är 1:
elevers dåliga uppförande, 2: dåliga arbetsförhållanden såsom dålig inomhusluft, för
lite undervisningsmaterial eller ergonomiskt dåliga utrymmen, 3: tidspress och 4:
dåliga förhållanden inom kollegiet. Rapporter har även visat att lärare påverkas mer
negativt av ett fåtal elevers dåliga uppförande än hur den stora skaran uppför sig.
Därtill har det framkommit att en stor bidragande orsak till lärares utbrändhet är
klimatet i klassrummet. Med detta menas att om klassrummets klimat försämras kan
läraren bli känslomässigt utmattad vilket kan bidra till att negativa attityder från
läraren gentemot sina elever och sitt arbete utvecklas. (Abel & Sewell, 2010, s. 287–
293.)
Hwang, Frisén och Nilsson (2018) skriver: “Bra lärare skapar engagerade elever och
engagerade elever motiverar lärarna till ett bättre jobb.” Citatet innebär att det krävs
av lärare mer än att undervisa elever. Många elever anser att lärarnas roll, förutom att
lära ut kunskap, är att ge personligt stöd och att hjälpa eleverna i olika situationer och
problem som de har i livet. Eleverna vill ha respekt av lärarna för att i sin tur respektera
lärarna. Förutom det vill eleverna ha positiva förväntningar, vilket gynnar deras
kognitiva och sociala utveckling i hög grad. Detta påverkar både eleverna och
lärarbeteendet. (Hwang, Frisén & Nilsson, 2018, s. 168.)
Nias (1999, s. 226–227) menar att lärare ser sina förhållande med sina elever som mer
personliga än opersonliga, de ser sig ha ett moraliskt ansvar över sina elever istället
för ett juridiskt. Hen menar att lärare känner att de har ett ansvar för eleverna som
uppstår i och med de personliga relationerna. Enlig Nias känner många lärare att deras
moraliska ansvar över eleverna ger dem en plikt att ta hand om eleverna. Denna plikt
22

Jasmin Wicklén och Milja Ångerman
ses ofta som ett begär. Hen menar också att dessa förhållanden mellan lärare och elever
är något som lärare värderar högt, vilket ger den högsta arbetstillfredsställelsen hos
läraren. Även om en lärare inte tycker om en elev så kan läraren känna en plikt att ta
hand om eleven. Nias menar att det är viktigt att ta i beaktande denna omtanke för
elever när utbrändhet i arbetslivet diskuteras i och med att det är en ansträngning för
läraren att bry sig så mycket om sina elever.
Sammanfattningsvis består kapitel 2, utbrändhet, av fyra underkategorier och dessa är
2.1, begreppen “stress”, “utmattning” och “utbrändhet”, 2.2, välmående i
arbetslivet, 2.3, stressfaktorer i arbetet och 2.4, lärarens utbrändhet. För att förstå
avhandlingens tema ”rektorns roll i skolan för att förebygga utbrändhet hos lärare”
krävs det att man har en insikt i vad välmående i arbetslivet innebär för arbetstagare
(lärare i detta sammanhang), vad utbrändhet är och hur en människa kommer till det
stadiet i livet då hen blir utbränd och vilka faktorer som kan bidra till utbrändhet hos
lärare.
För att ha förutsättningar att se till att arbetstagare har ett så bra arbetsliv som möjligt
görs årligen undersökningar inom arbetslivet i Finland. Genom dessa undersökningar,
vilka publiceras av arbets- och näringsministeriet, samlas information för att kunna
förbättra arbetslivet för befolkningen i Finland. (Lyly-Yrjänäinen, 2019.) Arbetshälsan
kan försämras av bland annat allt för hög arbetsbelastning och snabba förändringar i
system eller ordningar. För att hålla en god arbetshälsa är det viktigt att relationer på
arbetet (mellan kollegor och till ledare) fungerar bra, att hjälpa varandra, få
uppskattning och bekräftelse är väldigt viktigt inom denna kategori. Även den fysiska
miljön är en viktig faktor för att arbetshälsan ska vara god, hit hör bland annat
skolbyggnaden, skolgården, luftkvaliteten och arbetsredskap. (D’Oliwa, 2018;
Månsson & Persson, 2002; Weinberg & Cooper, 2007; Angelöw, 2002; Rauramo,
2004.) ”Utbrändhet” är ett begrepp som blivit ganska vanligt och används oftare utan
desto djupare mening, samma som med begreppet ”stress”. Innan en människa blir
utbränd går hen igenom flera ”nivåer”. Den första är långvarig stress, denna period
kan sträcka sig upp till flera år. Därefter kan personen i fråga bli ”utmattad” vilket
innebär att hen kan ha svårt att koppla av, ha smärtor i bröstkorgen och ha
sömnsvårigheter. ”Utbrändhet” kan beskrivas som en ”kronisk uttömning av energi”
och många beskriver ofta uttrycket som att ”gå in i väggen”. Det finns ingen enskild
23

Jasmin Wicklén och Milja Ångerman
orsak som leder till utbrändhet, den bakomliggande orsaken är oftast ett flertal faktorer
vilka kan härledas till personens arbete och privatliv. Symptom på ”utbrändhet” kan
vara både psykiska och fysiska och kan skada en människa för resterande delen av
hens liv. I värsta fall kan ”utbrändhet” leda till döden. (Newell, 2002; Theorell, 2012;
Arnetz & Ekman, 2012; Maslach & Leiter, 1999.) En lärare som blir utbränd har ofta
blivit det på grund av flera miljömässiga och individuella faktorer. Faktorer som är
relaterade till läraryrket vilka bidrar till utbrändhet är bland annat överdriven
arbetsbörda då arbetssituationerna i skolorna ändras (fler administrativa uppgifter), för
lite resurser i skolorna, störande beteende hos elever. Därtill kan det överdrivna
engagemanget i att ta hand om och bry sig om sina elever vara en orsak som kan leda
till utbrändhet hos lärare. (Pyhältö, Pietarinen & Salmela-Aro, 2011; Chan, 2016;
Matiang’I, Makewa & Role, 2016; Nias, 1999)
I följande huvudkapitel, rektorn som ledare, går vi in på den finländska skolans
ledarskapsnivåer och vilken roll en rektor har i skolan.

24

Jasmin Wicklén och Milja Ångerman

3 Rektorn som ledare
I detta kapitel presenteras den roll som en rektor har och de arbetsuppgifter en rektor
har presenteras. För en djupare förståelse av hur ledarskapet i den finländska skolan
ser ut presenteras först olika ledarskapsnivåer inom utbildning i Finland. Den första
underrubriken är administrationen av utbildning i Finland, och fokuserar på hur
ledarskapet ser ut inom utbildningssektorn. Därefter presenteras i underkapitel 3.2,
ledarskap i skolan, att presentera hur man blir rektor, vad en rektor ansvarar över,
vilken roll rektorn har i skolan och vad en rektor gör. Kapitlet har även en underrubrik,
pedagogiskt ledarskap, där vi närmare diskuterar kring vad pedagogiskt ledarskap
innefattar. Näst sista underkapitlet 3.3, rektorns roll och arbetsuppgifter, berättar om
vad det innebär att vara rektor och vad som förväntas av hen. Avslutningsvis, i
underkapitel 3.4 utbrändhet och ledarskap, diskuteras ansvaret arbetsgivaren har för
sina arbetstagare då det kommer till arbetstagarnas välmående på arbetsplatsen.

3.1 Administrationen av utbildningen i Finland
För att enkelt illustrera de olika områden där utbildningsledarskap i Finland utövas har
vi valt att i figur 1 presentera Uljens (2015) modell för utbildningsledarskap. Modellen
illustrerar de olika nivåer där utbildningsledarskap finns. Modellen visar även på vilka
olika plan man inom det finländska utbildningssystemet utövar politiskt ledarskap
på. Modellen består av fem olika nivåer av pedagogiskt ledarskap. Dessa är: den första
nivån av pedagogiskt ledarskap där lärare leder elever, den andra nivån av pedagogiskt
ledarskap där rektorer leder lärare, den tredje nivån av pedagogiskt ledarskap där
kommunen och utbildningsdirektören leder rektorerna, den fjärde nivån av
pedagogiskt ledarskap – den nationella nivån där politik, lagar och läroplanen styr
skolan – och den femte nivån av pedagogiskt ledarskap där internationella
bestämmelser, t.ex. inom EU, påverkar skolan i Finland.

25

Jasmin Wicklén och Milja Ångerman

Figur 1. Ledarskap inom utbildningssektorn som ett flernivåfenomen. (Uljens, 2015, s. 290)

I Figur 1 framkommer att rektorn står i spänningsfältet mellan lärarna och kommunen.
Rektorns uppgift blir således att samverka mellan lärarna och kommunen, det vill säga
att ansvara för ett gott ledarskap i förhållande till lärarna samt verkställa kommunala
förändringar och krav som ställs på skolan.
På en nationell nivå är utbildningen i Finland styrd av Undervisnings- och
kulturministeriet

och

Utbildningsstyrelsen.

Förskolan,

den

grundläggande

utbildningen, högskole- och vuxenutbildningen, vilka alla är offentligt finansierade
utbildningar,

styrs

av

ministeriet.

Ministeriet

verkställer

den

aktuella

utbildningspolicyn och ansvarar för att den nationella läroplanen och lagstiftningen
tillämpas i utbildningarna. Den nationella läroplanen fungerar som bas men ger stor
frihet åt de lokala utbildningsorganisatörerna. (Uljens, 2015, s. 16–17.)
I kommuner påverkar kommunens storlek och de språk som talas hur kommunen väljer
att organisera och leda utbildningen. Kommunerna har ansvar för att den
grundläggande utbildningen ordnas och att de arbetar enligt de riktlinjer som
uppställts. Administrationen och ledarskapet inom utbildningen i kommunen delas
mellan kommunens skolnämnd, bildningsdirektören och rektorerna på de olika
undervisningsanstalterna. Som ledare till rektorerna fungerar bildningsdirektören.
Tillsammans med skolnämnden skapar bildningsdirektören strukturella ramar för

26

Jasmin Wicklén och Milja Ångerman
skolorna, men rektorn är den som i sista hand har ansvar för skolans
verksamhet. (Uljens, 2015, s.17.)
Under 1800-talet var det få personer i Finland som erhöll titeln rektor. Titeln
bekräftade hög utbildning samt ställning och status. Nuförtiden är det kommunerna
som själva får bestämma över vad skolans ledare kallas. Ledaren kan till exempel
kallas rektor, skolföreståndare eller skolledare. Vi har valt att använda oss av termen
rektor i denna avhandling i och med att de personer vi intervjuat har denna titel.
(Sandén, 2017, s. 29–30.)

3.2 Rektorns roll och arbetsuppgifter
Enligt finsk lag finns det olika kvalifikationskrav för att få arbeta som rektor. En
behörig rektor bör ha en högre högskoleutbildning, behörighet som lärare, tillräcklig
arbetserfarenhet av läraruppgifter samt en examen i undervisningsförvaltning enligt de
kriterier som godkänts av Utbildningsstyrelsen. Dessutom krävs universitetsstudier i
undervisningsförvaltning bestående av 25 studiepoäng eller minst 15 studieveckor,
eller tillräcklig kunskap om undervisningsförvaltning förvärvad på annat sätt.
(986/1998, 2 §.)
Autonomi präglar den finländska utbildningssektorn och detta kan också ses i
arbetsbeskrivningen för rektorn i finländsk lag. Enligt den finländska lagen (628/1998,
37 §) ansvarar rektorn för verksamheten i skolan. Därtill krävs det att rektorn ägnar
sig åt undervisning 4–20 timmar i veckan. Rektorernas arbetsuppgifter utformas av
skolledningen

på

lokal

nivå

och

rektorn

arbetar

huvudsakligen

för

utbildningsanordnaren som till största delen är en kommun. (Uljens, 2015, s.17.)
Som rektor i en skola är man tvungen att ta på sig många olika roller. Kornhall (2017,
s. 15) jämför rektorn med en individ som i samtidigt agerar som chef,
utvecklingsledare, administratör, ekonom, jurist, marknadsförare, expert på
föräldrarelationer, socionom och statlig byråkrat. Rektorn har skyldigheter gentemot
samhället och gentemot den organisation som anställt hen, vilket kan leda till att
rektorn hamnar i kläm mellan olika krav. Som ledare agerar rektorn som
arbetsgivarrepresentant och är därmed ansvarig för både elevernas och personalens
27

Jasmin Wicklén och Milja Ångerman
psykosociala och fysiska arbetsmiljö. Sådana arbetsmiljöer som skapar ohälsa är inte
enbart ett problem på en individuell nivå utan har även en påverkan på hela
organisationens konkurrenskraft och effektivitet. (Sundström & Ahlström, 2014, s.
148.)
Beroende på skolans storlek varierar även rektorns arbetsroll och hur hen själv ser på
sin roll i skolan. I mindre skolor ses rektorn som en kollega som vid sidan av sina
läraruppgifter har ett antal administrativa uppgifter att ta hand om. Ju större den skola
är som rektorn arbetar i, desto mer minskar rektorns undervisningstimmar och de
administrativa uppgifterna ökar. I små skolor kan en nära relation inom kollegiet både
ses som en styrka och som en svaghet. Nära relationer kan göra arbetet enklare för alla
inblandade men de kan också skapa problem om konflikter och samarbetsproblem
uppstår. (Sandén, 2007, s. 46.)
I och med att rektorn är den som leder verksamheten och agerar som chef på
arbetsplatsen bör rektorn besitta samma ledaregenskaper som vilken annan chef som
helst. Enligt Jönsson (2001) bör en rektor besitta mod, vara visionär och vara
kommunikativ för att en skola skall vara trovärdig. En modig rektor är enligt Jönsson
(2001, s. 72) en rektor som vågar agera som förebild exempelvis vid förändringar i
skolan. En rektor skall således klara av att möta konfrontationer och olika reaktioner.
För att en rektor skall ses som visionär krävs att rektorn skall ha ett framtidstänkande
och leda skolan i den riktning hen vill. Det är av yttersta vikt att en rektor har goda
kommunikationsförmågor. Om till exempel förändring inom skolan är aktuellt är
rektorn oersättlig när det gäller kommunikationen med personal, elever, föräldrar och
politiker.
En optimistisk och bra ledare anser att varje människa är värdefull och speciell och att
alla har något att bidra med. En bra ledare värdesätter utveckling hos sina anställda.
Som ledare, då det gäller arbetstagares välmående på arbetsplatsen, är det viktigt att ta
känslor i beaktande. Det är viktigt att lyssna och respektera arbetstagare i svåra
ärenden samt att kunna lägga sina egna känslor åt sidan. Det är viktigt att ledaren
behandlar sina arbetstagare vänligt och omtänksamt och att arbetarna känner att de kan
lita på ledaren. (Suonsivu, 2011, s. 143–146). Enligt Toivanen (2014) bildas en relation

28

Jasmin Wicklén och Milja Ångerman
mellan ledaren och arbetstagaren genom ledarens goda färdigheter i kommunikation
och hens morala karaktär.

3.3 Ledarskap i skolan
Ledarskap är ett komplext fenomen som många forskare definierat. Stogdill (1974)
konstaterar att det finns lika många definitioner på ledarskap som det finns människor
som försökt definiera dess betydelse. Den stora gemensamma faktorn för de flesta
definitioner är att de beskriver ledarskap som en process där en människa med avsikt
påverkar andra genom att vägleda och strukturera dem inom en grupp eller
organisation. Yukl (2013) definierar ledarskap som en process där ledaren påverkar
andra och därmed får dem att förstå och hålla med om vad som behöver göras och hur
man skall gå tillväga för att göra det. Ledarskap innebär även förmåga att främja
individuella och kollektiva prestationer för att uppnå de gemensamma mål man har.
Genom denna definition kan vi konstatera att gott ledarskap är väsentligt för en
organisation. Enligt Arbetslivsbarometern (2018) finns det även ett betydande
samband mellan gott ledarskap och hur väl arbetstagarna hanterar sitt jobb, hur nöjda
de är med sitt jobb, den glädje man känner för sitt jobb, den egna arbetsmängden och
hur samarbetet fungerar på arbetsplatsen. Det finns även en koppling mellan ledarskap
och den stress som arbetstagare känner på arbetet samt mellan ledarskap och extrem
trötthet. (Arbetslivsbarometern, 2018.) Enligt Yukl (2006) kan definitionen på
ledarskap skilja sig åt mycket i fråga om vem som utövar inflytandet, det avsedda
ändamålet med ledarskapet och resultatet av försöket att påverka sina arbetstagare. Det
finns också stora skillnader i definitionerna av hur man identifierar en ledare och olika
ledarskapsprocesser. Ändå anser majoriteten av forskarna att ledarskap är en viktig del
av en organisation och syftet med ledarskapet är att organisationen skall fungera på ett
så effektivt sätt som möjligt. Skolor sägs behöva ett ledarskap av eget slag. Enligt
Mäkelä (2007, s. 64) behöver skolor en annan typ av ledarskap än andra organisationer
eftersom skolor har fler särdrag än organisationer i allmänhet.
Pedagogiskt ledarskap
I och med den förändring som skedde 1985, då den nya grundskole- och
gymnasielagen trädde i kraft i Finland uppstod ett större behov för ett gott pedagogiskt
ledarskap. Skolorna fick ett lokalt ansvar gällande beslutfattande i och med

29

Jasmin Wicklén och Milja Ångerman
decentraliseringen av beslutprocessen och diskussionen kring det pedagogiska
ledarskapet, samt mer fasta föreställningar över hur det skulle se ut tog form. Rektorn
blev en centralfigur för ansvaret av omställningen. Man lade stor vikt och
uppmärksamhet på rektorns inflytande över arbetsgemenskapen, personalens
motivation, utvecklande av samarbetet och undervisningens kvalitet. (Sandén, 2007,
s. 38–44.)
Sandén (2007) lyfter fram boken Skolans föreståndare i den nya skolan, som utkom
hösten 1983, vilket kom att ha stort inflytande på hur vi ser på det pedagogiska
ledarskapet idag. Boken skrevs åt rektorer och skolföreståndare av en arbetsgrupp
bestående av representanter från bland annat lärarnas fackorganisation och rektorernas
intresseförening. Under 1900-talet fördjupas definitionen av begreppet med hjälp av
både Siv Theirs bok Det pedagogiska ledarskapet och av Bo Nestor som i Sverige
formade tankar som definierar det pedagogiska ledarskapet som: ”Det inflytande en
skolledare utövar i förhållande till lärarna genom olika handlingar, som syftar till att
påverka dem att utveckla undervisning i enlighet med de mål och riktlinjer som anges
i läroplan och skollag.” (Sandén, 2007, s. 39.)
I boken Det pedagogiska ledarskapet jämför Their den pedagogiska ledarrollen med
den pedagogiska roll som lärare och pedagoger utövar. Både teknikerna och
uttrycksformerna liknar pedagogens bortsett från den auktoritet ledare påpekas inneha.
Their definierar den pedagogiska ledarens uppgifter som:
Den pedagogiska ledaren stimulerar hos alla modet, vilja och förmågan att klara av
uppgifter, att lära sig, och bygger ständigt beredskap inför nya uppgifter genom att
acceptera och använda många olika former av belöning. Den pedagogiska ledaren är
öppen för impulser i omgivningen i syfte att ständigt utveckla sitt eget kunnande.
Ledaren är själv ett föredöme för den pedagogiska processen i arbetet (s.42). (Sandén,
2007, s. 39.)

Enligt Their (1994) har det skett en förändring i skolledarskapet. Hon anser att
ledarskapet förändras från ett hierarkiskt ledarskap till ett mer interagerande ledarskap.
En känsla av auktoritet finns fortfarande närvarande i ledarskapet men
uttrycksformerna, teknikerna och metoderna är annorlunda. Den pedagogiska ledaren

30

Jasmin Wicklén och Milja Ångerman
strävar efter att förbättra andras kompetens genom riklig kommunikation, och är även
själv med i läroprocessen. För att uppnå detta ger ledaren feedback, lyssnar, pratar,
frågar, tar i beaktan, övervakar verksamheten, samtidigt som ledaren även ställer krav
och mål. (Their, 1994, s. 38–46.)
Sandén (2007) lyfter fram en av det pedagogiska ledarskapets centrala problem,
utövandet av det svårgreppade ledarskapet. I en undersökning av Vuohijoki (refererad
i Sandén, 2007) framkommer det att rektorer anser sig själva som pedagogiska ledare,
men att de inte utövar ett pedagogiskt ledarskap som tar sig form i personalledning.
Rektorerna anser sig mera leda saker, inte människor, och att administrativa uppgifter
hamnar i fokus. Detta visar på att det pedagogiska ledarskapet inte etablerat sig i
praktiken utan förblivit på ett mer tankemässigt plan. Dock anser Viitala (2007, s. 20)
att ledning av personalresurser eller personalledning är en viktig del av rektorsarbetet.
Viitala beskriver personalledning omfatta all avsiktlig verksamhet som säkerställer
företagets arbetskraft och dess färdigheter, välmående och motivation. Viitala delar in
personalledning i tre olika kategorier: 1) hantering av personalresurser, 2) hantering
av arbetsrelationer och 3) ledarskap. Begreppet personalledning består av mer än bara
personalhantering, det omfattar all verksamhet som hör till utveckling av spelregler i
arbetslivet mellan arbetsgivare och arbetstagare samt ledningen av människor. I det
vardagliga ledningsarbetet blandas saker samman och kan därför vara svåra att skilja
från varandra. I forskning gjord av Mäkelä (2007, s.194) framkommer fyra
huvuduppgiftsområden en rektor för den grundläggande utbildningen har. Dessa fyra
uppgiftsområden är pedagogiskt ledarskap, administration och ekonomisk förvaltning,
ledning av samarbetsnätverk och personalledning. Personalens välmående hör till
området för personalledning.
För att rektorn skall kunna fokusera sig på det pedagogiska ledarskapet behövs
kompetens, men även tid. Tid har blivit en resursbrist i och med att administrativa och
byråkratiska uppgifter tagit en större del. Sandén (2007, s. 40) refererar också till
Vuohijoki som kritiskt ser på den finländska rektorns hantering av mänskliga
relationer. Vuohijoki ger antydan till att rektorer väljer de ”lättare” administrativa
uppgifterna i och med deras bristfälliga kunskaper gällande mänskliga relationer. Men
hur skall rektorn klara av att vara en ledare som både briljerar på det administrativa
planet och handskar mänskliga relationer som om hen vore utbildad psykolog? Sandén
31

Jasmin Wicklén och Milja Ångerman
(2007, s. 40) refererar till Svedberg som anser att den korta utbildning som rektorer
får inte rimligen förbereder rektorerna för de omfattande arbetsuppgifterna rektorn
sitter på.
Oklarheten över hur det pedagogiska ledarskapet ser ut ger rektorer en chans att skapa
egna visioner om hur deras ledarskap ser ut. Detta leder därmed till mångfald av olika
tolkningar för det pedagogiska ledarskapet. Enligt Kroksmarks studie i Sandén (2007,
s. 42) ser man de administrativa uppgifter som rektorerna upplever vara dominerande
som den gemensamma nämnaren hos rektorer. Dessa drag menar att rektorskapet
liknar mera ett chefskap vilket präglas av ett transaktivt och reaktivt ledararbete
gentemot det eftersträvade ledarskapet som präglas av transformativt, proaktivt och
pedagogiskt ledarskapsarbete.

3.4 Utbrändhet och ledarskap
Theorell (2012) menar att ledarskap kan ases vara viktigt för anställdas hälsa på en
arbetsplats, men väldigt lite forskning om sambandet mellan ledarskap och hälsa eller
ohälsa hos anställda har gjorts. De senaste åren har det dock blivit ett vanligare område
att forska inom. Det vanligaste är att fråga anställdas syn på chefskapet på
arbetsplatsen och undersöka de frågades hälsotillstånd. Forskning som gjorts på detta
sätt har kritiserats på grund av att anställda som inte mår bra kan anse att deras mående
har påverkats av chefskapet. (Theorell T., 2012, s. 28–29.)
För att en organisation ska fungera på bästa sätt räcker det inte att företagshälsovården
och personalavdelningen bryr sig. Ledningen bör också bry sig om stressen och hälsan
hos arbetstagarna. Orsaken till detta är att långvarig stress även påverkar
organisationer och andra parter än själva individen, både på kort och lång sikt. Stress
inom organisationer påverkar både resultat och lönsamhet. Arnetz och Ekman (2013)
nämner att ifall organisationer påverkas av någon sorts stress, når de högst troligtvis
inte sin fulla potential. Här är det ledningens roll att hitta en god balans mellan krav
och resurser, vilket i sig gör arbetstagarna mer engagerade i arbetet och att de kan
prestera med sin fulla kapacitet. Inom en organisation är det ytterst viktigt att man
lyckas hantera förändringar då det idag sker i en snabbare takt. Förändring är viktigt
för alla organisationer och människor, men förändring ska inte innebära stress. Ledare
32

Jasmin Wicklén och Milja Ångerman
står inför en väldigt svår utmaning att skapa en kultur som både underlättar varaktiga
förändringar och som lämpar sig till nya omständigheter. (Arnetz, B. & Ekman, R.,
2013, s. 272–277)

Som arbetsgivare och ledare, har man på sitt ansvar att se till att arbetstagarens
uppgifter inte leder till en ohälsosam arbetsbelastning. Arbetsgivaren kan dela på
arbetsbördan mellan fler arbetstagare och arbetsuppgifterna ska motsvara
arbetstagarens kompetenser och erfarenheter. Att omprioritera, för att alla i
organisationen skall orka, genom att variera på arbetsuppgifterna hos arbetstagarna,
ge möjlighet till återhämtning och förebygga överarbete är viktigt. Psykisk och fysisk
ohälsa bör undvikas i högsta grad och arbetsgivaren ska göra det som behövs för att
undvika psykiskt påfrestande arbete som kan leda till stress och ohälsa. (D’Oliwa,
2018)

Pennanen (2006, s. 136–137) konstaterar att det hör till en rektors uppgifter att skapa
bästa möjliga förutsättningar för undervisnings- och utbildningsarbetet. Även Franzen
(2006, s. 58) anser att rektorn har ansvar för hela skolans personal och deras
välmående. En rektor skall stödja lärare i både stora och små saker. Rektorn skall vara
lyhörd till lärares behov och ork. Enligt Sundström och Ahlström (2014, s.150) är ökad
arbetsbelastning, organisationsförändringar, etisk stress och typ av ledarskap är några
exempel på arbetsmiljöfaktorer som har kopplats till stressrelaterade symptom.
Suonsivu (2011, s. 164) diskuterar även olika sorters ledarskap. Ett aktivt ledarskap,
där ledaren inspirerar och belönar arbetstagare, är positiv till förändring och är
framtidsorienterad, skyddar arbetstagarna från utbrändhet. Ett passivt ledarskap
däremot skapar fara för utbrändhet.
Arbetsgivaren har ansvaret över att bestämma vilka åtgärder som behövs för att
förebygga och minska stress, utmattning och depression på arbetsplatsen. Dessa
åtgärder bör verkställas i samarbete med arbetstagarna. Ledare borde även se till att
det arbete arbetstagare utövar, inte kontinuerligt eller utan orsak, belastar
arbetstagaren. (Suonsivu, 2011, s. 35)

33

Jasmin Wicklén och Milja Ångerman
Avslutningsvis för att sammanfatta kapitel 3 rektorn som ledare vill vi betona vissa
delar av rektors arbetet och vilken roll en rektor har. För att förstå avhandlingens tema
”rektorns roll i skolan för att förebygga utbrändhet hos lärare” har vi försökt förtydliga
hur ledarskap inom utbildningssektorn ser ut och vilken roll rektorn har i det hela. Som
tidigare nämnt befinner rektorn sig mellan läraren och kommunen då det handlar om
ledarskapet inom utbildningssektorn (Fig.1). Rektorn hamnar således i en position som
direkt förman till lärarna. Även om rektorn ansvarar för att verkställa de förändringar
och krav som ställs av kommunen på skolan är rektorn den som i sista hand har ansvar
för skolans verksamhet. Till en rektors roll och arbetsuppgifter hör en stor skara av
olika arbeten, därmed agerar rektorn även som arbetsgivarrepresentant och blir till
följd av det även ansvarig för elevers och lärares psykosociala välmående.
Rektorsrollen har förändrats med tiden, idag är det viktigt att rektorer har en bra
relation till lärarna och därmed behöver en rektor ha goda sociala färdigheter. En rektor
behöver även vara utrustad med andra ledarskapsfärdigheter. Det som skiljer rektorer
från andra ledare är att de även utövar ett pedagogiskt ledarskap. I enlighet med det
pedagogiska ledarskapet utövar en rektor sitt inflytande genom att motivera lärare att
nå de mål som ställs på skolan och undervisningen. Som ledare ansvarar rektorn över
personalens välmående på arbetsplatsen, därmed bör en rektor skapa goda
förutsättningar för lärararbetet. Arbetsgivaren som i detta fall blir rektorn har även
ansvaret över att se till de åtgärder som behövs för att förebygga utbrändhet på
arbetsplatsen. Förändring är oundvikligt i organisationer och det blir rektorns roll att
se till att dessa förändringar inte skapar stress för lärarna. Rektorn skall dock agera
som stöd för lärare i både stora som små saker. Sammanfattningsvis bör en rektor vara
lyhörd för lärares behov och ork, rektorn bör också vara uppmärksam för de
utmaningar en lärare kan förväntas vara utsatt för.
I följande kapitel redogör vi för vilken metod vi använder oss av i vår studie samt hur
vi genomför den.

34

Jasmin Wicklén och Milja Ångerman

4 Metod och genomförande
I det fjärde huvudkapitlet redogörs för vilken metod som används i avhandlingen och
hur studien är utförd både ur en teoretisk och praktisk synvinkel. Avhandlingen bygger
på en fenomenografisk ansats. Vi använder oss av halvstrukturerade intervjuer som
metod med åtta utvalda informanter. Allt detta beskrivs mer utförligt i de följande
underkapitlen.

4.1 Fenomenografi som ansats
I detta kapitel presenteras metod och metodansats vilka valts för studien. Studien är en
kvalitativ analys där den fenomenografiska ansatsen valts att användas.
Ordet fenomenografi kommer från grekiskan och är sammansatt av orden fenomeno (n), på grekiska phainomenon, som betyder ’det visar sig’ och grafia som kan översättas
till ’beskriva i ord eller bild’. Ordets betydelse blir alltså ’beskriva det som visar sig’,
vilket betyder att det inte är ett ting som är det centrala utan vad som visar sig för våra
sinnen. Huvudsyftet i den fenomenografiska ansatsen är därför att beskriva hur ett
fenomen i omvärlden uppfattas av människor. (Alexandersson, 1994, s. 111–112.)
Därav är fenomenografin empiriskt grundad eftersom man med hjälp av ansatsen
analyserar vad människor sagt vid en intervju om hur de uppfattar omvärlden. Genom
fenomenografin vill man beskriva hur något framstår och uppfattas av en människa
och inte hur något egentligen är. Denna distinktion delas in i första ordningens
perspektiv och andra ordningens perspektiv. Skillnaden mellan dessa perspektiv ligger
i vad som studeras. Första ordningens perspektiv baserar sig på fakta, det som kan
beskådas utifrån. Ett exempel på detta är världen och hur den är skapad. Andra
ordningens perspektiv fokuserar på hur någon upplever något, inte på om det är fakta.
I den andra ordningens perspektiv är det människans upplevelser och förståelse som
agerar som sanning. Jämfört med exemplet ovan angående världen skulle andra
ordningens perspektiv fokusera på vilka uppfattningar människan har om världen.
Även om kvalitativa studier kan använda sig av både första och andra ordningens
perspektiv, är fenomenografin intresse inriktat mot den andra ordningens perspektiv.
(Larsson, 1989, s. 12–13.)

35

Jasmin Wicklén och Milja Ångerman
Som nämnts i teorikapitlet ger pedagogiskt ledarskap stort utrymme för olika
tolkningar. Vi motiverar därför valet av fenomenografi genom att vi vill fånga de
uppfattningar rektorerna har om det egna pedagogiska ledarskapet när det handlar om
utbrändhet hos lärare. Dahlgren och Johansson (2009) beskriver uppfattningar som
kvalitativt skilda sätt att uppleva något. Genom att fråga hur någon uppfattar något får
man därför högst troligtvis många olika svar (Dahlgren & Johansson, 2015, s. 163).
Därmed vill vi i denna studie finna ett så stort utfallsrum som möjligt.

4.2 Datainsamlingsmetod
Eftersom vi har valt att använda oss av den fenomenografiska ansatsen använder vi
oss av halvstrukturerade intervjuer i studien. Intervjuerna är halvstrukturerade och
tematiska vilket innebär att intervjuguiden innehåller endast ett fåtal frågor som
vägleder intervjuaren. Frågorna i intervjuguiden skapas i enlighet med de teman som
lyfts fram. Intervjun formas vidare genom de svar respondenten ger och den dialog
som framgår mellan de två parterna i intervjun. Uttömmande svar är väldigt viktigt i
fenomenografiska intervjuer. Intervjuaren kan använda sig av tekniker som probing
och icke-probing, vilka i sig innebär att intervjuaren ställer följdfrågor i stilen med ”
Hur menar du då?”. Med icke-probing avser man små tecken som en nickning eller att
intervjuaren ”hummar” för att få informanten att utveckla sitt svar. Fenomenografiska
intervjuer bör spelas in och därefter transkriberas för att underlätta analysarbetet och
för att säkerställa ett grundligt och tillförlitligt arbetssätt. (Dahlgren och Johansson,
2009, s. 126.) Ryen (2004) menar att ett optimalt sätt att arbeta under intervjun är att
använda sig av både någon slags inspelning och att göra anteckningar. Då får man ut
mera av intervjun och det inspelade materialet kan kompletteras med anteckningarna
som gjorts under intervjun.
I och med att ansatsen handlar om tolkningar och uppfattningar kan det även hända att
den som intervjuas tolkar intervjufrågorna annorlunda än hur intervjuaren gjort. Detta
innebär att intervjufrågorna kan behöva omformulering och precision efter att
intervjuaren fått det första svaret av respondenten för att få svar på den rätta frågan
enligt intervjuaren. (Larsson, 1986, s. 26–27.)

36

Jasmin Wicklén och Milja Ångerman
En central utgångspunkt inom fenomenografin är att det inte finns rätt eller lämpliga
svar. Då data från intervjuerna analyseras är det främst innebörden som är det
intressanta att identifiera och inte komma fram till förutbestämda uppfattningar.
(Alexandersson, 1994, 123–124.)

4.3 Urval och avgränsningar
När man väljer informanter till sina intervjuer i en kvalitativ studie väljer man ofta en
viss grupp människor att intervjua istället för att slumpmässigt hitta dem. Detta görs
för att maximera chansen att få många olika uppfattningar. Om man slumpmässigt
plockat sina informanter är chansen att svaren blir alldagliga och inte ger desto mera
variation eller fakta. (Larsson, 1986, s. 29–30.)
Då ett urval ska göras i en kvalitativ studie är det inte bara respondenter som man ska
välja, utan det finns även fler faktorer att tänka på. Miljön där intervjun ska göras
måste också väljas ut för att det man vill undersöka ska vara lättare att nå. För att få
rätt respondent att intervjua vad man vill undersöka bör man även fundera över vilka
händelser eller problem man vill titta närmare på, samt vem som berörs eller påverkas
av dem. När intervjuaren vet vilken problematik hen vill undersöka och inom vilket
område (företag, offentliga organ eller frivilligorganisation) är nästa steg att söka upp
de enskilda respondenterna. (Ryen, 2004, s. 71–73.) För vår del hade vi ganska lätta
att hitta vilka respondenter vi skulle ha eftersom vi vill undersöka rektorers syn på
lärarnas psykiska välmående i skolan.
För att inte ha alla lärare från grundskolan till gymnasiet har vi valt att fokusera på
rektorer och lärare i övre grundskolan, det vill säga årskurserna 7–9. Vi intervjuade 6
av 8 rektorer i Österbotten. Vi anser att antalet rektorer ger en övergripande blick över
hur rektorer i Österbotten uppfattar utbrändhet hos lärare och deras roll i skolan att
förebygga utbrändhet. Rektorerna hade vid intervjutillfället varit rektor i 1,5 månad
(tidigare biträdande rektor) till 6 år. Fler av rektorerna hade varit biträdande rektorer i
flera år. Elevantalet i skolorna varierade mellan 205 och 594, och lärarkårerna
varierade mellan 29 och 80 personer.

37

Jasmin Wicklén och Milja Ångerman

4.4 Undersökningens genomförande
I denna del av avhandlingen beskriver vi noggrant genomförande av studien. Vi
diskuterar hur vi genomfört de olika stegen av undersökningen.
Före intervjuerna är det viktigt att samla på sig kunskap och fakta för att ha
förkunskaper inom området man gör en undersökning (Starrin & Renck, 1996, s. 60),
i detta fall allmänt om utbrändhet, utbrändhet hos lärare och rektorers roll i skolan.
Med kvalitativa intervjuer vill man identifiera bland annat “nya” fenomen, vilket
betyder att förkunskap om vad som är känt och vad som inte är känt är väldigt relevant.
Bakgrundskunskaper ger också en riktlinje hur data ska samlas in. Trots all förkunskap
är det viktigt att kunna lägga den till sidan under undersökningens genomförande för
att kunna ta till sig ny information och kunskap inom ämnet man undersöker. De
förkunskaper man samlar på sig får inte heller göra att man bildar förutfattade
meningar. (Starrin & Renck, 1996, s. 60.)
Före intervjun är det viktigt att fundera på hur man ska ställa frågorna beroende på
vem man intervjuar. Det kan underlätta om den som intervjuar lärt sig vilka
kommunikativa normer som finns för att då kunna anpassa sig till olika situationer och
olika intervjuobjektens språkmiljö. En god intervjuare kan anpassa sig till
informantens språkliga nivå. En god intervjuare använder sig också av gestikulationer,
kroppsrörelser och ansiktsuttryck för att upprätthålla intervjun och för att bekräfta den
som blir intervjuad. Är man en skicklig intervjuare kan man därmed manipulera både
språket och synvinklar på den sociala situationen för att ge kraft åt intervjun. (Starrin
& Renck, 1996, s. 61.)
Då man samlat på sig de förkunskaper om ämnet man undersöker är det viktigt att
fundera på intervjufrågorna och designa en intervjuguide som underlag. Då detta görs
finns det några få steg som man bör gå igenom. I det första steget gäller det att fundera
över vad som är intressant eller problematiskt inom ämnet i undersökningen och skriv
upp alla frågor som berör varje problemställning. Sedan är det viktigt att dela upp alla
frågor i kategorier för att intervjuguiden ska bestå av det som är viktigt att ta upp under
intervjun. (Starrin & Renck, 1996, s. 62.) Det finns fler steg som Starrin och Renck

38

Jasmin Wicklén och Milja Ångerman
(1996) lyfter upp som man kan gå igenom ifall undersökningen innehåller fler
forskningsfrågor, men i vårt fall kategoriserar vi istället intervjufrågorna.
Intervjuerna genomfördes via plattformen Zoom. Intervjun inleddes med en
presentation om oss själv varpå informanten presenterade sig själv och hens bakgrund.
Därefter presenterade vi begreppet ”utbrändhet” för att vi alla skulle förstå och
diskutera samma fenomen. Resten av intervjun utfördes med en diskussion med
informanten där vi frågade frågorna från intervjuguiden om vartannat. Intervjun
avslutades genom att låta informanten sammanfatta deras uppfattningar om vad som
leder till utbrändhet hos lärare och vad deras roll i skolan är för att förebygga
utbrändhet, samt lyfta fram det mest väsentliga som diskuterats under intervjun. Totalt
pågick intervjuerna i cirka 40–60 minuter.

4.5 Databearbetning och analys
I en kvalitativ intervju är det viktigt med ett öppet klimat och att intervjuaren är
öppenhjärtig för att få respondenten att känna sig trygg och om hen känner sig trygg
är också chansen att få uppriktiga svar av respondenten (Starrin & Renck, 1996, s. 64).
För att respondenterna ska känna sig mer avslappnade och trygga har vi i vår
undersökning därför valt att göra intervjuerna i respondenternas arbetsmiljöer.
Som intervjuare är det under intervjun viktigt att själv vara avslappnad och lugn då det
kan smitta av sig på respondenten. Men öppenhjärtighet kan även vara till nackdel om
vänligheten blir för stark, för i sådana fall kanske respondenter tolkar situationen fel
och bara ger de svar som hen tror intervjuaren vill ha. I en kvalitativ intervju är det
ytterst viktigt för intervjuaren att understryka vikten med att beskriva underliggande
attityder, uppfattningar och värderingar. Därför är det viktigt för intervjuaren att vara
observant för vilka frågor som bör följas upp, på engelska kallas detta “probing”.
Probing innebär att intervjuaren ställer uppföljningsfrågor för att få mer uttömmande
och äkta svar från respondenten. Man kan till exempel säga “Kan du berätta mer
om…” eller “Vill du utveckla det du berättade om…”. Probing kan också innebära att
intervjuaren använder sig av kroppsspråk (nickningar eller ansiktsuttryck som visar att
man lyssnar intensivt) eller små ljud eller ord (hummande eller “intressant”, för att få

39

Jasmin Wicklén och Milja Ångerman
respondenten att utveckla sitt svar. I en kvalitativ intervju finns det alltid möjlighet till
uppföljningsfrågor ifall intervjuaren själv anser respondentens svar som oklara.
(Starrin & Renck, 1996, s. 64—67.)
Under intervjun i den kvalitativa intervjun vet man aldrig riktigt vad som nästa steg
eller svar blir. Frågorna är inte formulerade på förhand då intervjun kan leda in på
olika spår, beroende på vad respondenten berättar. Detta betyder att alla intervjuer som
görs kan få olika resultat. Det innebär också att resultaten av intervjuerna kan få en
större bredd än i kvantitativa intervjuer. Då man använder sig av öppna frågor i den
kvalitativa intervjun ger man möjlighet till spontanitet hos respondenten. Även om
intervjun är öppen är det viktigt för den som intervjuar att inte låta respondenten ta
över intervjun och enbart berätta, den som intervjuar måste ha kontroll över intervjun
för att hen också ska få fram relevant information. Det finns i alla fall två olika typer
av öppna frågor som är väldigt relevanta för den kvalitativa intervjun. Den första är
kallas “The grandtour” (“den stora resan”) och innebär att respondenten får
rekonstruera en viktig händelse som varit betydande i en del av erfarenheten som
undersöks. Denna kan följas av en mini-tour där respondenten berättar om en
betydande detalj. Den andra typen lägger fokus på den subjektiva upplevelsen. Det vill
säga hur respondenten upplevt något. (Starrin & Renck, 1996, s. 63.)
Följsamhet under intervjun är viktigt. Intervjuaren ska aktivt lyssna för att kunna fråga
rätt frågor, rätt i den mening som att fråga frågor utifrån de svar som tidigare fråga
gav. Intervjuaren bör således vara på alerten för att kunna följa upp det som sägs i
stunden. Detta göra att intervjuguiden ska användas med skicklighet, finess och
förstånd. Att ställa frågor är inte svårt, men att ställa de rätta följdfrågorna och få ens
frågor att stämma in med det som tidigare sagts är svårt. Det viktigaste för intervjuaren
under en intervju är ändå att lyssna. Att lyssna innebär också att man analyserar de ord
som inte hörs, bland annat kroppsspråk, harklingar, pauser, tonläge, rytm med mera.
Det svåraste för många intervjuare är att vara tyst och lyssna utan att avbryta
respondenten. Att lyssna kräver hög koncentration av intervjuaren eftersom
respondenten ibland kan ha en underton i rösten som säger något annat än vad orden
som kommer ur munnen säger. (Starrin & Renck, 1996, s. 64–67.)

40

Jasmin Wicklén och Milja Ångerman
Under intervjuns gång är det viktigt att se till att respondenten håller sig till intervjuns
ämne för att inte glida in på många olika sidospår som inte har någon relevans. Starrin
och Renck (1996) menar att det är intervjuarens uppgift att hitta tillbaka till den röda
tråden och ämnet ifall respondenten gör sidospår, men utan att det skapar irritation
eller problem i intervjun.
För både nya och vana intervjuare kan det uppstå problem under en intervju. Några
problem som kan uppstå är till exempel känsloladdade ord, vilka kan väcka starka
känslor hos vissa människor och som kan väcka negativa känslor som leder till en
kollaps i intervjun. Frågor med dubbel betydelse skapar problem för då vet inte
respondenten hur den ska svara och svaret kan således bli otydligt och oanvändbart.
Komplicerade frågor bör undvikas eftersom de orsakar problem. Främmande ord ska
intervjuaren avstå från under intervjun. (Starrin & Renck, 1996, s. 65–66.)
Om det uppstår problem eller missförstånd under en intervju är det av yttersta vikt att
reda ut dem då i stunden istället för att behöva reda ut oklarheterna i efterhand då saker
kan ha glömts bort. Om det är något som intervjuaren inte förstår är det extremt viktigt
att reda ut frågetecknen i stunden. Respondenten ska inte ha skapat många frågetecken
under intervjun som inte retts ut, men om det finns frågor är de viktigt att återgå till
respondenten och reda ut allting. Det är dock viktigt för intervjuaren att inte avbryta
respondenten mitt i en mening eller i ett resonemang, utan i stället skriva ner nyckelord
eller frågor som ska följas upp. (Starrin & Renck, 1996, s. 66.) Ryen (2004) hänvisar
till Erlandson med flera (1993) som rekommenderar intervjuaren att gå igenom det
mest väsentliga från intervjun innan intervjuaren och respondenten avslutar sitt möte
och går skilda vägar. Under denna stund har ännu respondenten en möjlighet att
förklara och förtydliga saker för att hindra missförstånd.
För att få ut det mesta ur intervjun är det enligt Starrin och Renck (1996) viktigt att
man analyserar var komponent för sig. Det vill säga: vad som sägs, hur det sägs, sociala
roller, relation mellan intervjuaren och respondenten samt om något speciellt händer
under intervjun. Analysen av alla komponenter hjälper intervjuaren att analysera hela
intervjun och förstå vad hen uppfattat fel i diskussionerna och i intervjusvaren. Den
optimala bearbetningsmetoden av kvalitativa intervjuer som blivit inspelade är att
analysera materialet genast efter intervjun. (Starrin & Rench, 1996, s. 68–69.)
41

Jasmin Wicklén och Milja Ångerman
I den fenomenografiska ansatsen tar man hjälp av en sjustegs analysmodell i
analysfasen. Nedan beskriver vi den förenklade fenomenografiska analysmodellen av
Dahlgren och Johansson (2009) som även vi kommer att använda oss av.
I steg 1 ”att bekanta sig med materialet” bekantar man sig med det transkriberade
materialet för att lära känna det material som skall analyseras. Anteckningarna kan
vara bra att göra i steg 1. Steg 2 kalls för ”kondensation” och i detta steg startar den
egentliga analysen där man försöker skilja betydelsefulla och viktiga kommentarer
vilka man därefter klipper ut till skilda stycken, eller passager som Dahlgren och
Johansson kallar det. Passagerna skall hjälpa med gruppering och ge en tydligare blick
över materialet. En passage skall vara en kortare del som ger en representativ bild över
hela samtalet. I steg 3, ”jämförelse”, sker jämförelsen mellan de olika passagerna.
Både likheter och olikheter identifieras i materialet. Det primära målet i
fenomenografin är att se variation eller skillnader mellan uppfattningar. Steg 4
benämns ”gruppering ” där likheterna och skillnaderna man hittat grupperas och man
försöker relatera dem till varandra. I steg 5, ”artikulera kategorierna”, skall de
identifierade grupperna artikuleras som i sig innebär att man försöker hitta kärnan i
likheter som gör att likheterna hamnar i fokus. Man drar kritiskt gränser mellan de
olika kategorier som fötts genom gruppering. Då man anser att likheterna är större än
skillnaderna bildas dessa passager till en kategori. Steg fyra och fem kan upprepas tills
de olika kategorierna ordentligt fastställts. Då kategorierna fastställts namnges de, och
således övergår man till steg 6 som heter ”namnge kategorierna”. Namnet på
kategorierna betonar också det som framstår ur materialet. Namnet bör vara kort och
ge antydning till de uppfattningar som framkommer i analysen. Det sista steget, steg 7
benämns ”kontrastiv fas”. I det sjunde steget granskas alla passager för att kontrollera
att de inte passar in i fler än en kategori. Om en passage passar in i fler än en kategori,
bildar de två kategorierna en ny kategori. Kategorierna skall vara så uttömmande som
möjligt.

4.6 Tillförlitlighet, trovärdighet och etiska aspekter
I detta kapitel diskuteras avhandlingen utgående från tillförlitlighet, trovärdighet och
de etiska aspekter vilka tagits i beaktande. Inom kvalitativ forskning används oftast

42

Jasmin Wicklén och Milja Ångerman
dessa begrepp för att beskriva kvaliteten i forskningen. I detta kapitel definieras
och/eller

diskuteras

begreppen

validitet,

trovärdighet,

reliabilitet

och

generaliserbarhet.
Begreppet validitet har sin förekomst i den kvantitativa forskningstraditionen men
även den kvalitativa forskningen har anammat validitets begreppet. Begreppet syftar
på de metoder och den forskning vilka utförs ifall de verkligen undersöker det som är
ämnat att undersökas. Vissa forskare anser att begreppet trovärdighet passar bättre in
i den kvalitativa forskningen på grund av att det betonar mer hur trovärdiga de resultat
som framkommer från studien är utgående från hur noggrann och systematisk man har
varit under forskningsprocessen. (Thornberg & Fejes, 2011, s. 218–219.) Kvale (1989)
anser att validitet inom den kvalitativa forskningen inkluderar en kontroll av
trovärdighet. Det vill säga att det finns tillräckligt med empiriskt stöd och att
tolkningen är rimlig. För att garantera validiteten i vår studie har vi valt
forskningsansats och metod enligt det syfte vi valt för vår studie. Även analys av det
insamlade materialet bör göras så att vi kan begrunda ifall materialet ger svar på det
som verkligen undersöks.
Reliabilitet knyter sig till tillförlitligheten och forskningsresultatens konsistens. Ofta
diskuteras den i anknytning till om forskningsresultatet kan reproduceras vid en annan
tidpunkt och av andra forskare. (Kvale & Brinkmann, 2014, s. 295.) Ju högre
överensstämmelse nya forskningar har med den ursprungliga, desto högre är
reliabiliteten (Olsson & Sörensen, 2007, s. 75).
I intervjustudier är det av intresse att se om resultaten från reliabla och valida studier
är generaliserbara (Kvale & Brinkmann, 2014, s. 310). Med generaliserbarhet menar
man den utsträckning där resultat i en situation kan överföras till andra situationer
(Kvale & Brinkmann, 2014, s. 400). Man kan ifrågasätta sig om generalisering alltid
är nödvändigt i och med att kunskap även kan vara socialt och historiskt
kontextualiserade. Det framkommer även kritik mot generalisering på grund av det
låga antalet respondenter som förekommer i intervjustudier. (Kvale & Brinkmann,
2014, s. 310) I och med att antalet informanter i vår studie är relativt låg anser vi att
våra resultat inte är generaliserbara.

43

Jasmin Wicklén och Milja Ångerman
I denna avhandling har även etiska åtgärder tagits i beaktande. Då data presenteras
kommer respondenterna förbli anonyma. Vi kommer även avstå från att publicera data
som skulle äventyra anonymiteten av respondenterna. Om vi skulle citera något som
kunde avslöja identiteten på respondenten kommer vi att använda oss av citatkontroll.
Det vill säga att vi kommer dubbelkolla med informanterna om de öppet kan stå för
kommentaren och om tillåter citatets användning. Men i och med att våra citat inte
avslöjar platser, händelser eller namn så har vi inte använt oss av citatkontroll. Tjroa
(2012, s. 123) betonar att inom intervju är forskningsetiken främst inriktad på att se
till att respondenten inte kommer till skada. I detta fall hänvisar Tjroa till känsliga
ämnen såsom personliga ärenden. I vårt fall kommer vi inte att gå in på desto mera
känsliga ämnen eller privat information om respondenten. Vi kommer även att lyfta
fram möjligheten att avsluta intervjun när som helst. Tjroa (2012, s.124) påpekar även
att det är viktigt att informera respondenten att hen har rätt att dra ur sig ur studien
även efter att intervjun är gjord.
Nästa kapitel är en redovisning av det resultat vi samlat in genom de intervjuer vi
genomfört. I detta kapitel svarar vi även på våra två forskningsfrågor genom dessa
resultat.

44

Jasmin Wicklén och Milja Ångerman

5 Resultatredovisning
I detta huvudkapitel kommer vi att besvara våra två forskningsfrågor: vad uppfattar
rektorer att leder till utbrändhet hos lärare och hur ser rektorer på sin roll i fråga om
att förebygga utbrändhet hos lärare? Dessa frågor besvaras utifrån de resultat vi samlat
in från våra intervjuer med rektorer.
Detta kapitel innehåller bland annat underkategorier som inte är numrerade eller
skrivna i innehållsförteckningen. Rubrikerna till dessa underkategorier är markerade
med fetstil för att underlätta läsningen.
Många av rektorerna använde begreppet ”förman” i intervjuerna men vi har i våra
texter där vi förklarar citaten valt att använda begreppet ”ledare”. Vi har modifierat
talspråket och dialektala uttryck till mer skriftspråkliga uttryck.

5.1 Vad uppfattar rektorer att leder till utbrändhet?
Under alla intervjuer har rektorerna reflekterat kring sin subjektiva uppfattning av
fenomenet ”vad orsakar utbrändhet hos lärare?”. Syftet har varit att rektorerna skall
beskriva vad de uppfattar att leder till utbrändhet hos lärare. Vårt resultat har en
huvudkategori, utbrändhet som ett resultat av flera orsaker, som innehåller tre
dimensioner. De dimensioner vi tagit fram är elevrelaterade orsaker till utbrändhet,
orsaker till utbrändhet hos läraren och orsaker till utbrändhet i arbetsorganisationen.
Längre ner i avhandlingen kommer en grundligare information om huvudkategorin,
dimensionerna och underkategorier med tillhörande figur.
Det första vi kan konstatera i vårt resultat är att rektorer uppfattar uppkomsten av
utbrändhet hos lärare som mycket komplex och svårfångad. Rektorer uppfattar
utbrändhet som ett resultat av flera faktorer på livets olika plan.

5.1.1 Utbrändhet som ett resultat av flera orsaker
I nedanstående stycken har vi samlat citat av rektorerna som tyder på att utbrändhet
hos lärare enligt rektorer inte enbart uppstår av en enda faktor, utan av flera

45

Jasmin Wicklén och Milja Ångerman
bakomliggande faktorer. De olika faktorerna kan vara varierande och individuella. Det
är inte heller enbart orsaker på arbetsplatsen som leder till utbrändhet utan rektorerna
uppfattar även händelser utanför arbetet som bidragande faktorer till utbrändhet, något
som sker i lärarens eget privatliv. Enligt rektorernas uppfattning är det sedan dessa
faktorers samverkan som leder till utbrändhet hos lärare. I nedanstående citat ger vi
exempel på rektorernas uppfattning om detta:
Nå det är ju som sagt ganska svårt att veta vad som ligger bakom, det kan ju
vara många olika saker. (Rektor 6)
I ovanstående citat berättar rektorn att hen anser att det är svårt att veta vad som orsakar
utbrändhet. Hen berättar att det kan finnas flera orsaker som leder till utbrändhet.
Ett annat exempel som tyder på att rektorerna har en uppfattning om att utbrändhet
uppstår av olika orsaker är följande kommentar:
[...]av den erfarenhet jag har av [...] utbrändhet hos lärare [...] kan det vara
väldigt varierande faktorer. [...] jag tror att det är ganska […] individbundet
(Rektor 4)
I det ovanstående citatet nämner rektorn att utgående från hens erfarenhet har
faktorerna för utbrändhet varit varierande. Hen betonar även att hen har uppfattat
orsakerna för utbrändhet som bundna till individen.
Det nedanstående citatet visar att även om det finns flera orsaker som leder till
utbrändhet hos lärare kan de vara svåra att identifiera. Orsakerna kan vara många men
även små orsaker som sedan tillsammans bidrar till att en lärare blir utbränd.
[...] det är svårt att lista så här 1–10 utan det är troligtvis många små faktorer
som samverkar och sen “smäller det till”. (Rektor 5)
I de följande citaten berättar rektorerna att de uppfattar att orsakerna till utbrändhet
även gäller faktorer som inte har med arbetsplatsen att göra. De uppfattar att vissa
orsaker kan härledas till lärarens egna privatliv:
46

Jasmin Wicklén och Milja Ångerman
[...] om jag ser på de lärare som vi har haft som har varit utbrända eller de
medarbetare som varit utbrända här så, det är sällan bara jobb. [...] det är
ofta så också att det är någonting i ens privatliv som också är i obalans [...]
Många stora förändringar så kan då skapa att de blir för mycket. (Rektor 2)
I det ovanstående uttalandet berättar rektorn att det sällan är enbart orsaker i arbetet
som leder till utbrändhet hos lärare. Rektorn uppfattar att stora förändringar i lärarens
privatliv kan skapa obalans, och påfrestning och därmed leda till utbrändhet.
[...] man vet inte var grundorsaken finns [...] är det i jobbgemenskapen, i
arbetet eller är det nånting som händer i privatlivet, för allt hänger ju ihop.
Och det visar ju sig många gånger att det kanske inte är jobbrelaterat men att
det är i jobbet det sedan märks. Då man inte orkar. (Rektor 1)
I ovanstående citat påpekar rektorn att man inte alltid kan veta var den egentliga
grundorsaken till utbrändhet ligger. Enligt rektors uppfattning kan orsakerna till
utbrändhet ofta ha med händelser utanför arbetet att göra men det är sedan i arbetet
eller på arbetsplatsen det märks när en lärare inte orkar med sitt dagliga arbete.
Ett annat exempel som beskriver rektorers uppfattning om hur olika faktorerna i
arbetet och hos den enskilda läraren leder till utbrändhet är följande kommentar:
[...] de här faktorerna kan ju vara i ett system, men sen kan också faktorerna
vara den enskilda människan. [...] jag tror att man behöver ha ett perspektiv
på hur skolan som samfund funkar, och då också de här olika enheterna. Men
då också den egna personens resiliens mot faktorerna. Och liksom den
kombinationen där som gör att det då kan leda till stress och utbrändhet […]
jag tror liksom inte att det bara är en faktor som avgör, utan det är liksom
kombinationen av mycket. (Rektor 3)
I ovanstående uttalande anser rektorn att faktorer som kan leda till utbrändhet kan
finnas både i ett system som skolan och i olika enheter men även i den enskilda
människan. Hen anser sedan att alla dessa faktorer kan leda till utbrändhet beroende
hur den enskilda individen klarar av att återhämta sig eller hantera stress. Rektorn
47

Jasmin Wicklén och Milja Ångerman
beskriver att det är då flera olika faktorer kombineras som utbrändhet hos lärare kan
uppstå.
Sammanfattningsvis kan vi konstatera att rektorerna uppfattar att utbrändhet kan
anknytas till många olika faktorer: orsakerna kan uppstå på arbetsplatsen, i arbetet och
hos den enskilda individen. Utgående från det material vi samlat in från intervjuerna
har vi sammanställt vilka olika områden som enligt rektorer kan leda till utbrändhet
hos lärare.
Vi har sammanställt rektorernas uppfattningar om hur de förstår detta fenomen (vad
som orsakar utbrändhet hos lärare) i en huvudkategori med tre dimensioner.
Huvudkategorin är en kombination av flera orsaker leder till utbrändhet och de tre
dimensionerna är elevrelaterade orsaker till utbrändhet, orsaker till utbrändhet hos
läraren och orsaker i arbetsorganisationen. Dimensionerna har även egna
underkategorier, vilket man ser i figuren nedan.

48

Jasmin Wicklén och Milja Ångerman

Figur 2. Forskningsfråga 1 med huvudkategori, dimensioner och underkategorier.

I de följande avsnitten kommer vi gå närmare in på vilka dimensioner och
uppfattningar som ingår i dessa huvudkategorier.

5.1.1.1 Elevrelaterade orsaker till utbrändhet
Den första dimensionen är elevrelaterade orsaker till utbrändhet, eftersom vi utgående
från intervjuerna kunde identifiera att rektorer uppfattar olika problem kring elever
som en av fler centrala orsaker gällande faktorer som leder till utbrändhet hos lärare.
Stressfaktorer som kan uppstå är bland annat om en lärare inte kan nå en elev eller om
en enskild elev kräver mer energi av läraren än vad hen har möjlighet att ge.
Inledningsvis nämner tre av rektorerna att de uppfattar enskilda elever med sina
särdrag som en utmaning för läraren. En av rektorerna uttryckte följande:

49

Jasmin Wicklén och Milja Ångerman
[...] en frustration, elevproblematik, där man upplever att man inte har
situationen i sin hand [...] vi har utåtagerande pojkar som svär och domderar
och vi har flickor som skolvägrar och inte äter och så har vi de här eleverna
som inte kommer till skolan. Och de här pojkarna som hörs och syns tror jag
är för en lärare lättare att bearbeta och hantera än en flicka eller pojke som
inte kommer till skolan som inte säger någonting som inte beskriver sitt
problem utan bara inte dyker upp. Hur ska du som lärare nå den eleven? Det
måste ju vara en enorm frustration. (Rektor 5)
Enligt ovanstående citat anser rektorn att en bidragande faktor till lärares utbrändhet
kan komma från eleverna, inte alla men vissa specifika. Besvärliga elever som är vilda
och störande i klassen eller i skolan och elever som inte alls dyker upp i skolan kan
bidra till stress hos läraren. Rektorn tror att en lärare lättare kan nå en elev som är i
skolan men är utåtagerande än en som inte kommer till skolan. Att inte nå en elev och
inte veta hur hen mår tror rektorn kan leda till frustration och stress, vilket är en faktor
som i sin tur kan leda till utbrändhet.
De två följande citaten av två olika rektorer påminner mycket om varandra:
Ja, säkert [...] kan enskilda relationer också vara väldigt tunga för en lärare.
Alltså, om du är klassföreståndare i en grupp där du har ett barn som kräver
väldigt mycket energi [...] såna saker så kan ju nog bli jättejättetunga. (Rektor
2)
Rektorn i ovanstående citat lyfter fram att en enskild elev med svårigheter i skolan
eller som är stökig kan ta mycket energi från läraren, energi som läraren egentligen
borde kunna dela på fler elever.
[...] det kan också vara en helt enkelt en sån sak att man har [...], någon enskild
elev till exempel som kan orsaka så stor stress, som har så stora problem att
man får fundera mycket på de orsaker[na], exempelvis situationer med en
enskild elev. (Rektor 4)

50

Jasmin Wicklén och Milja Ångerman
I citatet ovan framkommer samma sak som i de två citaten ovan. En enskild elev kan
ta för mycket energi från läraren på grund av svårigheter hos eleven, svårigheter som
kanske en speciallärare borde ta hand om. Detta kan vara en bidragande faktor till
utbrändhet ifall situationen med eleverna blir långvarig.
Andra orsaker som också uppfattas av rektorer som bidragande faktorer är stökiga
klasser och att det finns för lite stöd för eleverna i klassituationen.
[...] att man har fått en stökig klass kan förstås bidra till det här [utbrändhet].
(Rektor 6)
Sammanfattningsvis tolkar vi utgående från de ovanstående citaten att utmaningar med
vissa elever och deras beteende uppfattas av rektorer som en bidragande faktor till
lärares utbrändhet.

5.1.1.2 Orsaker till utbrändhet hos läraren
I fråga om den andra dimensionen, orsaker till utbrändhet hos läraren, kan konstateras
att alla intervjuade rektorer uppfattar att den individuella lärarens resiliens och hens
omgivning bidrar till i vilken utsträckning läraren kan bli utbränd på arbetsplatsen. Vi
har format fyra underkategorier som berör den individuella läraren. Dessa är: ett
överdrivet engagemang i arbetet, förändringar och osäkerhet i fråga om lärarrollen,
utmaningar i privatlivet och relationsproblem i anknytning till arbetet.
Ett överdrivet engagemang i arbetet
Den första underkategorin i dimensionen orsaker till utbrändhet hos läraren kallar vi
för ett överdrivet engagemang i arbetet. I nedanstående citat framkommer att många
lärare är ambitiösa och har ett stort engagemang i det egna jobbet. Med stort
engagemang framkommer även problem såsom att de tar med sig sitt jobb hem, har
svårt att sätta gränser och svårigheter att distansera sig från sitt jobb, vilket enligt
rektorerna senare kan leda till utbrändhet hos lärare.
[...] jag tror att det är ganska […] individbundet [...] vad man reagerar på
med det här stress-symptomen först. Hos vissa kan det vara [...] att man helt

51

Jasmin Wicklén och Milja Ångerman
enkelt är väldigt ambitiös och jobbar för mycket [...]. Att man har svårt att
sätta sina gränser för sitt eget arbete [...]. (Rektor 4)
I ovanstående stycke framkommer det att rektorn anser att det är olika från en person
till en annan vad som framkallar utbrändhet. Rektorn lyfter fram att hen uppfattar vissa
lärare vara väldigt ambitiösa och att de jobbar för mycket. Hen anser att vissa lärare
kan ha svårt att sätta gränser i sitt arbete.
Följaktligen säger en annan rektor vad hen uppfattar leda till utbrändhet genom att
kommentera följande:
Det är nog jättesvårt att säga vad som leder fram till det [utbrändhet] [...]
alltså om de [lärarna] engagerar sig jättemycket i sitt jobb och tar […] jobbet
med sig hem […] Då kan det bli jättetungt. Att man måste liksom se sina
begränsningar lite och ha det som ett jobb och […] inte ta elevers problem
med sig hem och lösa alla problem. (Rektor 6)
Även i det ovanstående citatet nämner en av rektorerna att det är viktigt att kunna
begränsa sitt arbete. Hen anser att de lärare som engagerar sig för mycket i sitt arbete
och i elevernas problem och inte kan skilja på arbete och den egna fritiden kan få det
för tungt.
Slutligen konstaterar en tredje rektor att det kan vara svårt för lärare att “stämpla ut”
ur lärarrollen:
Det där med att ‘när är jag nöjd?’ och ‘när sätter jag punkt för dagen?’ och
‘hur mycket ska man vara anträffbar?’. Just det där att man kan liksom inte
bara stämpla ut. Att man har arbetsredskapen på jobbet och så stämplar man
ut och så far man hem och lämnar liksom jobbet där. Men det är liksom hela
tiden med en, att hur man själv då jobbar för att få den här arbetsdagen slut,
att man också har en fritid och får skillnaden där mellan. (Rektor 3)

52

Jasmin Wicklén och Milja Ångerman
I uttalandet ovan framkommer att det kan vara svårt för en lärare att skilja på
arbetsdagen och fritiden. Att inte veta sina gränser anser rektorn vara påfrestande för
en lärare.
Vidare fortsätter rektorn att beskriva hur olika lärare, beroende på personlighet och
resiliens, är i fråga om att klara av att distansera sig från sitt arbete:
Sen om jag tänker på den här andra sidan av faktorerna, de här enskilda
lärarna. Och den egna resiliensen [...] och personlighetstyper. Vissa har sina
elever så nära hjärtat att man liksom inte kommer bort från dem, man stämplar
inte ut från jobbet på samma sätt. (Rektor 3)
Enligt ovanstående citat nämner rektorn att vissa lärare, beroende på resiliens och
personlighetstyp, kan ha en stor medkänsla för sina elever. Rektorn anser att detta
engagemang i eleverna kan vara betungande då en lärare kan ha svårt att skilja mellan
arbete och egen tid.
Sammanfattningsvis kan vi konstatera att rektorerna anser att lärares egna överdrivna
engagemang i arbetet kan leda till utbrändhet. De som inte klarar av att distansera sig
från sitt arbete anses vara lättare utsatta för utbrändhet.
Förändringar och osäkerhet i fråga om lärarrollen
En annan bidragande faktor som enligt rektorernas uppfattning leder till utbrändhet är
förändringar och osäkerhet i fråga om lärarrollen. Osäkerheten kan ta sig uttryck på
många olika sätt. Nedan har vi samlat citat som visar hur osäkerhet framträder hos
lärare och hur detta enligt rektorernas uppfattning kan leda till utbrändhet.
I följande citat beskriver rektorn hur osäkerhet kring lärarens egen arbetsidentitet eller
roll kan bidra till osäkerhet.
[...] det är så mycket sociala relationer och kanske en sån här sak som kan
leda till det här är att man själv är osäker på sin arbetsidentitet eller roll och
klarar jag själv av det här faktiskt, kanske man har jobbat länge, man upplever
att det [läraryrket] har förändrats. Sen är man kanske ny och tycker att det är
53

Jasmin Wicklén och Milja Ångerman
jättemycket [...] det finns många saker här, alltså det kan ju också vara så att
man själv inte riktigt [...] kanske klarar av att hantera sitt arbete. (Rektor 1)
Enligt ovanstående citat menar rektorn att en lärares osäkerhet kring arbetsidentiteten
eller arbetsrollen kan leda till utbrändhet. Hen berättar att de som arbetat länge som
lärare kan uppleva att arbetet har förändrats med tiden och läraren därmed får delvis
en ny roll. Läraren kan bli osäker i fråga om sin nya roll och de mer omfattande
arbetsuppgifter som förändringar kan föra med sig. Rektorn nämner även att nya lärare
som är osäkra i fråga om sin roll kan känna stor arbetsbelastning och att läraren inte
lyckas prestera då hen är osäker ifall hen kommer klara av sitt arbete eller ej.
Även nedanstående citat tangerar hur förändring skapar osäkerhet. Rektorn nämner att
de som har det svårare att anpassa sig till förändring kan drabbas av stress som sedan
kan leda till utbrändhet.
[...] hur man ställer sig till förändringar [...] vissa har enklare att anpassa sig
[...] ta emot förändringar och för andra är det svårare helt enkelt. Och det kan
sedan leda till stress, på det sättet och sedan vidare. (Rektor 4)
I det ovanstående citatet framkommer att en lärares resiliens gällande förändringar kan
påverka hur utsatt hen är för utbrändhet. För att en lärare ska klara av förändring krävs
även att hen är trygg i sin lärarroll. Den stress som kommer med förändring kan
påverka somliga mer än andra.
I citatet nedan lyfter en rektor fram att lärare anses ha en handledande eller en fostrande
roll som kan kännas betungande.
[...] när du jobbar som lärare kommer det allt mer de här frågorna om elevers
välmående, och den här fostran och handledningsrollen av lärarjobbet är
kanske det [...] som man är minst förberedd på och mest fast i personen. Att
undervisa är ju en sak, men sedan de här handledande funktionerna och
fostranrollen […] den biten så kan anses som betungande. (Rektor 3)

54

Jasmin Wicklén och Milja Ångerman
I det ovanstående citatet menar rektorn att lärare har fler roller än rollen som
undervisande lärare. Den fostrande rollen kan komma som en överraskning för vissa
lärare och detta kan kännas betungande.
Förutom att läraren har sitt arbete i skolan och agerar i sin lärarroll där på olika plan
är läraryrket offentligt, vilket kan bli tungt och ge osäkerhet i fråga om hur hen som
lärare kan bete sig.
Man känner att det är ett ganska offentligt jobb det här lärarjobbet. Att det kan
stressa på det sättet. Man har ögonen på sig från många olika håll. (Rektor 4)
Enligt citatet ovan anser rektorn att det är många människor som ser och hör vad
läraren gör i skolan, vilket kan blir stressigt för läraren. Enligt rektorn kan denna stress
orsaka osäkerhet i fråga om hur läraren ska bete sig.
Sammanfattningsvis uppfattar rektorerna att osäkerhet i lärarrollen kan bidra till
utbrändhet. Denna osäkerhet kan ge uttryck på många olika sätt såsom osäkerhet kring
tillvägagångssätt, förväntningar, arbetsområde, framtiden och förändringar i arbetet.
Osäkerheten kan också synas i lärarens arbetsidentitet, handledningsrollen och den
administrativa rollen som blir allt större del av lärarrollen.
Utmaningar i privatlivet
En till faktor som rektorer uppfattar som bidragande orsak till utbrändhet hos lärare är
saker som händer i privatlivet. Det kan handla om bland annat familjeförhållanden,
sjukdom eller dödsfall. Nedan har vi listat några citat från våra intervjuer där
rektorerna lyfter fram just privatlivet som en bidragande faktor till utbrändhet.
Sedan är det ju inte alltid heller att det är det som händer i skolan som ställer
till det här inte utan det kan ju vara […] livet utanför. [...] lärarna har också
ett liv utanför skolan, tro det eller ej [...] stressen kan finnas på andra sidan
där. (Rektor 4)

55

Jasmin Wicklén och Milja Ångerman
Enligt det första citatet påpekar rektorn att lärare har ett liv utanför skolan, och hen
menar att det som är/känns stressigt i lärarens liv kan komma från hemmet eller de
privata relationerna (familj och vänner).
Enligt citaten nedan påpekar rektorn att det stressen i privatlivet kan ge uttryck på
jobbet även om inte jobbet orsakar stress hos läraren.
Sedan kan det ju också hända saker förstås i privatlivet som, det är det här
som är svårt ofta att man vet inte var grundorsaken finns, så är det i
jobbgemenskapen, i arbetet eller är det nånting som händer i privatlivet för
allt hänger ju ihop. Och det visar ju sig många gånger att det kanske inte är
jobbrelaterat men att det är i jobbet det sedan märks. Då man inte orkar.
(Rektor 1)
Rektorn uppfattar att utbrändheten inte är så entydig som man kanske skulle tro. Hen
anser att orsaken till utbrändhet inte behöver bero på arbetet, utan att orsaker kan finnas
i andra delar av lärarens liv, som i hemmet/familjen. Men trots att stressen inte i
kommer från arbetet kan den ge sig till uttryck där.
Andra orsaker som rektorer uppfattar kan leda till utbrändhet inom lärarens privatliv
är familjen, hur förhållandet är där och hur situationen ser ut.
[...] det kan ju vara förstås egna problem eller familjeförhållanden eller annat
som kan göra att det är jättejobbigt att klara av sitt jobb. (Rektor 6)
Enligt ovanstående citat menar rektorn att läraren kan ha egna problem som stressar
hen, eller att läraren har familjeförhållanden som stressar. Något av dessa två problem
kan bidra till utbrändhet.
En till rektor kommenterade nästan samma sak men med en annan vinkel.
[...] familjesituationen den kan ju se ut på väldigt många olika sätt och egna
barns tillkortakommanden […] (Rektor 5)

56

Jasmin Wicklén och Milja Ångerman
Rektorn i ovanstående citat lyfter fram läraren egna barns svagheter som en bidragande
faktor på vägen till utbrändhet.
Sammanfattningsvis uppfattar rektorerna att många saker som händer i lärarens
privatliv kan vara bidragande orsaker till utbrändhet. Både familjerelationer,
svårigheter som lärarens egna barn har eller den offentliga rollen som lärare kan vara
stressfaktorer som leder till utbrändhet.
Relationsproblem i anknytning till arbetet
Relationer mellan lärare och andra parter är en faktor som rektorer uppfattar som en
bidragande faktor till utbrändhet. Det kan handla om relationen till ledaren, kollegorna
eller till vårdnadshavare. Först ut ett citat där rektorn tar fasta på relationer på
arbetsplatsen, alltså i skolan i detta fall.
[...] relationerna på arbetsplatsen [...] förhållandet till förmannen är ju viktigt,
till kollegorna [...] att man kan arbeta tillsammans och hjälpa varandra, att
man inte är ensam med sina problem [...] att det finns någonstans dit man kan
gå och berätta och försöka få hjälp och det är väl normalt då förmannen som
ska kunna hjälpa där. (Rektor 1)
Enligt det första citatet anser rektorn att relationer på arbetsplatsen är viktigt, både
mellan läraren och ledaren och kollegor emellan. Hen uppfattar att det är viktigt att
kunna samarbeta och hjälpa andra så man inte är ensam om man stöter på problem.
Hen anser också att ledaren är väldigt viktig för läraren.
Förutom relationer till kollegor uppfattas relationer med vårdnadshavare som en
stressfaktor.
[...] varför inte [...] plocka fram föräldrar också, att det kan också vara en stor
press från vårdnadshavare håll i vissa fall där som kan ställa till det. (Rektor
4)
Enligt rektorn i ovanstående citat kan vårdnadshavare lägga press på lärare vilket kan
bidra till stress hos läraren.
57

Jasmin Wicklén och Milja Ångerman
Sammanfattningsvis uppfattar rektorer att relationer i lärarens liv har en betydande roll
då det handlar om utbrändhet. Sämre relationer med kollegor, ledare eller
vårdnadshavare kan göra att lärare känner sig pressade, oroliga eller stressade.
Relationer som mest tillför stress, istället för stöd och hjälp, till lärarens liv kan vara
en mycket bidragande faktor till utbrändhet.

5.1.1.3 Orsaker till utbrändhet i arbetsorganisationen
Tredje och sista dimensionen har fått namnet orsaker till utbrändhet i
arbetsorganisationen. Efter våra intervjuer framkom att många rektorer uppfattar delar
av arbetsorganisationen som en stressfaktor som kan leda till utbrändhet hos lärare. Vi
har delat in den sista dimensionen i två underkategorier: för många arbetsuppgifter
och för hög arbetsbelastning samt osäkra faktorer inom arbetsorganisationen.
För många arbetsuppgifter och för hög arbetsbelastning
Flera rektorer i vår intervju uppfattade ökad arbetsbörda, nya och fler uppgifter samt
svåra påverkningsmöjligheter på ens egen arbetssituation som faktorer som kan leda
till utbrändhet hos lärare. En rektor använde sig av en liknelse om att en som arbetar
på verkstadsgolvet inte har möjlighet att påverka sin arbetssituation och kan därmed
ha lättare att drabbas av utbrändhet.
[...] om jag uttalar det som ganska sådär krasst, en arbetare på verkstadsgolvet
som inte alltid har möjlighet att påverka sin arbetssituation eller möjlighet att
påverka hur mycket han eller hon ska jobba kan mycket oftare blir utmattad
och på samma sätt tror jag det gäller lärarna. Det som de själva inte kan
påverka, det som oroar som de vet att påverkar men som de inte själva kan
göra någonting åt. Det tror jag leder till stress och utmattning. (Rektor 5)
I ovanstående citat menar rektorn att en arbetstagare, lärare i detta fall, som inte kan
påverka sin egen arbetsmängd eller arbetssituation kan lättare känna oro som kan leda
till stress och vara en väg mot utbrändhet.
Förutom svårigheter med att påverka arbetsmängden kan arbetsmängden öka vilket
även kan vara en ledande faktor mot en utbrändhet.

58

Jasmin Wicklén och Milja Ångerman
[...] ökad arbetsbörda är ju alltid nånting då arbetsbilden förändras om man
får nya uppgifter, om arbetsuppgifterna är oklara, det är alltid en sån där sak
som leder till, tycker jag, ökad stress, eller för många blir det så att man inte
hanterar de här nya uppgifterna. (Rektor 1)
Rektorn i citatet ovan anser att nya arbetsuppgifter och oklara arbetsuppgifter kan leda
till ökad stress för en del lärare då det innebär att även arbetsbördan ökar. En del lärare
klarar inte heller av att hantera nya uppgifter som de får.
Nya arbetsuppgifter kan innebära mer administrativa saker att göra.
[...] den där administrativa delen har ju som ökat hela tiden för lärare så det
kan ju hända att pressen där känns övermäktig, att när man har så mycket
annat som man måste göra än bara undervisa. (Rektor 6)
Då läraren i dag inte får fokusera på enbart att undervisa utan även får allt fler
administrativa uppgifter blir stressen för stor anser rektorn i citatet ovan.
En annan rektor nämner nästintill samma sak.
[...] om jag rabblar faktorer som kan vara, så har det varit dokumenteringen,
alltså sådana grejer som hela tiden sätts på, som du förväntas göra annat än
undervisa. (Rektor 3)
Rektorn i citatet ovan bedömer att tilläggsuppgifter i skolan utöver undervisning kan
vara en faktor som leder till stress och utbrändhet hos lärare.
Förändringar kräver ofta tid och klara strukturer för att inte medföra stress hos personer
som berörs av förändringarna.
[...] i skolsamfundet och i olika skolor och arbetsplatsen så tänker jag att det
främst är snabba förändringar eller oklara strukturer som kanske är den
största grejen [som leder till utbrändhet]. (Rektor 3)

59

Jasmin Wicklén och Milja Ångerman
För att en förändring ska bli bra och inte stressa arbetarna i en skola krävs det att
förändringen görs långsamt. Det är också viktigt att klara strukturer finns.
Utöver oro över arbetsmängd kan själva skolbyggnaden vara en stressande faktor som
kan leda till utbrändhet.
[...] den här fysiska miljön kan ställa till det för vissa. Vi har det ganska bra
ställt med den här fysiska skolmiljön, men jag känner [...] till [...] skolor [...]
som har inomhusluftproblem till exempel, och tvingas flytta till icke
ändamålsenliga utrymmen [...] det här är också en stressfaktor som kan leda
till det här [utbrändhet]. (Rektor 5)
I citatet ovan lyfter rektorn upp den fysiska miljön i skolan som en faktor. Hen menar
att dålig inomhusluft som gör att man måste flytta till opraktiska utrymmen kan vara
en bidragande faktor till utbrändhet hos lärare.
I följande citat beskriver rektorn att utbrändhet kan uppstå från osäkerhet kring
arbetssätt och förväntningar. Rektorn uppfattar det vara en kombination av oklart
kommunicerade förväntningar och de strukturer som finns i skolan.
Att man på något vis känner en osäkerhet kring hur man jobbar i olika frågor
och [...] osäkerhet kring vilka förväntningar finns på mig. [...] oklar
kommunikation behöver det heller inte vara, eller jo en kombination av
kommunicerade förväntningar och strukturerna, oklarheter i dem. (Rektor 3)
I det ovanstående citatet framkommer det att rektorn uppfattar att osäkerhet i
tillvägagångssätt kan vara en bidragande orsak till utbrändhet. Hen anser även att
oklara förväntningar på läraren skapar osäkerhet som sedan kan leda till utbrändhet.
Vidare fortsätter rektorn att beskriva hur osäkerhet kan synas i arbetet:
Och var är mitt ansvarsområde slut och när kan jag ge över till nästa part.
(Rektor 3)

60

Jasmin Wicklén och Milja Ångerman
I ovanstående citat menar rektorn att lärare har svårt att se när deras arbetsuppgifter
tar slut och att de inte själva vet när de ska ge vidare ett ärende till exempel
skolkuratorn, specialläraren, socialen eller dylika aktörer. Då läraren inte vet vad allt
hen bör göra för en elev och när arbetet med eleverna inte längre är på lärarens bord
kan det leda till osäkerhet i arbetet.
Sammanfattningsvis uppfattar rektorerna att oförmågan att kunna påverka sin
arbetsmängd, oklara arbetsuppgifter och ökad arbetsbörda som bidragande faktorer till
utbrändhet. Därtill oklara strukturer i lärararbetet och snabba förändringar. Även den
dåliga arbetsutrymmen ses som en bidragande orsak.
Osäkra faktorer inom arbetsorganisationen
Den andra kategorin har vi namngett osäkra faktorer inom arbetsorganisationen i och
med att rektorerna uppfattar det finnas faktorer i arbetsorganisationen som bidrar med
osäkerhet som i sig sedan bidrar till utbrändhet.
I citatet nedan lyfter rektorn fram att förändrad arbetsbild och förändrade uppgifter kan
påverka lärarens välmående negativt. Hen anser att osäkerheten kring de
arbetsuppgifter en lärare inte är van med kan bidra till ökad stress.
[...] ökad arbetsbörda är ju alltid nånting då arbetsbilden förändras om man
får nya uppgifter, om arbetsuppgifterna är oklara, det är alltid en sån där sak
som leder till, tycker jag, ökad stress, eller för många blir det så att man inte
hanterar de här nya uppgifterna. (Rektor 1)
I det ovanstående citatet beskriver rektorn hur förändring i arbetsbilden kan påverka
en lärare negativt. Dessa förändringar kan ske inom organisationen utan att lärarna kan
rå över saken. Osäkerheten angående arbetsuppgifterna och i arbetsorganisationen kan
sedan leda till utbrändhet.
I det nedanstående citatet beskriver en rektor att en orsak till utbrändhet är osäkerheten
kring det ekonomiska läget.

61

Jasmin Wicklén och Milja Ångerman
En annan sak är ju förstås också ekonomiska läge [...] med permitteringar [...]
(Rektor 1)
I citatet ovan betonar rektorn att det ekonomiska läget medför osäkerhet. Hen nämner
rädslan för permitteringar som en orsak till oro och utbrändhet.
I följande tre citat beskriver rektorn olika saker som en lärare inte själv kan påverka
och att den osäkerheten inom arbetet och arbetsorganisationen kan leda till utbrändhet:
[...] du vet inte riktigt hur nästa år ser ut, vad har du för timmar, vad har du
för lön. Och det beror ju på såna saker som att hur mycket timresurser får vi,
hur många elever får vi, det är sådana saker som du inte kan påverka själv.
(Rektor 5)
I det ovanstående citatet berättar rektorn att faktorer som är oklara såsom arbetsmängd
och lön kan bidra till utbrändhet. Rektorn anser dessa faktorer beror på utomstående
faktorer som man inte kan påverka själv och att detta kan påverka en lärare negativt.
[...] för mycket jobb tror jag inte i sig leder till utmatthet, utmattning eller
utbrändhet utan det är nog mera såna här osäkerhetsfaktorer som sedan
påverkar negativt. (Rektor 5)
I citatet ovan anser rektorn att det i främsta fall är osäkerhetsfaktorer som bidrar till
utbrändhet. Inte arbetsmängden i sig.
Vidare fortsätter rektorn att kommentera hur denna osäkerhet etablerar sig i lärarna
genom att de blir trötta och stressade av osäkra förhållanden.
[...] osäkerhet, osäkerhet det kan ju bero på många olika saker men som jag
ser det nu till exempel så är det väldigt många av kollegerna [...] stressade och
trötta och på gränsen till av vad de klarar av. [...] osäkerheten med hela den
här Coronasituationen, får vi hålla öppet, när har vi första smittan, allt sånt
här som påverkar ju väldigt starkt. (Rektor 5)

62

Jasmin Wicklén och Milja Ångerman
I citatet ovan anser rektorn att osäkerhet kan bero på många olika saker och att dessa
orsaker skapar stress och trötthet hos lärarna. Rektorn nämner osäkerhet kring Corona
som en av de bidragande faktorerna.
Även en annan rektor nämner den osäkra hösten och osäkerhet om framtiden som kan
bidra till utbrändhet:
[...] som om man tar den här hösten som exempel [...] eller det här året, att
den här osäkerheten, osäkerhet om framtiden är ju alltid en sån sak [som
bidrar till utbrändhet] [...] (Rektor 1)
I citatet ovan nämner rektorn som exempel att osäkerhet kring hösten 2020 och det här
året (pandemin Covid-19), kan bidra till utbrändhet.
I och med att vi lever i en digitaliserad värld blir även mycket i skolan (så som
kommunikation) digitaliserat. Detta kan leda till osäkerhet kring hur man ska
kommunicera, använda sig av tekniken och hur man förstår varandra genom
skärmarna.
[...] i och med att vi har fått nya verktyg för kommunikation bland annat
[...] Wilma där [...] man skriver istället för att ringa, till exempel en sån sak
kan orsaka stress där. För ofta är det här skrivna ordet svårt att uppfatta de
här nyanserna som man kanske har när man kan diskutera sig fram till saker
och ting. [...] det kan vara en stressande faktor som man behöver jobba med.
(Rektor 4)
I citatet menar rektorn att skriven kommunikation gör det svårt för lärare och föräldrar
att alltid förstå varandra rätt i diskussioner som kanske borde göras ansikte mot
ansikte, eller via telefon, för att kunna se/höra nyanserna på det den andra parten
menar. Att inte förstå en skriven text kan leda till missförstånd och oklarheter som i
sin tur kan leda till ängslan och stress. Det vill säga att denna sorts kommunikation
mellan två skärmar kan medföra en osäkerhet hos läraren.

63

Jasmin Wicklén och Milja Ångerman
Sammanfattningsvis anser rektorer osäkerhet inom arbetsorganisationen som en
bidragande faktor till utbrändhet hos lärare. Faktorer som lärare själv inte kan påverka
såsom det ekonomiska läget, förändringar i arbetsbilden och ovisshet kring framtida
arbete och lön kan leda till utbrändhet.
För att sammanfatta kapitel 5.1 uppfattar rektorer att utbrändhet inte uppstår av en
enda stressig situation eller ett problem inom ett område i lärarens liv, utan av en
kombination av flera olika faktorer som är påfrestande för läraren. Vi har ovan
presenterat de olika delområdena som vi ansett sammanfatta de enskilda faktorer som
rektorer uppfattar bidra till utbrändhet hos lärare.

5.2 Hur ser rektorer på sin roll att förebygga
utbrändhet hos lärare?
Genom vår andra forskningsfråga “Hur ser rektorer på sin roll att förebygga utbrändhet
hos lärare?” vill vi få fram hur rektorer ser på sin roll i arbetet att förebygga utbrändhet
hos lärare. Under intervjun har vi i enlighet med intervjuguiden begärt rektorerna att
reflektera kring sin roll som rektor i förhållande till det förebyggande arbetet mot
utbrändhet. Vårt resultat har vi delat in i tre huvudkategorier med tillhörande
underkategorier. Våra huvudkategorier är Den personliga ledaren, den kollegiala
ledaren och den organisatoriska ledaren. Längre ner i avhandlingen finns en figur
med mer information om samtliga huvudkategorier samt underkategorier.
Det första vi kunde konstatera då vi gick igenom vårt resultat från våra intervjuer är
att rektorerna anser att deras roll i skolan är att ha det yttersta ansvaret. En rektor
uttryckte sig som följande:
[...] som vanligt så i allt är det rektor som har yttersta ansvaret, som förman
har man ju ansvaret för arbetsbilden och lärarens arbetssituation en hållbar,
[...] stödja helt enkelt. (Rektor 1)
I citatet ovan säger rektorn att hen som ledare ska ansvara för hur arbetsbilden ser ut i
skolan, att se till att lärarna har en hållbar arbetssituation samt stödja lärarna.

64

Jasmin Wicklén och Milja Ångerman

Figur 3. Forskningsfråga 2 med huvudkategorier och underkategorier.

I följande stycken kommer vi gå närmare in på vilka uppfattningar som ingår i
dessa huvudkategorier.

5.2.1 Den personliga ledaren
I vår första huvudkategori den personliga ledaren har vi samlat ihop de citat där
rektorn berättar sin uppfattning om hens roll för att förebygga utbrändhet hos lärare
genom individuella relationer med lärare. Nedan kommer underkategorierna att se
läraren, ge tid för den enskilda läraren, att vara uppmärksam och lyhörd samt att ha
en öppen dialog, som sammanfattar den personliga ledarens arbete, presenteras.
Att vara lyhörd och se läraren
Vår första underkategori i denna huvudkategori är att vara lyhörd och se läraren och
det innefattar citat om rektorers uppfattning om hur viktigt det är för rektorer, men
framför allt lärare, att se varandra och ha ett gott diskussionsklimat på personnivå,
individer emellan. I nedanstående citat berättar rektorn hur hen uppfattar vikten av att
se sina lärare för deras välmåendes skull.

65

Jasmin Wicklén och Milja Ångerman
[...] om man går sådär mera på personnivå så är ju att just som om det är
någon som har det jättejobbigt och jättetungt och man märker att den här orkar
inte riktigt med sitt jobb så är det ju viktigt att man som chef ser det, som ser
sina medarbetare och att [...] liksom lägger märke till att det verkar vara
jobbigt [...] och sedan också att man liksom har ett sånt klimat då så att man
kan diskutera och fundera att vad skulle vi kunna göra för att det skulle bli
lättare för dig att orka med ditt jobb och kanske gå ner i arbetstid eller minska
[...] på några uppgifter, extrauppgifter som man kan ha. (Rektor 6)
Rektorn som uttalat sig i citatet ovan uppfattar att det är viktigt att rektorn ser sina
lärare även då en lärare uppvisar att hen har det jobbigt. Till rektorns roll hör också att
skapa ett bra samtalsklimat med de enskilda lärarna så att de vågar och kan komma
fram och diskutera om jobbiga saker och tillsammans komma fram till lösningar som
underlättar lärarens arbete.
I citatet nedan lyfter läraren fram att även om rektorn ser lärarna är det viktigt att
lärarna känner sig sedda i sitt dagliga arbete.
Det viktigaste tror jag [...] som rektor att man ser lärarna, att lärarna känner
att […] rektorn ser lärarna. Både när det går bra och när det är problem, att
man känner ett stöd från rektorn […] att man ska visa uppskattning till lärarna
när det gå bra. [...] det kanske inte händer varje dag, eller ens varje vecka,
men att man ändå sätter det i system att man [...] ser alla och pratar med alla
och visar på det sättet att man finns tillgänglig. (Rektor 4)
Som i citatet ovan uppfattar rektorn det som väldigt viktigt att se läraren i alla stunder
i jobben, både då det går bra och dåligt. Hen uppfattar också att det är av stor vikt att
lärare känner sig sedda och att de har ett stöd från rektorn. För att skapa detta goda
klimat i skolan anser rektorn att man bör visa uppskattning gentemot sina lärare och
försöka att göra det till en rutin. Att prata med alla och att visa att rektorn är tillgänglig
uppfattas också som en viktig faktor för att förebygga utbrändhet hos lärare.
En annan rektor uppfattar det som en skyldighet som ledaren att ta ansvar för sina
arbetstagare.
66

Jasmin Wicklén och Milja Ångerman
[...] du har som förman skyldighet nog att inte nu ta hand om men du ska ta
ansvar för dina lärare. (Rektor 5)
I citatet ovan menar rektorn att hens uppgift är att ansvara för lärarna men att inte gå
för långt, som att ta hand om dem. Rektorn uppfattar detta som skyldighet i sitt arbete.
I det nedanstående citatet uppfattar rektorn det som sin roll att vara vaken och se
signalerna för utbrändhet.
Det är nog att vara vaken och lyhörd skulle jag säga. Ta in signaler för
utbrändhet [...] det finns ju signaler som de här personerna sänder ut men de
är så väldigt olika. Och i vissa fall så är man mera vaken än i andra [...].
Duktiga flickan syndromet är inte lika lätt att upptäcka som när någon faktiskt
signalerar trötthet. För duktiga flickan syndromet den finns med nog hela livet
och det finns pojkar också men ni vet ju vad jag menar när jag pratar om
duktiga flickan syndromet. (Rektor 2)
I citatet ovan anser rektorn att det kan vara svårt att se alla symptom på utbrändhet och
de signaler lärarna sänder ut då de inte mår så bra, det är väldigt individuellt. Rektorn
uppfattar det som hens roll att notera signalerna som lärarna sänder.
Rektorn i de tre nedanstående citaten är lite av samma åsikt som rektorn ovan: Att vara
lyhörd och att försöka se hur lärarna mår även om de inte uttrycker det med ord.
Jag måste ju lyssna, det är jätteviktigt att man lyssnar på sina kollegor och
liksom har en ganska bra människokännedom så att man liksom ser hur folk
mår och sådär […] och sen att man då sätter sig ner och pratar och tar sig tid.
(Rektor 1)
I första citatet av denna rektor anser hen att det är viktigt att lyssna på sina lärare och
att man ser hur de mår. Hen uppfattar det också som viktigt att sätta sig ner och prata,
samt ge tid till lärarna.

67

Jasmin Wicklén och Milja Ångerman
[...] vara lyhörd där varför det är viktigt för någon att få ledigt […] därmed
inte sagt att det alltid går att uppfylla, men att på det viset i mån av möjlighet
alltid ta i beaktande […] (Rektor 1)
I det andra citatet uppfattar rektorn det som hens ansvar att vara lyhörd ifall det är
någon lärare som behöver ledighet och att i mån av möjlighet tillåta detta.
Det är ju svårt att säga vad det egentligen är i praktiken men att ge stöd åt
läraren för det är ju ingens intresse [...] att en kompetent bra arbetstagare
faller bort. [...] ge tid och möjlighet för den här läraren att reda upp den här
situationen så det inte blir en långdragen process som kräver sjukskrivningar.
Och annat så inte vet jag, det kommer hela tiden tillbaka till det här att liksom
märka om inte läraren själv förstår det, att uppmärksamma situationen att det
är nån som håller på liksom och ja falla av så att säga. (Rektor 1)
I det tredje citatet från samma rektor anser hen att det inte är i någons intresse att en
kompetent lärare mår dåligt och blir sjukskriven. För att detta inte ska ske uppfattar
rektorn att lärare ska få stöd, tid och möjlighet av rektorn att lösa jobbiga situationer.
Hen uppfattar även att rektorn bör vara uppmärksam ifall läraren själv inte märker hur
situationen håller på att bli ohållbar.
Även följande rektor är inne på samma spår att det är svårt att det hör till rektorns roll
att vara uppmärksam på signaler som en lärare kan visa om hen inte mår så bra.
[...] jag tror ju som rektor att man måste vara väldigt lyhörd för vad som
händer och liksom känner sina kollegor och märka eller försöka märka alltså
vilka tecken som nu syns då sedan, ofta så är de ju väldigt bra på att dölja det
om man jobbar in i det sista och så kommer väggen emot så är det ju liksom
svårt att se tecken men att man lite försöker bromsa och se att folk inte jobbar
för mycket. (Rektor 6)
I ovanstående citat påpekar rektorn att det är viktigt att känna sina kollegor och att så
gott som möjligt se ifall en lärare visar tecken på att hen har det tungt. Rektorn

68

Jasmin Wicklén och Milja Ångerman
uppfattar att hens roll är att försök lägga i bromsen för lärare ifall det verkar som att
läraren har för mycket jobb.
Sammanfattningsvis uppfattar rektorer att lärares känsla av att inte blir sedd eller hörd
av rektorn och inte få stöd och uppskattning, kan vara en bidragande faktor till
utbrändhet hos lärare. Rektorer uppfattar också att de har en viktig roll i att vara lyhörd
och lära känna sina kollegor så att hen kan rycka in och dra i bromsen ifall hen märker
att en lärare har för mycket arbete och inte mår bra.
Att ge tid för den enskilda läraren
I vår andra underkategori att ge tid för den enskilda läraren ligger fokus på hur rektorer
uppfattar tidfördelningen mellan och för sina arbetstagare. I citatet nedan lyfter rektorn
fram utvecklingssamtal, men även att kunna samtala med lärare utanför på obestämda
tider.
[...] vi har schemalagda utvecklingssamtal som vi strävar till att ha varje år,
och sedan också det här att [...] man helt enkelt kommer in och sätter sig ner
och pratar och försöker hitta individuella lösningar. (Rektor 4)
I citatet ovan berättar rektorn att hen har schemalagda utvecklingssamtal med lärare
varje år. Rektor uppfattar också att det är viktigt att läraren kan och vill ta kontakt med
rektorn för diskussion under andra tillfällen om det behövs, för att lösa problem eller
frågeställningar läraren har.
I citatet nedan håller rektorn med till viss del men uppfattar att fler medarbetarsamtal
skulle gynna lärarna.
Medarbetarsamtal håller jag ju princip en gång per läsår. Men egentligen
borde det vara två gånger om tiden och orken skulle räcka till. För att det är
nog de enskilda samtalen när du möter en lärare, öga mot öga […]. Och du
hör ju kanske på djupet av suckarna eller du ser på den här personen att nu
mår inte den här människan bra. (Rektor 5)

69

Jasmin Wicklén och Milja Ångerman
Rektorn i ovanstående citat uppfattar att det inte finns tillräckligt med tid eller ork för
att ordna tillräckligt många medarbetarsamtal per år. Hen uppfattar också att det är
under dessa samtal som rektorn verkligen kan se och förstå hur en människa mår.
Sammanfattningsvis uppfattar rektorer att utvecklingssamtal eller medarbetarsamtal är
viktiga för att lärare ska våga och kunna öppna upp sig ifall det finns något som känns
svårt eller tungt. Under “vanlig” arbetstid finns inte alltid tiden för att öppna upp och
berätta om det som känns jobbigt i ens liv.
Att ha en öppen dialog
I den sista underkategorin ligger fokus på den öppna dialogen mellan rektor och lärare.
I våra intervjuer uppfattade flera rektorer att en öppen dörr till sitt arbetsrum och att
samtala med lärare är väldigt viktigt. I de tre första citaten påpekar rektorer att den
låga tröskeln att ta kontakt med hen är av stor vikt.
[...] som rektor så måste du förstås ha en öppen dialog hela tiden, eller som
öppen dörr brukar jag säga alltså att det skall vara låg tröskel att komma in,
komma och säga om det är någonting som är fel, man får inte lämna själv med
sina problem utan man måste ju lyfta dem, det är det första. (Rektor 1)
Som rektorn säger i ovanstående citat är det för hen viktigt att läraren känner att det är
lätt att komma och prata med rektorn om det är något som är fel eller som känns
jobbigt. Enligt rektorn ska inte en lärare vara tvungen att finna lösningar på alla sina
problem själv.
[...] för det första så hoppas jag att [...] rektorn är en sån person att man
känner förtroende för rektorn och vågar komma in och säga att nu är det så
här. [...] att lärarna inte då går och ruvar på saker och ting utan att man rakt
och klart säger hur situationen är ställd. (Rektor 4)
För rektorn är det väsentligt att lärare har förtroende för hen och att hen kan prata med
rektorn om det som läraren funderar på.

70

Jasmin Wicklén och Milja Ångerman
[...] jag tycker det är jätteviktigt att hålla en låg tröskel till mitt rum. Det är
nog sällan jag har dörren stängd. (Rektor 2)
Att hålla dörren öppen till sitt arbetsrum uppfattar rektor som att det underlättar för
lärare att titta in och ställa en fråga eller diskutera något.
Följande citat fortsätter på samma bana men med tillägg där hen uppfattar att rektorns
roll är att agera bollplank för läraren.
[...] att vara en i mängden och finnas till för personalen för att de vet från alla
nivåer att det lönas att komma in och diskutera och ibland så behöver man inte
ha något svar att ge utan det är huvudsaken att man får prata av sig. Och
fundera, studsa bollen tillbaka, vad tror du om det, vad tror du om det? Och
så kommer man ofta själv till en lösning för jag vet ju inte hur den enskilda
personen har det. Det är ju nog bara en som vet de bäst. Men man kan vara
bollplank. (Rektor 2)
Rektorn i ovanstående citat uppfattar att hens roll är att finnas till för lärare så de vet
att de kan vända sig till rektorn om det är något de funderar på. Rektorn uppfattar att
hen inte alltid måste ha svar på alla frågor så länge som hen lyssnar och kanske agerar
som bollplank och komma med olika lösningar.
I det sista citatet i denna underkategori lyfter rektorn fram att diskutera är en viktig roll
hen har.
[...] jag tror ju mycket på det där att prata, fundera, diskutera tillsammans.
(Rektor 6)
Sammanfattningsvis uppfattar rektorn att hens roll är att hålla låg tröskel för att lärare
ska kunna komma och diskutera då det behövs. Därtill uppfattas hens roll inte ha svar
på alla frågor utan mer agera bollplank och idéspruta till lärarna.
För att sammanfatta huvudkategorin den personliga ledaren uppfattar rektorer att
deras roll för att förebygga utbrändhet hos lärare innebär att ha en låg tröskel för att
71

Jasmin Wicklén och Milja Ångerman
lärare ska komma och prata ifall det finns problem. Samtidigt krävs det inte alltid att
rektorn har svar på alla frågor och funderingar, det viktiga är att de kan agera bollplank
och komma med idéer hur man kan lösa de problem som finns. Detta ger lärare
trygghet att berätta om något står på tok för att inte gå och hålla problemen inom sig.

5.2.2 Den kollegiala ledaren
Den andra huvudkategorin döptes till den kollegiala ledaren i och med att rektorerna
uppfattar att deras roll består av att uppmuntra och stödja ett gott arbetsklimat och goda
relationer på arbetsplatsen i det förebyggande arbetet mot utbrändhet. Nedan kommer
de tre underkategorierna skapa ett bra arbetsklimat, uppmuntra till ett gott
samarbetsklimat och stödja lärare i arbetet, som tillsammans sammanfattar den
kollegiala ledarens arbete, presenteras.
Att skapa ett gott arbetsklimat
Den första underkategorin namngavs att skapa ett gott arbetsklimat eftersom
rektorerna uppfattar att detta utgör en stor del av den roll de har i att förebygga
utbrändhet hos lärare.
Inledningsvis beskriver en lärare att man skall satsa på lärare i alla sammanhang, det
vill genom evenemang som enar kollegiet.
[...] man ska nog satsa på personalen i alla sammanhang. Må bra dagar, after
work, såna här saker som [...] enar kollegiet och på det sättet också ger dem
ett socialt sammanhang. (Rektor 5)
I ovanstående citat nämner rektorn att det är viktigt att satsa på lärare i alla
sammanhang. Hen berättar att man kan ordna “må bra dagar” och “after work” träffar
för att ena kollegiet. Enligt rektors uppfattning är dessa evenemang ett sätta att föra
lärare samman.
I nedanstående uttalande framkommer andra exempel på hur rektorer försöker skapa
ett gott arbetsklimat:

72

Jasmin Wicklén och Milja Ångerman
[...] vi sitter inte bara i möten utan vi hade en motions eftermiddag [...] sedan
har vi också [...] trivseleftermiddagar att vi dricker kaffe och diskuterar och
ger tid för det också, att inte bara arbeta hela tiden utan också ge möjlighet
till att bara var tillsammans. För jag tror jättemycket på det här med kollegiets
styrka. (Rektor 1)
I ovanstående citat berättar en rektor att de under arbetstid även ordnar motions
eftermiddagar och trivseleftermiddagar. Hen beskriver att de försöker skapa ett
utrymme för diskussion som inte berör arbete och där lärare kan “bara vara”
tillsammans. Rektorn nämner att hen tror på kollegiets styrka.
Även följande rektor uppfattar sammanhållning vara av betydelse för lärares
välmående:
[...] men just det där att man skapar den där sammanhållningen tror jag nog
väldigt mycket på, att man liksom känner att man har hjälp och stöd av de
andra i kollegiet då orkar man ju bättre. Och då mår man ju bättre också.
(Rektor 6)
I ovanstående citat berättar rektorn att det är viktigt att skapa sammanhållning. Enligt
rektorn hjälper och stöder lärare varandra om det finn en god sammanhållning i
kollegiet, detta bidrar då även med att lärare orkar och mår bättre.
För att sammanfatta denna underrubrik lyfter vi fram ett simpelt men tillika viktigt
citat av en av rektorerna. Rektorn sammanfattar det hela genom att beskriva en av de
grundläggande faktorer som främjar välmående på arbetet: det skall kännas bra att
komma till sin arbetsplats.
Sedan är nog den här allmänna trivseln på arbetsplatsen [...] det ska kännas
bra att komma på jobb helt enkelt. (Rektor 4)
I ovanstående citat beskriver rektorn att det är viktigt att skapa en allmän trivsel på
arbetsplatsen för att det ska kännas bra för lärare att komma på jobb.

73

Jasmin Wicklén och Milja Ångerman
Att uppmuntra till gott samarbetsklimat
Utgående från intervjun tolkar vi att rektorer uppfattar samarbete mellan lärare
underlätta lärares arbete och bidra till förebyggandet av utbrändhet. Rektorerna
uppfattar deras roll innefatta skapandet av ett klimat som uppmuntrar till just detta;
samarbete. Detta framkommer i de följande citaten:
[...] man ska nog vara tillgänglig, man ska vara bra diskussionsklimat och här
tycker jag att lärarkollegium är ju nog i nyckelrollen, för att det här kollegiala
samarbetet och lärande är nog jätteviktigt att rektor ska nog ge möjlighet till
det där. [...] som ämnesmöten men också olika lärarlag så de tillsammans får
möjlighet att arbeta och då får man ju hjälp, alltså av ämneskollegor [...] så
det tycker jag är väldigt viktigt att man ger möjlighet till det som rektor.
(Rektor 1)
I det ovanstående citatet berättar rektorn att rektorn skall vara tillgänglig och skapa ett
bra diskussionsklimat. Rektorn anser att hens roll är att skapa och uppmuntra till ett
gott samarbetsklimat. Hen anser att man som rektor skall man ge möjlighet till
kollegialt samarbete genom ämnesmöten och lärarlag.
Men sedan om man går ner på enheten och ett kollegium så tänker jag också
att där kan man ju jobba med trivseln […] för du kan ju bli utbränd på grund
av arbete men sedan också den här sociala gemenskapen att man där hittar
styrka i att orka med sitt arbete. Att den biten behöver också funka, att man
har den där styrkan av varandra som kan hjälpa. Och då tänker jag att man
kan ju allt från att skugga varandra till att hjälpa varandra dela material.
Alltså riktigt sån här “basic stuff” som inte är svåra att göra, men vi gör inte
det om man inte har ett förtroende för varandra i kollegiet kanske. Att jobba
med den biten. (Rektor 3)
I det ovanstående citatet anser rektorn att den sociala gemenskapen man har ger styrka,
i att orka med sitt arbete, åt lärare i arbetsvardagen. Därför anser rektorn det hör till
hens roll att jobba med trivseln på arbetsplatsen för att skall samarbeta med andra.
Rektorn anser att de lärare som har förtroende till varandra har lättare att samarbeta
och till exempel dela med sig av material till varandra.
74

Jasmin Wicklén och Milja Ångerman
Att stödja lärare i arbetet
Den sista underkategorin döptes till att stödja lärare i arbetet i och med att vi utgående
från intervjun tolkat stödjande tillhöra en väsentlig del av rollen som den kollegiala
rektorn. I det nedanstående citatet berättar en rektor att nya lärare behöver ett ordentligt
stödnätverk för att komma igång med och anpassa sig till arbetet.
[...] det som vi borde bli bättre på [...] är det här med mentorskap och
tutoroera varandra. [...] jag upplever det åtminstone så speciellt för nya lärare
så kan de här första åren vara väldigt jobbiga, [...] där borde vi få ett system
och resurser, [...] att vi skulle få ett nationellt system att när man kommer som
ny lärare att man får den här handledningen mer systematiskt så att säga och
lär sig leva med den här lärarvardagen, och hur man ska förhålla sig till den.
(Rektor 4.)
I det ovanstående citatet berättar rektorn att hen uppfattar nya lärare behöva ett starkt
stöd i början av deras karriär. Rektorn anser att man borde bli bättre på att vara mentor
och tutor åt varandra och att ett bättre system borde skaffas.
För att sammanfatta huvudkategorin den kollegiala ledaren uppfattar rektorer att deras
roll för att förebygga utbrändhet hos lärare omfattar att de skall ge möjlighet och
uppmuntra till samarbete, att de skapar ett gott arbetsklimat samt stödja lärarna i sitt
arbete.

5.2.3 Den organiserande ledaren
Vår tredje och sista huvudkategori heter den organiserade ledaren eftersom rektorn
uppfattar sin roll som processledare, resurshanterare och den som ser till att extern
hjälp tas i bruk i rätt stund i skolan för att förebygga utbrändhet hos lärare. Nedan
kommer underkategorierna Att driva utvecklingsprocesser, att hantera resurser, att
använda externa hjälpmedel samt att organisera arbete, som sammanfattar den
organiserade ledarens arbete, presenteras.
Att driva utvecklingsprocesser
I vår första underkategori citeras rektorerna om att driva utvecklingsprocesser, vara
processledaren i skolan, detta eftersom rektorerna uppfattar detta som deras roll för att
75

Jasmin Wicklén och Milja Ångerman
förebygga utbrändhet hos lärare. I det första citatet pratar rektorn om sin roll i en
process:
Min roll är kanske mera det här att vara processledaren. Att sätta igång de
här olika processerna och [...] följa upp och se att man jobbar på sättet som vi
har kommit överens om. (Rektor 4)
Rektorn i citatet ovan uppfattar sin roll som att starta en process, följa upp den och se
till att arbetet sköts som överenskommet. En annan rektor pratar om att genomföra
processer långsamt i skolan. Hen uppfattar att det är rektorns roll att se till att processer
i skolan inte går för snabbt för att bli stressiga för lärare.
[...] att ha framåt strävan men att man nog ändå skyndar långsamt. Man kan
inte alltid göra allt man skulle vilja på ett år utan […] det jag har som vision
så det är inte lärarna med på direkt utan det skall processeras och det tar sin
stund. (Rektor 2)
Sammanfattningsvis uppfattar rektorer sin roll som att driva processer i skolan och se
till att de inte går för hastigt framåt för att inte skapa stress hos lärare.
Att hantera resurser
I den andra underkategorin tolkas rektorernas citat om hur de uppfattar sin roll gällande
resurshantering, det vill säga se till att pengar finns och att det finns andra stödtjänster
och andra tjänster i skolan till förfogande. I de tre första citaten uppfattar rektorn att
det är hens roll att se till att det ekonomiska läget är stabilt.
[...] jag står ju för pengarna, att behövs det något extra […] så försöker jag få
fram pengar. (Rektor 5)
Rektorn i citatet menar att hen bör få fram pengar ifall det behövs köpas något till
skolan eller om det finns mer utgifter för något annat som lärare eller skolan behöver.

76

Jasmin Wicklén och Milja Ångerman
[...] försöka stå på sej när det gäller pengarna, det är ju nog euro och cent som
också gäller för att det skall finnas av de här sakerna vi behöver för att hänga
med och ha lämpliga gruppstorlekar och så vidare. (Rektor 2)
I ovanstående citat uppfattar rektorn att det är viktigt i hens roll att stå på sig för att få
pengar till skolan för att allt material som lärarna behöver finns till förfogande och att
resurser finns för att gruppstorlekarna inte ska bli för stora.
Rektorn i följande citat uppfattar sin roll på samma sätt; att de till att det finns pengar
i till förfogande för att köpa material och underlätta arbetet i skolan.
[...] man ser till att det alltid finns [...] pengar att köpa material för och så
vidare så då är det ju lättare att göra jobbet. (Rektor 6)
Förutom pengar för att köpa material uppfattar fler rektorer att deras roll är att se till
att de har finansiering för att anställa personal.
[...] att se till att inte saker och ting sväller på borden för de här lärarna, att
man har tillräcklig mängd personal, för att ta itu med alla de här sakerna.
(Rektor 2)
Rektorn som citeras ovan uppfattar att hen genom resursering ser till att lärare inte får
för mycket arbete och att kollegiet är tillräckligt stort i förhållande till elevantalet.
Till resursering hör även elevvårds tjänster och andra stödtjänster för att underlätta
lärarens arbete. De två följande citaten av olika rektorer är inne på samma linje.
[...] jobba förebyggande för att det finns elevvårds tjänster. (Rektor 2)
I citatet ovan uppfattar rektorn att hens roll är att se till att det finns elevvårds tjänster
till förfogande som lärare kan använda sig av då det behövs.
Så det är de här yttre stödtjänsterna, elevvårds tjänsterna som är väldigt
viktiga för lärarnas välmående som jag ser det. (Rektor 4)
77

Jasmin Wicklén och Milja Ångerman
Hen menar att det är rektorns roll att se till att de yttre stödtjänsterna och elevvårds
tjänsterna fungerar för att kunna förebygga lärares utbrändhet.
Sammanfattningsvis uppfattar rektorerna att deras roll är att se till att det finns
finansiering för att anställa tillräckligt många lärare till skolan, att tillgodose skolan
med material som behövs för undervisning, samt säkerställa att yttre stödtjänster och
elevvårds tjänster finns till förfogande då detta behövs.
Att använda externa hjälpmedel
Den tredje underkategorin fick namnet att använda externa hjälpmedel i och med att
vi tolkat rektorernas uppfattning om att använda sig av externa hjälpmedel som en
viktig del i deras arbete för att förebygga lärares utbrändhet. Några av rektorerna som
intervjuats uppfattar att de ska hjälpa lärarna att söka hjälp och vart de ska söka sig. I
det första citatet lyfter rektorn upp just detta:
[...] det är mitt jobb att försöka stödja och och styra vidare [...] till annan
professionell hjälp [...]. Jag vet ju att vi jobbar en del med arbetshandledning
i olika former och det har hjälpt många lärare, att man har möjlighet att med
någon utomstående sitta ner och diskutera och kanske får nya infallsvinklar på
problematiska situationer som stressar. [...] Och sedan förstås att kunna styra
vidare till företagshälsovård och liknande, där det också finns professionella
hjälpare. (Rektor 4)
I ovanstående citat anser rektorn att det är hens roll att ta till professionell hjälp i skolan
då det krävs. Hen uppfattar att det är viktigt för lärare att diskutera sitt arbete med
utomstående för att kanske kunna se på sitt arbete ut en annan vinkel. Därtill uppfattar
rektorn att det hör till hens roll att styra vidare lärare till exempel arbetshälsovården.
Följande tre citat håller största fokus på arbetshälsovården.
[...] jätteviktigt att man försöker diskutera saken och kanske just hänvisar till
att det finns någon att gå och prata med att det finns arbetsplatspsykologer och
sånt så att man kan reda ut och komma vidare. (Rektor 6)

78

Jasmin Wicklén och Milja Ångerman
Tolkat från ovanstående citat uppfattar rektorn att det är väldigt viktigt att hen pratar
med sina lärare, men att det även hör till rektorns roll att föra lärarna vidare till
utomstående hjälp.
[...] och man kanske kan ta hjälp av företagshälsovården för något
trepartssamtal om det behövs. Eller diskutera med skoldirektören [...]
utbildningschefen. (Rektor 6)
I samband med arbetshälsovården kan lärare som inte mår så bra delta i ett
trepartssamtal, vilket även rektorn uppfattar hör till sin roll. För att förebygga
utbrändhet hos lärare uppfattar även rektorn att hen har en sådan roll att ta kontakt med
skoldirektören eller utbildningschefen om det krävs.
De [lärarna] skall kunna lita på dig att du hör deras intressen […]. Och där
tror jag att som förman måste du ibland, kan man säga tvinga eller
kommendera eller bestämma att nu tar du kontakt med läkare eller hälsovård,
för jag är ju ingen medicinsk expertis. (Rektor 5)
Rektorn uppfattar att hen har en roll att uppmana och nästan bestämma att en lärare
ska söka sig till extern hjälp då hens kunskap inte räcker till för att hjälpa läraren.
Förutom arbetshälsovård finns det andra hjälpmedel som man kan ha nytta av.
Och sedan att styra de här stödfunktionerna, kanske vi har en speciallärare
som kan gå in där, eller någon annan vuxen resurs. Om det är ett
skolgångsbiträde eller någon resurslärare eller liknande, och man sätter in på
det som upplevs att vara jobbigt. (Rektor 4)
I citatet ovan lyfter rektorn upp både interna stödfunktioner, som speciallärare, men
även externa stödfunktioner som en annan vuxen resurs, till exempel ett
skolgångsbiträde, resurslärare eller dylikt. Rektorn uppfattar att det är hens roll att
anställa dessa för att underlätta undervisningen för de lärare som arbetar i skolan.

79

Jasmin Wicklén och Milja Ångerman
Sammanfattningsvis uppfattar rektorer att det hör till deras roll att tolka lärarens
situation och vid behov råda hen att söka hjälp hos arbetshälsovården eller genom
andra externa hjälpmedel. Därtill uppfattas deras roll att se till att lärare får hjälp i
klassen och att nya resurslärare eller dylikt anställs för att underlätta lärarens arbete.
Att organisera arbete
Den sista underkategorin namngavs att organisera arbete utgående från att vi tolkar
rektorer uppfattar anpassning av lärares arbetsmängd, struktur skapande och
gränsdragande tillhöra en viktig del av rektorsrollen. Enligt de rektorer vi intervjuat
uppfattas rektorn som den insats i skolan som kommunicerar de förväntningar och de
ansvarsområden som sätts på lärare. Detta framkommer i de nedanstående citaten:
[...] om vi tänker rent arbetsmängdmässigt så [...] det finns hur mycket jobb
som helst som lärare, att man måste helt enkelt dra gränserna. Och jag tror
det här, om skolan har vissa ramar om vad som hör till, då hjälper det till för
en själv också att sätta gränser. Läraren är ofta väldigt samvetsgranna
arbetare, [...] man vill elevernas bästa, och oftast så går det ut över ens eget
bästa till och med, man vill elevernas bästa så mycket att ens eget bästa börjar
lida. (Rektor 4.)
I det ovanstående citatet beskriver rektorn att lärare har mycket jobb och att man
behöver dra gränser var man sätter stopp så att de inte jobbar för mycket. Därför
behöver lärarna någon som drar dessa gränser då de enligt rektorn själva kan ha svårt
med detta.
[...] det är också rektorns ansvar liksom att tydligt kommunicera de här
förväntningarna och dela upp jobbet så att lärarna hittar den här tryggheten i
att de vet att ”det här är mitt och det här ansvarar jag för”... (Rektor 3)
I det ovanstående citatet berättar rektorn att hen kan skapa strukturer åt lärare genom
att kommunicera de förväntningar och arbetsområden som finns. I och med denna
strukturering kan lärare känna sig tryggare genom att förstå vad som tillhör deras
ansvar.

80

Jasmin Wicklén och Milja Ångerman
Vidare fortsätter rektorn att berätta att hen anser det vara rektorns största roll att ha
tydliga strukturer och ha god kommunikation.
[...] där ser jag kanske rektorns största roll att ha tydliga strukturer och en
kommunikation som stärker det där. Att lärarna vet vad som förväntas och vad
som är deras ansvarsområde. (Rektor 3)
I det ovanstående stycket berättar rektor att det är rektorns största roll att ha tydliga
strukturer samt en god kommunikation som stärker dem. Detta i sig medför sedan att
lärare förstår vad som förväntas av dem och vilket deras ansvarsområde är.
I de nedanstående citaten beskriver rektorer hur de genom timresursering kan
underlätta en lärares vardag:
Nå när det gäller sån här hur man använder timresurser och sånt så måste
man ju diskutera med kollegorna då så att man vet hur mycket folk är beredda
att jobba […] folk har mycket timmar och det är ju en risk för utbrändhet
förstås, om man jobbar för mycket. Så sånt måste man ju diskutera och ha
överenskommelse med dem. (Rektor 6)
I ovanstående uttalandet diskuterar rektorn kring huruvida lärare orkar med de
arbetstimmar de har. Hen anser att om man jobbar för mycket kan det finnas risk för
utbrändhet. Därför anser rektorn att hens roll att diskutera med lärarna angående hur
mycket var och en är beredd att jobba för att inte bli för trötta.
[...] du har din undervisningsskyldighet, […] om en lärare som upplever att
den har väldigt mycket så kan man ju gå med på [...] nedsatt
undervisningsskyldighet helt enkelt. (Rektor 1)
I det ovanstående citatet berättar en rektor att hen som rektor kan gå med på nedsatt
undervisningsskyldighet för att underlätta arbetet för lärare som känner sig
överbelastade.

81

Jasmin Wicklén och Milja Ångerman
Då man har vari sjukskriven en tid så är det ju de här trepartssamtalen då med
arbetsgivarna och arbetstagaren och sedan företagshälsovården där man
funderar på möjligheter att återvända till arbetet. Och vad vi kan göra för att
stödja det här återvändandet […] där har ju nog rektorns organisatoriska roll
att man kanske kan komma överens om att man inte återvänder till hundra
procent direkt då utan att man kan jobba lite mindre. Att gå ner i arbetstid och
omfördela de här timmarna, och så vidare att, att de här möjligheterna har
rektorn också att rent konkret göra på det sättet. (Rektor 4)
I det ovanstående citatet beskrivs en situation då en lärare som redan blivit utbränd
återvänder till arbetet. Rektorn berättar att hens roll i förebyggandet av ett återfall är
att se till att läraren orkar med sitt arbete. Rektorn kan till exempel gå med på nedsatt
arbetstid.
Sammanfattningsvis uppfattar rektorer att det har ett organisatoriskt ansvar som rektor
att se till att lärare orkar med det arbete de är tilldelat. Rektorerna uppfattar att det hör
till deras roll som rektor att anpassa lärarnas arbetsmängd, skapa struktur samt dra
gränser för arbete genom att kommunicera förväntningar och arbetsbild såsom
arbetsmängd och ansvarsområde.
För att sammanfatta den organiserande ledaren uppfattar rektorer deras roll i skolan
som den som planerar olika delar av skolverksamheten. Enligt de rektorer vi intervjuat
hör det till en rektors arbete att se till att skolan har tillräckligt många lärare, allt
material som behövs, att det finns extern hjälp vid behov och slussa vidare lärare som
behöver hjälp eller ta in extern hjälp i skolan. Därtill att organisera och strukturera
schema och driva processer i skolan.
För att sammanfatta kapitel 5.2 uppfattar rektorer sin roll i skolan som väldigt
mångsidig gällande förebyggande av utbrändhet hos lärare. Rektorer uppfattar att de
bör arbeta på ett personligt, kollegialt och organisatoriskt plan för att uppnå den bästa
möjliga skolmiljön. Vi har i ovanstående huvudkategorier och underkategorier
sammanfattat de roller som rektorn uppfattar sig ha i skolan för att förebygga
utbrändhet hos lärare. I följande kapitel diskuteras studiens resultat i anknytning till
avhandlingens teori.
82

Jasmin Wicklén och Milja Ångerman

6 Resultatdiskussion
I avhandlingens sjätte huvudkapitel diskuteras det resultat som framgår i kapitel 5
Resultatredovisning, i förhållande till forskningsfrågorna: Vad uppfattar rektorer
leder till utbrändhet? och Hur ser rektorer på sin roll att förebygga utbrändhet hos
lärare? Vi diskuterar även resultaten i förhållande till teorin som framgår i
avhandlingen (kapitel 2, utbrändhet och kapitel 3, Rektorn som ledare), huruvida
resultaten korrelerar med den existerande teorin.

6.1 Vad uppfattar rektorer leder till utbrändhet?
Inledningsvis kan vi konstatera att rektorer uppfattar utbrändhet hos lärare som ett
mångfacetterat fenomen. Det vill säga att utbrändhet kan ses som ett resultat från flera
orsaker. Rektorer anser att det är svårt att veta vad som ligger bakom utbrändhet och
att kan vara väldigt individbundet. I kapitlet 2.3 Lärarens utbrändhet diskuterar även
Pyhältö, Pietarinen och Salmela-Aro (2011) kring detta. Enligt dom kan lärares
utbrändhet bero på flera miljömässiga faktorer, men de kan också vara individuella.
Även Chan (2016) stärker detta resultat. Hen anser att orsakerna till utbrändhet är
många. Till exempel kan elevproblematik vara en bidragande faktor till utbrändhet hos
lärare. Således kan vi se orsaker som leder till utbrändhet på flera olika dimensioner.
Nedan presenterar vi de tre dimensioner som framkommer i vårt resultat.
Dimension 1: Elevrelaterade orsaker till utbrändhet
Tre av rektorerna uppfattar enskilda vilda och besvärliga elever som en utmaning för
lärare. Chan (2016), Matiang’I, Makewa och Role (2016), Kyriacou, (2001)
Leithwood, Menzies, Jantzi & Leithwood, (1999) och Montgomery & Rapp (2005)
tar fasta på detta med att elever med dåligt uppförande, disciplinproblem och
motivationsbrist kan leda till utbrändhet hos lärare. En rektor anser även att elever som
inte fysiskt deltar i undervisning även tar mycket energi av läraren. Därtill
framkommer i resultaten att läraren inte räcker till för alla elever i klassen om en
enskild elev är arbetskrävande. En stökig klass kan också bidra till utbrändhet då detta
tar mycket energi av läraren. Abel och Sewell (2010) menar att utbrändhet hos lärare

83

Jasmin Wicklén och Milja Ångerman
inom den grundläggande utbildningen (åk 7–9) kan delas in i fyra olika kategorier
varav en är elevers dåliga uppförande.
Dimension 2: Orsaker till utbrändhet hos läraren
I denna dimension framkommer rektorers uppfattning om orsaker som leder till
utbrändhet hos läraren i lärarens privatliv, från lärarens personlighet och resiliens. Alla
rektorer var eniga om att lärarens resiliens och omgivning bidrar till i hur stor
utsträckning läraren kan bli utbränd. Rektorerna ansåg att lärarnas överdrivna
engagemang i arbete, förändringar och osäkerhet i fråga om lärarrollen, utmaningar i
privatlivet, och relationsproblem i arbetet var bidragande orsaker till utbrändhet.
Maslach och Leiter (1997) menar att det finns sex stycken huvudsakliga orsaker som
bidrar till utbrändhet hos en människa. Den första är för stor arbetsmängd, som innebär
mer tidskrävande arbete och fler uppgifter. Och som flera rektorer påpekade får lärare
allt fler arbetsuppgifter i skolan, men även för stora klasser med elever som behöver
extra stöd. Pyhältö, Pietarinen och Salmela-Aro (2011) menar att personlighetsdrag
som emotionell instabil och låg extraversion kan leda till utbrändhet hos lärare.
Huruvida läraren känner sig missanpassad eller passar in i skolan påverkar lärares
välmående, åtagande och prestation i skolan. D’Oliwa (2018) nämner det sociala på
arbetsplatsen som en av de vanligaste faktorer som leder till stress. Rektor 1 anser att
förhållandet till kollegerna spelar en roll i hur du mår på arbetsplatsen, speciellt då
svårigheter kommer emot kan man ta stöd och hjälp av kollegor. En av rektorerna
nämner även att dåliga relationer till föräldrar kan bidra till utbrändhet. För att en lärare
ska må bra på arbetsplatsen är det väldigt viktigt för hen att ha kontakt med kollegor
och hitta allierade eller fiender menar Weinberg och Cooper (2007). Även Angelöw
(2002) säger att positiva relationer på arbetsplatsen gör att lärare får bättre
prestationsförmåga och att hen känner en arbetstillfredsställelse.
En del av rektorerna uppfattar att förändring i arbetet skapar osäkerhet hos lärare och
bidrar till utbrändhet. De anser även att nya lärare kan känna osäkerhet och stor
arbetsbörda i början av karriären. Även D’Oliwa (2018) anser att förändringar som
påverkar arbetstagaren orsakar stress. Hen nämner att det är av stor vikt att
arbetsgivaren är tydlig med kommunikationen kring förändring och dess påverkan på
organisationen för att lindra stress som kan uppstå till följd av förändring. Enligt
Arnetz och Ekman (2013, s. 272–277) behöver ledare arbeta för att skapa en kultur
84

Jasmin Wicklén och Milja Ångerman
som både underlättar varaktiga förändringar och som lämpar sig till nya
omständigheter.
Rektorer uppfattar att utbrändhet orsakas till viss del av stress och utmaningar i
lärarens privatliv. Men enlig Arnetz och Ekmans teori (2013) handlar det om att
människan inte har tid att återhämta sig på sin fritid då hen är överbelastad från arbetet
och känner sig pressad av olika faktorer. Detta leder i sin tur till känslan av att aldrig
vara utvilad som då leder till sökandet av desperata åtgärder, som gör att läraren börjar
grubbla i tid och otid, hen får sömnsvårigheter, är ständigt spänd i kroppen, har svårt
att koppla av och känner sig irriterad. Här kan man dock diskutera kring definitionen
av utbrändhet om den är för “smal”? Borde den omformuleras och få en bredare
betydelse. Som vi redan nämnt i kapitel 2.2 definierar WHO utbrändhet som ett resultat
av kronisk stress på arbetsplatsen. I resultatdelen framkommer det dock att orsaker till
utbrändhet även finns utanför arbetet, arbetsgemenskapen och organisationen. Detta
lyfts även fram i en artikel på svenska YLE skriven av Mikaela Löv (2019) där Lena
Holmberg, personalchef på Snellmans köttförädling, intervjuas. Holmberg menar att
utbrändhet även beror på omständigheter i privatlivet, sällan enbart arbetsbelastning.
Många rektorer nämnde lärares överdrivna engagemang i arbetet som en bidragande
orsak till utbrändhet hos lärare. Bland annat nämnde rektor 3 att en del lärare kan ha
sina elever så pass nära hjärtat att det blir svårt att “koppla ifrån” då arbetsdagen är
slut. Enligt Nias (1999) kan det överdrivna engagemanget i att ta hand om sina elever
och bry sig tära på lärare. Hen anser att detta ämne är något som borde diskuteras mera
då det pratas om utbrändhet hos lärare.
Dimension 3: Orsaker i arbetsorganisationen
I vår tredje dimension framkom orsaker inom arbetsorganisationen som kan leda till
utbrändhet hos lärare. Till att börja med uppfattade fler av rektorerna att för många
arbetsuppgifter och för hög arbetsbelastning hos lärare är en bidragande faktor till
utbrändhet. Maslach och Leiter (1999) menar att obalansen mellan arbete och tid (hög
arbetsbelastning) kan leda till utbrändhet. De anser att det inte handlar om korta
tidsperioder av extra mycket arbete utan om längre perioder med omänskligt mycket
arbete. Månsson och Persson (2004) menar att lärare börjar lida av ökad
arbetsbelastning då resurserna i skolan minskar och elevgrupperna blir större. De
85

Jasmin Wicklén och Milja Ångerman
menar också att snabba förändringar i skolan kan påverka lärarna väldigt mycket, men
speciellt mer de lärare som varit länge i branschen än de som är utexaminerade. Två
rektorer nämner snabba förändringar i skolan och ökad arbetsbörda som bidragande
faktorer till utbrändhet hos lärare, men inte att de skulle vara någon skillnad på om
lärarna är nya eller gamla.
Rektorerna uppfattar också att lärare inte alltid vet var deras ansvarsområde tar slut
vilket leder till oklarhet och osäkerhet då lärare inte alltid vet vad som förväntas av
dem. En annan orsak som rektorer uppfattar som bidragande till utbrändhet är
osäkerheten för framtiden, då lärare inte vet hur resurserna ser ut i arbetsorganisationen
och hur följande år ser ut att bli med tanke på elevantal och hur stort kollegium som
behövs. Jönsson (2001) diskuterar kring rektorers ansvar av att leda skolan och därmed
ha ett framtids tänk och hen anser även att goda kommunikationsförmågor krävs för
att kunna förmedla framtida visioner till lärare.
En orsak som rektorerna uppfattar att bidrar till utbrändhet är att lärare inte kan påverka
sin egen arbetssituation i den mån de vill. Rektor 5 anser att då lärare inte kan påverka
deras arbetsmängd kan detta leda till stress och utbrändhet. Månsson och Persson
(2004) lyfter fram att lärare bör ha möjlighet att påverka sin arbetssituation för ett gott
arbetsvälmående. Maslach och Leiter (1997) menar att en viss mängd kontroll över
arbetet är viktig för arbetstagaren och speciellt över viktiga aspekter. Om känsla över
kontroll över sitt eget arbete försvinner helt kan detta leda till utmattning, cynism och
utbrändhet.
Rektor 5 uppfattar också den fysiska miljön som en påfrestning på lärares välmående.
Det ligger på arbetsgivarens ansvar att arbetsmiljön är välfungerande och systematisk
genom att bedöma risker och brister som kan förhindra stress menar D’Oliwa (2018).
Hen menar att det även på vissa områden krävs sänkta krav eller utökade resurser för
arbetstagarna. Hen anser även att hög arbetsbelastning är en av de vanligaste
faktorerna till stress på arbetet.
Enligt rektor 3 hör nya arbetsuppgifter till en orsak som kan bidra till utbrändhet.
Rektor 1 och rektor 6 är också inne på samma orsak och lyfter fram administrativa
uppgifter som går ut över undervisningen. Det som rektorerna uppfattar stärks även av
86

Jasmin Wicklén och Milja Ångerman
Maslach och Leiter (1999). De anser att flera och nya arbetsuppgifter bidrar till en
större arbetsmängd som ytterligare kräver mer tid av läraren och därmed är en
bidragande orsak till utbrändhet. D’Oliwa (2018) anser att det är på ledarens ansvar att
arbetstagaren har rätt kompetens för att utföra uppgifter och att hen inte får en
ohälsosam arbetsbelastning.
Något som inte kom fram under intervjuerna men som framkommer i vår teori är att
dåligt samarbete inom kollegiet kan orsaka utbrändhet. Maslach och Leiter (1999)
lyfter fram att dåligt samarbete inom ett kollegium kan vara en orsak till utbrändhet,
men ingen av de intervjuade rektorerna upplever detta som en bidragande orsak till
utbrändhet. Rektorerna lyfter dock fram att de arbetar för ett gott samarbete på
arbetsplatsen, vilket man kan uppfatta som att rektorerna undermedvetet förstår att ett
ohälsosamt klimat mellan kollegor kan bidra till utbrändhet hos lärare.
Sammanfattningsvis kan vi konstatera, från teori och resultat, att orsaker till utbrändhet
är många. Orsakerna kan härledas till arbetsplatsen men också själva individen och
hens privatliv. Det är sällan lätt att identifiera grundorsaken till utbrändhet hos en
människa. Oftast är det många orsaker som till slut triggar utbrändhet.

6.2 Hur ser rektorer på sin roll att förebygga
utbrändhet hos lärare?
För att besvara denna forskningsfråga har vi delat in rektorsrollen i förebyggandet av
utbrändhet hos lärare i tre olika kategorier. Dessa roller namngavs i resultatdelen som
den personliga ledaren, den kollegiala ledaren och den organiserande ledaren.
Som rektor 1 säger ligger det yttersta ansvaret för arbetsbilden i skola och för att se till
att lärarens arbetssituation är hållbar på rektorns axlar, vilket även står i den finska
lagen. (986/1998,865/2005). Enlig Kornhall (2017) kunde man jämföra rektorsarbetet
med att en person utför otaliga arbeten på en och samma gång, det kan handla om
juridiska uppgifter, ekonomiska uppgifter och socioekonomiska uppgifter med flera.
Nedan diskuterar vi rektorernas uppfattningar på deras roll i skolan för att förebygga
utbrändhet.

87

Jasmin Wicklén och Milja Ångerman
Den personliga ledaren
Rektorerna uppfattar det som viktigt att vara en personlig ledare i förebyggandet av
utbrändhet, det vill säga att vara lyhörd, se läraren, ge tid för den enskilda läraren och
att ha en öppen dialog. Enligt Lyly-Yrjäninen (2019) är en öppen dialog mellan
arbetstagare och arbetsgivare nödvändigt för ett fungerande arbetsklimat. Franzen
(2006) påpekar att det hör till rektorns arbete att stödja läraren i både mindre och större
ärenden. Rektorn bör vara lyhörd gentemot läraren gällande behov och ork. Rektor 2
menar att det hör till rektorns roll att ta in signaler för utbrändhet även om det kan vara
svårt då vissa sänder ut dem mer än andra. För rektorerna är det viktigt att hålla en låg
tröskel till sina rum. De uppfattar att det är viktigt för att lärarna ska våga komma och
berätta om sina problem istället för att gå runt och bära på dem själva. Rektorernas
uppfattningar speglar Siv Theirs (1994) bild av det interagerande pedagogiska
ledarskapet. Enligt Their hör det till den pedagogiska ledaren att föra en aktiv
kommunikation med lärarna. Den pedagogiska ledaren lyssnar, pratar, frågar, tar i
beaktan och övervakar verksamheten för att öka lärares kompetens.
Några rektorer uppfattar att medarbetarsamtal är viktigt för att lärare ska få möjlighet
att öppna upp sig ifall hen har svårt att göra det vid andra tillfällen. Dessa samtal
uppfattar rektorerna också som stunder då rektorn kanske ser bättre hur läraren mår.
Koivisto (2001) menar också att utvecklingssamtal kan göra att ledare upptäcker
arbetsrelaterad stress och se till att agera i tid.
Rektor 4 menar att uppskattning är väldigt viktigt för att lärare ska må bra på
arbetet. Hen får medhåll av Angelöw (2002) som säger att uppskattning är viktigt för
att arbetstagare ska trivas på arbetsplatsen. Hen anser att uppskattning innebär att visa
att man bryr sig om andra och att ge bekräftelse, som kan gynna arbetstagares
prestationsförmåga. Uppskattning kan ges av både ledare och kollega. Även Maslach
och Leiter (1997) menar att uppskattning är en viktig del av arbetstagares trivsel på
arbetet. Tyvärr har uppskattning och lön inte ökat i samma takt som arbetsbördan
vilket kan ge arbetstagare en känsla av missnöje och att hen inte känner sig uppskattad
på arbetet.
Rektorerna i studien uppfattar att det hör till deras roll att se läraren, vara lyhörd och
ha en öppen dialog, att de finns för läraren i besittning som ledare i skolan. Enligt
88

Jasmin Wicklén och Milja Ångerman
Sandén (2007) framgår det i en studie, även om rektorerna uppfattar att det är deras
roll att vara den personliga ledaren, att rektorer anser att de leder saker men inte
människor; i och med att de administrativa uppgifterna tar så stor plats. Här motiverar
Sandén att det pedagogiska ledarskapet har förblivit på ett tankemässigt plan istället
för att man utövar det i praktiken.
Den kollegiala ledaren
Rektorerna uppfattar att det till rektorns roll hör att skapa ett bra arbetsklimat,
uppmuntra ett gott samarbetsklimat och att stödja läraren i sitt arbete för att förebygga
utbrändhet hos lärare.
Flera rektorer uppfattar att det goda arbetsklimatet kommer från att göra saker
tillsammans utanför arbetstid, såsom afterwork eller motionseftermiddagar där
kollegerna får lära känna varandra bättre. Rektor 4 menar också att den allmänna
trivseln på arbetet är viktig. Rektor 1 säger att man som rektor bör se till att lärare får
samarbeta genom olika lärarlag för att få hjälp av varandra, att ge förutsättningarna för
ett gott samarbete inom kollegiet. Månsson och Persson (2004, s. 311) menar att bra
gemenskap och samarbetet med kollegor kan förebygga psykiska skador hos en
arbetstagare. I Mäkeläs forskning (2007, s. 94) framkommer att en av rektorernas
huvudområden är att leda samarbetsnätverk. Rektorernas uppfattningar korrelerar
således med Månssons, Perssons och Mäkeläs teori: att ett kollegium arbetar bättre
desto bättre man känner varandra och om man har ledare eller kollegor som man kan
känna tillit till och stöd från. Det är alltså en viktig del av rektorsrollen att uppmuntra
och skapa denna gemenskap för att arbeta för förebyggandet av utbrändhet. Utöver
detta menar Maslach och Leiter (1997) det är viktigt för sammanhållningen på
arbetsplatsen att kunna arbeta i lag. De säger också att det är den dagliga
kommunikationen som lägger grunden för hur en arbetstagare upplever arbetsplatsen.
Rektor 4 anser att rektorer borde bli bättre på att sammanställa en grupp med mentorer
som välkomnar nya lärare till skolan och som kan finnas som stöd för nya lärare under
de första åren. Enligt Schlichte, Yssl och Merbler (Helou, et al. 2019) är ett starkt
mentorskap en av nyckelfaktorerna till lärarvälmåendet. Mentorskap är väldigt viktigt
på arbetsplatser anser vi och det är något som borde införas så att alla nya arbetstagare
kunde få en god start och få hjälp i början av sin karriär på respektive arbetsplats.
89

Jasmin Wicklén och Milja Ångerman
Den organiserande ledaren
I den tredje kategorin uppfattar rektorerna sig som processledare, resurshanterare och
den som kopplar in extern hjälp till skolan för att förebygga utbrändhet hos lärare.
Rektor 4 menar att det är på hens ansvar att se till att processer för att ändra eller
förbättra något i skolan ska startas av rektorn och se till att processen fortskrider.
Arnetz och Ekman (2013, s. 272–277) menar att förändring inom organisationer och
för människor är väldigt viktigt. Men dessa förändringar bör inte bidra med stress,
därför är det väldigt viktigt att ledaren skapar en kultur som stödjer förändringar.
I resultatkapitlet framkommer att samtliga rektorer uppfattar att det är rektorn som bör
se till att det finns resurser i skolan så lärare inte behöver fundera över detta. Resurser
ska finnas för bland annat inköp av material, anställning av personal och elevvård.
D’Oliwa (2018, s.105) menar att utökning av resurserna hör till arbetsgivarens arbete,
men då kan man också fråga sig: hänvisar hen då till arbetsgivaren om ledaren (chef
eller rektor) eller till högre beslutsfattarna (kommunen eller en styrelse)? För att ledare
ska prestera till sitt yttersta är det viktigt att ledaren hittar god jämvikt mellan krav och
resurser.
Rektor 4, 5 och 6 lyfter fram att det är deras roll att se till att lärare kan få hjälp av
arbetshälsovården och de uppfattar att de kan hänvisa en lärare till en läkare om de
uppfattar att det behövs. Utöver dessa externa hjälpmedel uppfattar rektorerna att de
bör kalla in annan extern hjälp som skolgångsbiträde eller resurslärare för att minska
på stressen för lärare i skolan.
Rektorerna är eniga i uppfattningen om hur de organiserar arbetet i skolan, delar upp
arbetsmängden och har en tydlig kommunikation med lärarna. Att vara tydlig vad det
är som lärarna har ansvar för beroende på hur stor arbetsmängd respektive lärare har
är också något som uppfattar som viktigt för rektorerna. Rektor 3 uppfattar det som en
av rektorns största roller att ha tydliga strukturer och en tydlig kommunikation så att
lärare

vet

vad

som

förväntas

av

dem.

En

rektor

bör

besitta

goda

kommunikationsförmågor, rektorns kommunikation med personal, lärare och
vårdnadshavare är oersättlig (Jönsson, 2001). Uljens (2015, s. 17) menar att det är

90

Jasmin Wicklén och Milja Ångerman
skolnämnden och bildningsdirektören som skapar strukturella ramar för skolan men
att det i sista hand är rektorn som har ansvaret för skolans verksamhet.
Sammanfattningsvis kan vi se samband mellan de olika orsaker rektorer uppfattar leda
till utbrändhet och de förebyggande åtgärder de uppfattar sig själva ha ansvar över.
Elevrelaterade orsaker till utbrändhet kan man koppla samman med den
organisatoriska ledarrollen eftersom det är hen som ser till att resurser för lärare och
elever finns i skolan. Det kan handla om en elevassistent, klassassistent eller
skolgångsbiträde men även skolhälsovård och kurator för elever. Den personliga
ledaren arbetar däremot med förebyggandet av faktorer som kommer från själva
läraren. Den personliga ledaren är lyhörd och ser läraren för att upptäcka ohälsosamma
beteendemönster och tar hänsyn till utmaningar i lärarens privat. Den personliga
ledaren ger även tid åt lärare för att förebygga osäkerhet i lärarrollen eller när
förändringar sker. Den kollegiala ledarens roll är att skapa och uppmuntra till ett gott
samarbetsklimat genom att förebygga relationsproblem på arbetsplatsen. Utmaningar
i arbetsorganisationen tacklar den organiserade ledaren. Hen arbetar för att lärare inte
ska lida av hög arbetsbelastning genom att leda arbetet. Den organiserande ledaren
arbetar även för att förebygga osäkra faktorer i arbetsorganisationen genom
resurshantering och att kommunicera öppet med sina arbetstagare.
I följande huvudkapitel avslutas avhandlingen med en avslutande diskussion, en
sammanfattande diskussion, en diskussion om vår metod samt förslag på fortsatt
forskning.

91

Jasmin Wicklén och Milja Ångerman

7 Avslutande diskussion
I avhandlingens sjunde och avlutande kapitel redogörs en sammanfattande diskussion,
metoddiskussion och förslag på fortsatt forskning inom ämnet.

7.1 Sammanfattande diskussion
Målsättningen med studien och avhandlingen var att, med stöd av den teoretiska
referensramen och de två forskningsfrågorna, få en förståelse av vad rektorer uppfattar
att leder till utbrändhet hos lärare och hur rektorer uppfattar sin roll att förebygga
utbrändhet hos lärare. Utgående från de resultat som redovisats och diskuterats i
kapitel 5, resultatredovisning, och kapitel 6, resultatdiskussion, kan vi dra slutsatsen
att rektorer uppfattar att utbrändhet ter sig olika hos alla lärare och att orsakerna till
utbrändhet är många. Därtill uppfattar rektorerna att de har en betydande roll i arbetet
med att förebygga utbrändhet hos lärare, men att denna roll kan ses som
mångfacetterad och innebära flera olika ansvarsområden för rektorn. Det som vi finner
intressant är att alla rektorer var eniga om att utbrändhet är ett omfattande fenomen
och att utbrändhet inte enbart kommer från arbetsrelaterad stress. Alla rektorer var
också eniga om att rektorer har en möjlighet och skyldighet att förebygga utbrändhet
hos lärare.
Det centrala vi kan ta med oss från avhandlingen är att förståelsen för hur bred rektorns
arbete är och alla de ansvarsområden hen ansvarar för. I och med detta kan det hända
att vissa ansvarsområden blir lidande och bortprioriterade, och till följd av detta kan
det påverka lärare och arbetet i skolan. Här kunde man ifrågasätta om de
ansvarsområden en rektor har borde vara mer uppdelade mellan flera personer för att
få lägga mer tid på de olika områdena. I och med att orsakerna till utbrändhet är många,
betyder det även att rektorer behöver få mer tid och resurser för att se och hjälpa sina
lärare.
Vi kan konstatera att vår teoretiska referensram innehåller iakttagelser som motsvarar
rektorernas uppfattning om vad som leder till utbrändhet hos lärare. Därtill är forskarna
i de studier som presenteras och rektorerna överens om vilken roll en arbetsgivare har

92

Jasmin Wicklén och Milja Ångerman
för förebyggandet av utbrändhet på arbetsplatsen. I studierna diskuteras vilka uppgifter
rektorerna har i skolan och vad som borde göras, medan rektorernas egna uppfattningar
berör mer konkreta åtgärder som kan och bör vidtas. Vi uppfattar även att teorin och
de konkreta åtgärderna samverkar. Utifrån vårt resultat anser vi att rektorer har en
betydande roll i arbetet att förebygga utbrändhet hos lärare. Rektorn är den individ
som har möjlighet att lyssna och kommunicera med lärarna, och påverka det arbete
som utförs.
De snabba förändringarna i samhället och organisationer har lett till att lärare mår
dåligt och blir utbrända, därför anser vi att denna forskning är av intresse för många
personer i samhället, men speciellt för de som arbetar med utbildning och de som
studerar till lärare. I dagens samhälle mår tyvärr allt fler personer dåligt och forskning
inom detta område borde inriktas på förebyggandet av utbrändhet. Vi kan konstatera
att då man vet var problemet finns kan man också börja arbeta för att förebygga att
nya problem uppstår.
Avslutningsvis anser vi att denna studie gett oss en insyn i hur rektorsarbetet fungerar
i skolan och hur rektorerna arbetar för att se till att lärare mår bra och trivs på
arbetsplatsen. I samband med att vi studerat teori inom ämnet har vi också fått en bättre
förståelse för vad utbrändhet innebär och vad välmående i arbetslivet är och vad
lärarrollen i skolan betyder. Därtill har vi fått fördjupa oss i rektorsrollen och hur
ledarskap inom utbildning ser ut i Finland. All denna kunskap kan vi dra nytta av i
våra framtida yrken, oavsett vad vi börjar arbeta med.

7.2 Metoddiskussion
Detta kapitel kommer innehålla en kritisk diskussion om valet av metod och
genomförande av studien. Vi valde att bygga vår studie på en fenomenografisk ansats
och som datainsamlingsmetod använde vi oss av halvstrukturerade intervjuer eftersom
vi ville undersöka rektorers uppfattning av deras roll för att förhindra utbrändhet hos
lärare.
Vi anser att valet av metoden fenomenografi var rätt, eftersom vi ville göra en
kvalitativ undersökning som undersökte de uppfattningar rektorer har om sin roll för
93

Jasmin Wicklén och Milja Ångerman
att förebygga utbrändhet hos lärare. I och med att Alexandersson (1994, s. 111–112)
menar att huvudsyftet i den fenomenografiska ansatsen passade denna ansats
avhandlingen. Fenomenografi beskriver hur något framstår och uppfattas av en
människa och inte hur det är baserat på fakta (Larsson, 1989, s. 12–13). Även Dahlgren
och Johansson (2015, s. 163) stärker valet av den fenomenografiska ansatsen i och
med att denna metod kan ge en varierande vidd av svar.
Intervjuguiden användes som underlag vid intervjutillfällena och fungerade hyfsat bra.
Frågorna var relativt få i och med att vi ville skapa en öppen diskussion kring ämnet,
men man kan ifrågasätta om mera struktur och fler frågor skulle gett större variation
och mer informativa svar. Vi anser ändå att intervjuguiden var tillräckligt övergripande
eftersom vi fick uttömda svar på alla våra frågor. I och med valet av halvstrukturerade
intervjuer var den ursprungliga planen att utföra våra intervjuer på plats i respektive
rektors skola. Men i samband med att Covid-19 viruset spreds sig runt om i världen
blev vi tvungna vi ändra på vår ursprungliga plan. Intervjuerna utfördes via
plattformen Zoom, där vi tillika kunde spela in intervjun. Även om intervjuerna
gjordes på distans tror vi att de gav samma resultat som om vi besökt skolan i och med
att intervjuerna utfördes genom videosamtal. Starrin och Renck (1996, s. 61–67)
betonar att en god intervjuare använder sig av kroppsspråk under intervjun för att
upprätthålla och bekräfta informanten. Vilket vi kunde göra via Zoom. Vi använde oss
även av ”probing” som Starrin och Renck förespråkar för att få mer uttömmande svar
av informanten. Vi intervjuade sex rektorer och anser att det var ett lämpligt antal
informanter. Vi upplever att fler informanter inte hade gett oss en större vidd olika
uppfattningar i och med att de uppfattning rektorerna hade var relativt lika.
Vi transkriberade våra intervjuer ordagrant på Office Word genom att lyssna på
intervjuerna flera gånger vilket gjorde att vi upprepade gånger fick ta del av allt
material som spelats in under intervjuerna. I och med att vi var två personer som
utförde intervjuerna anser vi att det underlättade tolkandet av materialet. För att
analysera vårt material valde vi att använda oss av en sjustegs analysmodell. Som
modellens namn säger gick vi igenom sju olika steg då vi analyserade och
sammanställde vårt material. Det vi kunde gjort annorlunda är steg två i modellen som
Dahlgren och Johansson (2009) säger är att klippa ut längre passager från
kommentarerna. Från de citat vi ansåg som relevanta klippte vi ut enbart ett eller några
94

Jasmin Wicklén och Milja Ångerman
ord vilket gjorde att sammanställningen och de följande stegen tog längre tid och vi
gjorde samma jobb flera gånger. Dock tillät det oss att djupt bekanta oss med
materialet, alltså anser vi att vi grundligt analyserat svaren i intervjuerna i flera
omgångar och bedömer det slutliga resultatet som trovärdigt. I och med att vi
analyserat materialet i ett flertal timmar anser vi att resultatet i avhandlingen speglar
verkligheten. Vi förstår dock om någon ställer sig kritiskt till resultatet i och med att
andra personer kan uppfatta andra saker som relevanta i det analyserade materialet.
Sammanfattningsvis anser vi att sjustegs analysmodellen gav ett bra stöd under
analysprocessen.
Avslutningsvis är vi nöjda med val av metoden. Vi är relativt nöjda med tidsramen, på
grund av de rådande omständigheterna i världen (Covid-19) drog det ut på tiden, vi
tvungna att flytta intervjuerna från våren 2020 till hösten 2020. Vi har ändå lyckats
slutföra avhandlingen inom en rimlig tidsram.

7.3 Förslag på fortsatt forskning
Till en början vore det intressant att forska, i motsats till vår avhandling, hur lärare
uppfattar rektorernas roll i att förebygga utbrändhet hos lärare och vad lärare uppfattar
att leder till utbrändhet. Är uppfattningarna samma hos lärare och rektorer eller går
uppfattningarna om vad som orsakar utbrändhet hos lärare emot varandra?
En annan idé till fortsatt forskning vore att göra en undersökning om utbrändhet hos
rektorer. I forskning gjord av Vuohijoki (2006) framkommer det att även rektorer
känner sig överbelastade i sitt arbete. Hälsoproblem men även problem med att skilja
arbete och fritid från varandra lyfts fram. Under detta ämne kunde man hitta otaliga
olika teman att gräva djupare i. Bland annat kunde man undersöka om det är skillnad
mellan svensk- och finskspråkiga skolors rektorer. Eller om det är skillnad på om du
är rektor för den grundläggande utbildningen (åk 1–6), den grundläggande
utbildningen (åk 7–9) eller ett gymnasium och andra utbildningsnivåer. Kan storleken
på skolorna ha en inverkan på ifall rektorer blir utbrända eller ej?

95

Jasmin Wicklén och Milja Ångerman
Precis som vi skrivit ovan om rektorer kunde man fortsätta på vår forskning och
undersöka liknande teman men på lärarnivå (utbrändhet hos lärare). Finns det
skillnader i skolor på olika storlekar, stadium eller med olika språk?
Vidare upplever vi att man borde lyfta fram definitionen på utbrändhet, på grund av
att rektorerna uppfattar att utbrändhet uppstår även från saker utanför arbetet. Som vi
skrivit tidigare är WHO:s förklaring på utbrändhet relativt snäv då orsaken till
utbrändhet anses vara arbetsrelaterad stress. Kan man bli utbränd av andra saker än
arbetsrelaterad stress? Enligt de rektorer vi intervjuat är svaret ja. Men med största
sannolikhet blir någon utbränd på grund av många olika faktorer. Frågan vi ställer oss:
Borde WHO:s definition på utbrändhet omformuleras till ett mångfacetterat
fenomen?

96

Jasmin Wicklén och Milja Ångerman

Litteraturförteckning:
Abel M.H. & Sewell J., (2010). Stress and Burnout in Rural and Urban Secondary
School Teachers, USA: The Journal of Education Research, 92(5). Hämtad
05.01.2020,

från:

https://www-

tandfonline.com.ezproxy.vasa.abo.fi/doi/pdf/10.1080/00220679909597608?needAcc
ess=true
Alexandersson, M. (1994). Den fenomenografiska forskningsansatsens fokus. I B.
Starrin. & P-G. Svensson. (Red.), Kvalitativ metod och vetenskapsteori, (s. 111–136).
Lund: Studentlitteratur.
Angelöw, B. (2002). Friskare arbetsplatser. Lund: Studentlitteratur.
Arbetshälsoinstitutet. (2021). Välmående arbetsgemenskap.

Hämtad 10.02.2021,

från: https://www.ttl.fi/sv/arbetsgemenskap/
Arnetz, B. & Ekman, R. (Red.), (2013). Stress. Gen, individ, samhälle. Stockholm:
Liber.
Brudin, K. (2004). Utbrändhet. Ett psykoanalytiskt perspektiv. Lund: Studentlitteratur.
Chan, D.W. (2006). Emotional intelligence and components of burnout among
Chinese secondary school teachers in Hong Kong, Hong Kong: Teaching and Teacher
Education, 22(8). Hämtad 05.01.2020, från: https://www-sciencedirectcom.ezproxy.vasa.abo.fi/science/article/pii/S0742051X06000576
Dahlgren, L. & Johansson, K. (2009). Fenomenografi. I B. Fejes, A. & Thornberg, R.
(RED.), Handbok i kvalitativ analys (s. 122–135). Stockholm: Liber AB
Dahlgren, L. & Johansson, K. (2015). Fenomenografi. I A. Fejes & R. Thornberg.
(Red.), Handbok i kvalitativ analys (s. 162–175). Stockholm: Liber AB.

97

Jasmin Wicklén och Milja Ångerman
D’Oliwa, L. (2018). Arbetsmiljö i praktiken. Handbok för chefer. Stockholm: Liber
AB
Dworkin, A. (1987). Teacher burnout in the public schools. Structural causes and
consequences for children. Albany: State University of New York Press.
El Helou, M., Nabhani, M. & Bahous R. (2016). Teachers’ views on causes leading to
their burnout, Lebanon: School leadership & management, 36(5). Hämtad 05.01.2020,
från:https://wwwtandfonline.com.ezproxy.vasa.abo.fi/doi/abs/10.1080/13632434.2016.1247051?need
Access=true#aHR0cHM6Ly93d3ctdGFuZGZvbmxpbmUtY29tLmV6cHJveHkudmF
zYS5hYm8uZmkvZG9pL3BkZi8xMC4xMDgwLzEzNjMyNDM0LjIwMTYuMTI0
NzA1MT9uZWVkQWNjZXNzPXRydWVAQEAw
FPA. (2010). FPA:s generaldirektör Jorma Huuhtanen på SuomiAreena i Björneborg:
Depression bland unga vuxna oroväckande. Hämtad 11.03.2020, från:
https://www.kela.fi/web/sv/-/depression-bland-unga-vuxnaorovackande?inheritRedirect=true
Fagerholm, M. (2019). När väggen kommer emot. Hämtad 05.01.2020, från:
https://www.lararen.fi/skolan/nar-vaggen-kommer-emot/
Hwang, P., Frisén, A. & Nilsson, B. (2018). Ungdomar och unga vuxna. Utveckling
och livsvillkor. Stockholm: Natur & Kultur
Hwang, P. & Nilsson, B. (2019). Utvecklingspsykologi. Stockholm: Natur & Kultur.
Jürisoo, M. (2001). Burnout. Från stress och utbrändhet till den goda
organisationen. Stockholm: Ekerlids förlag.
Jönsson, K-L. (2001). Praktiskt skolledarskap och styrning eller vanstyre av skolan.
Jönköping: Brain books.

98

Jasmin Wicklén och Milja Ångerman
Kela. (2008). Ongelma ei kelpaa sairauspäivärahan perusteeksi. Hämtad 19.02.2021,
från: https://www.kela.fi/-/ongelma-ei-kelpaa-sairauspaivarahan-perusteeksi
Koivisto, K. (2001). Tunnista ja torju työuupumus. Helsinki: Yrityskirjat
Korkeakivi, R. (2019). Työhyvinvoinilla on nyt kysyntää - OAJ:n tyhy-porukka vastaa
huutoon.

Opettaja.

Hämtad

05.11.2020,

från:

https://www.opettaja.fi/tyossa/tyohyvinvoinnilla-on-nyt-kysyntaa-oajn-tyhyporukka-vastaa-huutoon/
Kornhall, P. (2017). Rektor - en handbok. Stockholm: Natur & Kultur.
Kruse, Å. (2016). Tillbaka till jobbet. Hållbar återgång efter stressrelaterad ohälsa.
Stockholm: Natur och kultur.
Kvale, S. (1989). Introduktion. I S. Kvale. (Red.), Issues of validity in qualitative
research. Lund: Studentlitteratur.
Kvale, S. & Brinkmann, S. (2014). Den kvalitativa forskningsintervjun. Lund:
Studentlitteratur.
Kyriacou, C. (2001). Teachers Stress: Directions for future research. Educational
Review.

Hämtad

08.03.2021,

från:

https://www.tandfonline.com/doi/pdf/10.1080/00131910120033628?needAccess=tru
e
Kääriäinen, P. (2018) Petri Kääriäinen: Uupuminen uhkaa. Opettaja. Hämtad
21.12.2020, från: https://www.opettaja.fi/kolumnit-ja-pakinat/uupuminen-uhkaa/
Larsson,

S.

(1986).

Kvalitativ

analys

-

exemplet

fenomenografi.

Lund:

Studentlitteratur.
Leithwood, K. A., Menzies, T., Jantzi, D., & Leithwood, J. (1999). Teacher burnout:
a critical challenge for leaders of restructuring schools. I R. Vandenberghe & A. M.
Huberman, Understanding and preventing teacher burnout: A sourcebook of

99

Jasmin Wicklén och Milja Ångerman
international research and practice. New York: Cambridge University Press. Hämtad
08.03.2021, från https://smartlib.umri.ac.id/assets/uploads/files/ac963-teacher-burnout.pdf#page=101
Lyly-Yrjänäinen,

M.

(2019).

näringsministeriet.

Arbetslivsbarometern

Hämtade

2018.

Arbets-

07.09.2020,

och
från

http://julkaisut.valtioneuvosto.fi/handle/10024/161826
Löv, M. (2019). Burnout på jobbet räknas inte heller i framtiden som en sjukdom –
trots att den togs med på WHO:s lista. Svenska Yle. Hämtad 28.01.2021, från
https://svenska.yle.fi/artikel/2019/06/03/burnout-pa-jobbet-raknas-inte-heller-iframtiden-som-en-sjukdom-trots-att-den
Maslach, C. & Leiter, M. (1997). The truth about burnout: how organizations cause
personal stress and what to do about it. San Fransisco: Jossey-Bass.
Maslach, C. & Leiter, M. (1999). Sanningen om utbrändhet: hur jobbet förorsakar
personlig stress och vad man kan göra åt det. Stockholm: Natur och kultur.
Matiang’I, J., Makewa, L.N. & Role, E. (2016). School factors and teacher burnout: A
perception,

Kenya:

Access

Library

Inc.

Hämtad

04.01.2020,

från:

https://www.scirp.org/pdf/OALibJ_2016112417370672.pdf.
Montgomery, C & Rupp, A. A. (2005). A meta-analysis for exploring the diverse
causes and effects of stress in teachers. Canadian journal of education. Hämtad
08.03.2021,

från:

https://www.jstor.org/stable/4126479?casa_token=hr1IDbfe61EAAAAA%3AG7dW
gpUVZy5mDtqJZoxMOtvMiGunJC_rKG-pIjUhHtnCM2gc5_JDvHtPWAQnyBxVFtRtu4qgHYnYCHYQEGhYONvsJJmAEcHUqarenRIk_ExtI2P
0Ik&seq=4#metadata_info_tab_contents
Månsson, E. & Persson, A. (2004). I R. Gustafsson & I. Lundberg. Arbetsliv och hälsa
2004. Stockholm: Arbetslivsinstitutet.

100

Jasmin Wicklén och Milja Ångerman
Mäkelä, A. (2007). Mitä rehtorit todella tekevät? Etnografinen tapaustutkimus
johtamisesta ja rehtorin tehtävistäperuskoulussa. Jyväskylän yliopisto: Jyväskylä
Studies in Education, Psychology and Social Research. 316.
Newell, S. (2002). Creating the healthy organization. Well-being, diversity & ethics
at work. London: Cengage Learning EMEA.
Nias, J. (1999). Teachers’ moral purposes. I R. Vandenberghe & A. M. Huberman.
(Red) Understanding and preventing teacher burnout: a sourcebook of international
research and practice. Cambridge University Press
Olsson, H. & Sörensen, S. (2007). Forskningsprocessen - Kvalitativa och kvantitativa
perspektiv. Stockholm: Liber.
Opetusalan Ammattijrjestö OAJ. (2018). Opetusalan työolobarometri. Hämtad
05.01.2020,

från:

https://www.oaj.fi/ajankohtaista/julkaisut/2018/opetusalan-

tyoolobarometri/
Pennanen, A. (2006). Peruskoulun johtaminen. Modernista kohti transmodernistista
johtamista. Oulu: Oulun yliopisto. Väitöskirja.
Pyhältö, Pietarinen & Salmela-Aro, (2011). Teaching-working-environment fit as a
framework for burnout experienced by Finnish teachers. Teaching and Teacher
Education, 27/7.

Hämtad november 2019, från: https://www-sciencedirect-

com.ezproxy.vasa.abo.fi/science/article/pii/S0742051X11000643
Rajala, R. (2001). Stressinhallinta opettajien kertomuksissa. Onnistunut ja
epäonnistunut stressinhal- linta kouluyhteisössä. Lapin yliopiston kasvatustieteellisiä
julkaisuja 1. Rovaniemi: Lapin yliopisto- paino.
Regionförvaltningsverket.

(2017).

Hämtad

22.11.2019,

från

http://www.avi.fi/sv/web/avi/asiantuntijaohjaus
Ryen, A. (2004). Kvalitativ intervju - från vetenskap till fältstudie. Malmö: Liber AB.

101

Jasmin Wicklén och Milja Ångerman
Saloviita, T. & Pakarinen, E. (2021). Teacher burnout explained: Teacher-, student-,
and organisation-level variables. Teaching and Teacher Education. University of
Jyväskylä. Hämtad 19.02.2021, från: file:///Users/miljaangerman/Downloads/1-s2.0S0742051X20314128-main.pdf
Sandén, T. (2007). Lust att leda i lust och leda. Om rektorers arbete under en tid av
förändring. Åbo: Åbo Akademis förlag.
Skakon, J., Nielsen, K., Borg, V., & Guzman, J. (2010). Are leaders’well-being,
behaviours and style associated with the affective well-being of their employees? A
systematic review of three decades of research. Work & Stress, 24, 107–139.

Slotte, M. (2017). Utbrända lärare ryter till. Svenska Yle. Hämtad 05.01.2020, från:
https://svenska.yle.fi/artikel/2017/09/03/utbranda-larare-ryter-till

Social- och hälsovårdsministeriet. (2003). Arbetarskyddslag. Hämtad 22.01.2021,
från: https://www.finlex.fi/sv/laki/ajantasa/2002/200207381
SPT. (2019). FSL oroar sig för lärarna – allt fler drabbas av utbrändhet.
Hufvudstadbladet. Hämtad 05.01.2020, från: https://www.hbl.fi/artikel/fsl-oroar-sigfor-lararna-allt-fler-drabbas-av-utbrandhet/
Starrin, B. & Renck, B. (1996). Den kvalitativa intervjun. I P-G. Svensson & B.
Starrin. (Red.), Kvalitativa studier i teori och praktik, (s. 52–78). Lund:
Studentlitteratur.
Stogdill, R, M. (1974). Handbook of leadership: A survey of theory and research.
University of Michigan: Free press.
Sundström, E. & Ahlström, B. (2014). Rektorer i korsleden - rektorers upplevelser av
stöd, krav och eget beslutsutrumme. M. Törnsén & H. Ärlestig (Red.), Ledarskap i
centrum (s. 145–162) Malmö: Gleerups utbildning AB.
Suonsivu, K. (2011). Työhyvinvointi osana henkilöstöjohtamista. Kuopio: Unipress.

102

Jasmin Wicklén och Milja Ångerman
Their, S. (1994). Pedagoginen johtaminen. Mariehamn: Mermerus.
Theorell, T. (Red.), (2012). Psykosocial miljö och stress. Lund: Studentlitteratur.
Tikkanen, T. (2018). Monen opettajan mieli kipuilee, mutta uskaltaako siitä kertoa
muille. Opettaja. Hämtad 05.01.2020, från: https://www.opettaja.fi/tyossa/monenopettajan-mieli-kipuilee-mutta-uskaltaako-siita-kertoa-muille/
Tikkanen, T. (2018). Opetusalan työolobarometri 2017: Työn ilo hupenee. Opettaja.
Hämtad 05.01.2020, från: https://www.opettaja.fi/tyossa/opetusalan-tyoolobarometri2017-tyon-ilo-hupenee/
Tjroa, A. (2012). Från nyfikenhet till systematisk kunskap - kvalitativ forskning i
praktiken. Lund: Studentlitteratur.
Toivanen, T. (2014). Hyvin tehthy. Avaimia työnhyvinvointiin. Keuruu: Tekijät ja
Aikamedia Oy.
Uljens, M. (Red.), (2015). Pedagogiskt ledarskap. Teori, forskning och skolutveckling.
Vasa: Fakulteten för pedagogik och välfärdsstudier, författarna.
Uljens, M. (2018). Non- affirmative education theory as A foundation for curriculum
research. Curriculum studies in foreign countries, 13, s. 89–98.
Undervisnings- och kulturministeriet. (2020). Finlands utbildningssystem. Hämtad
16.12.2020, från: https://minedu.fi/sv/utbildningssystemet#L%C3%A4roplikten
Undervisningsministeriet. (1999). Lag om grundläggande utbildning. Hämtad
25.01.2021, från: https://www.finlex.fi/sv/laki/ajantasa/1998/19980628#L8
Viitala, R. (2007). Henkilösöjohtaminen: Strateginen kilpailutekijä. Helsingfors: Edita
Publishing.

103

Jasmin Wicklén och Milja Ångerman
Vuohijoki, T. (2006). Pitää vain selviytyä. Tutkimus rehtorin työstä ja työssä
jaksamisesta sukupuolen ja virka-aseman suhteen tarkasteltuna. Turku: Turun
yliopisto. Väitöskirja.
Weinberg, A & Cooper, C. (2007). Surviving the workplace. A guide to emotional
well-being. London: Thomson Learning.
WHO. (2019). Burn-out an "occupational phenomenon": International Classification
of Diseases. Hämtad 15.01.2021, från: https://www.who.int/news/item/28-05-2019burn-out-an-occupational-phenomenon-international-classification-of-diseases
Yukl, G. (2006). Leadership in Organizations. 6. New Jersey: Prentice Hall.

104

Jasmin Wicklén och Milja Ångerman

Bilagor
Bilaga 1: E-postmeddelande till rektorerna
Hej!
Vi heter Milja Ångerman och Jasmin Wicklén och håller för tillfället på att skriva vår
magistersavhandling i huvudämnet allmän pedagogik. Vår arbetsrubrik är "Rektorns
roll i skolan för lärarvälmåendet - En kvalitativ studie om rektorers syn på deras
inflytande på utbrändhet hos lärare". I vår avhandling vill vi intervjua rektorer för
grundläggande utbildningen, årskurs 7–9, och har därför valt att kontakta er.
Vi önskar att intervjun kunde göras i början av mars. Vecka 10 4–6.3 eller vecka 11
9–12.3. Vi kommer gärna till er skola och gör intervjun i er arbetsmiljö.
Om ni är intresserade vill vi veta senast den 31.1 så att vi kan lägga upp ett
intervjuschema för alla intervjuer. Meddela gärna också vilka datum (och eventuellt
tider) som skulle passa er bäst så ska vi hoppas att vi får ihop pusslat ett bra
intervjuschema.

Med vänliga hälsningar,
Milja Ångerman & Jasmin Wicklén

105

Jasmin Wicklén och Milja Ångerman

Bilaga 2: Samtycke till forskning

Forskare: Milja Ångerman och Jasmin Wicklén
Studie: Rektorns roll i skolan för lärarvälmåendet: En kvalitativ studie om rektorers
syn på deras inflytande på utbrändhet hos lärare.
Universitet och fakultet: Åbo Akademi, Fakulteten för pedagogik och välfärdsstudier
Plats och årtal: Vasa, 2020

Studien Rektorns roll i skolan för lärarvälmåendet: En kvalitativ studie om rektorers
syn på deras inflytande på utbrändhet hos lärare utförs under våren 2020. Syftet med
studien är att undersöka lärares utbrändhet ur ett rektorsperspektiv. Det vill säga (1)
vilka faktorer uppfattar rektorer att leder till utbrändhet och (2) hur rektorer ser på sin
roll att förebygga utbrändhet hos lärare. Halvstrukturerade intervjuer kommer att
användas för att samla in materialet till studien. Intervjuerna kommer att bandas in.

Jag, ____________________________________, intygar att jag mottagit skriftlig
information angående metod och mål för studien. Jag är medveten om att mitt
deltagande i studien är frivilligt och att jag kan när som helst avbryta mitt deltagande.
Härmed samtycker jag till att delta i ovanstående forskning.

_________________________
Underskrift

_________________________
Ort

__________________________
Namnförtydligande

__________________________
Datum

106

Jasmin Wicklén och Milja Ångerman

Bilaga 3: Intervjuguide

Syfte: Syftet med denna avhandling är att undersöka lärares utbrändhet ur ett
rektorsperspektiv
Forskningsfrågor:
1. Vilka faktorer uppfattar rektorer att leder till utbrändhet?
2. Hur ser rektorer på sin roll att förebygga utbrändhet hos lärare?

Inledande frågor:
1. Kan du berätta om dej själv? Namn, ålder?
2. Utbildning?
3. Hur länge har du jobbat som rektor?
4. Varför valde du att bli rektor?

Förklara vad vi menar Utbrändhet

Tema 1 - Vad orsakar lärarens utbrändhet?
Hurudana faktorer kan leda till utbrändhet hos lärare?
Kommer du på flera orsaker?
Kan du tänka dej något annat?
Hur stort problem är detta?
(Vad tänker rektorerna leder till utbrändhet? Rektorernas uppfattning)

107

Jasmin Wicklén och Milja Ångerman

Tema 2 - Rektorns roll att förebygga utbrändhet
Vad kan man göra i skolan för att förebygga utbrändhet?
Vad annat?
Vad blir din roll i den här helheten? Hur påverkar det här dig?
Vad ser du att en rektor som skolledare har för möjlighet att förebygga lärares
utbrändhet?
Vilka verktyg kan du använda?
Andra sätt att påverka?
Hur? På vilka sätt?

Tema 3 – Andra faktorer/ Annat?
Finns det saker du vill göra för att förebygga utbrändhet men inte kan?
Utanför de begränsningar som finns?
Finns det andra saker i/utanför skolan som du tycker kunde ändra som skulle underlätta
förebyggandet av utbrändhet?

Finns det något du vill tillägga eller understryka?

108

Jasmin Wicklén och Milja Ångerman

Figurer
Figur 1:

Ledarskap inom utbildningssektorn som ett flernivåfenomen (Uljens,

2015, s. 290)

Figur 2: Forskningsfråga 1 med huvudkategori, dimensioner och underkategorier.
Figur 3: Forskningsfråga 2 med huvudkategorier och underkategorier.

109

