Maria Sandström

Språkliga utmaningar hos barn i åldrarna 3–4 år
- En enkätstudie om uppfattningar hos lärare inom
småbarnspedagogik i Svenskfinland

Maria Sandström

Avhandling för magisterexamen
småbarnspedagogik

inom

Fakulteten för pedagogik och välfärdsstudier
Åbo Akademi
Vasa 2020
Handledare Siv Björklund

Maria Sandström

Abstrakt
Författare

Årtal

Sandström, Maria

2020

Arbetets titel

Språkliga utmaningar hos barn i åldrarna 3–4 år
En enkätstudie om uppfattningar hos lärare inom småbarnspedagogik i
Svensfinland
Opublicerad avhandling i pedagogik för pedagogie magisterexamen med
barnpedagogisk inriktning

Vasa: Utbildningslinjen för lärare inom småbarnspedagogik,
Fakulteten för pedagogik och välfärdsstudier, Åbo Akademi

Sidantal

86 (106)

Referat

Tidigare forskning visar att cirka 10% av barn har språkliga utmaningar. Språkliga
utmaningar kan uppstå inom alla språkets delområden hos ett barn. En del barn har
utmaningar inom en språklig domän, till exempel form, och en del barn har
utmaningar inom flera domäner i språket. Som vuxen, som lärare spelar man en
stor roll för hur barns språkutveckling framskrider.
Syftet med studien är att ta reda på vilka språkliga utmaningar som identifieras hos
barn i åldrarna 3–4 år samt hur man som lärare inom småbarnspedagogiken i
Svenskfinland beskriver sitt arbete för att stöda de barn som identifierats med
språkliga utmaningar.
Forskningsfrågor:
1. Vilka språkliga utmaningar identifieras hos barn i åldrarna 3–4 år?
2. Hur beskriver lärare inom småbarnspedagogik att barn med språkliga
utmaningar i åldrarna 3–4 år kommunicerar?
3. Hur beskriver lärare inom småbarnspedagogik sitt arbete för att stöda de barn
som har språkliga utmaningar i åldrarna 3–4 år?
Fenomenografi valdes som forskningsansats för analysen av det insamlade
materialet. För att samla in material användes en webbenkät. Enkäten riktade sig
till lärare inom småbarnspedagogik som arbetar med barn i åldrarna 3–4 år. 32
respondenter besvarade enkäten. Resultaten visar att de största utmaningarna
utgörs av flerspråkighet och uttal enligt respondenterna. Resultaten visar även att
bilder och tecken som stöd är två framträdande sätt att hjälpa barn med språkliga
utmaningar. I studien framkommer det att lärare inom småbarnspedagogik
uppfattar att de ger barn stöd i språkutvecklingen i den dagliga verksamheten. De
beskriver att de arbetar i smågrupper och är god språkliga förebilder för barn med
språkliga utmaningar. Barns sätt att kommunicera varierar och det framgår av
studien både att barn kommunicerar bland annat genom tal och med hjälp av tecken
som stöd.
Sökord:

Språkliga utmaningar, språkutveckling, språkmedvetenhet, språkligt medveten,
småbarnspedagogik

Maria Sandström

Innehållsförteckning
Abstrakt
1. Inledning ............................................................................................................................. 1
1.1

Syfte och forskningsfrågor ....................................................................................... 1

1.2 Avhandlingens disposition ............................................................................................. 3
2. Barns tidiga språkutveckling ............................................................................................ 4
2.1 Barns tillägnande av språk ............................................................................................. 4
2.2 Tidig språkutveckling .................................................................................................... 7
2.3 Inlärning av två eller flera språk hos barn.................................................................... 11
3. Språkliga utmaningar ...................................................................................................... 15
3.1 Centrala definitioner .................................................................................................... 15
3.2 Olika former av språkliga utmaningar ......................................................................... 17
3.3 Språkstödjande arbetssätt ............................................................................................. 24
3.4 Trestegsstödet .............................................................................................................. 31
3.5 Material och verktyg för språkstöd .............................................................................. 32
4. Forskningsansats, metod och material ........................................................................... 39
4.1 Forskningsansats .......................................................................................................... 39
4.2 Datainsamlingsmetod ................................................................................................... 40
4.3 Genomförande av undersökningen .............................................................................. 41
4.3.1 Bortfall .................................................................................................................. 43
4.3.2 Beskrivning av undersökningsgruppen ................................................................. 43
4.4 Bearbetning och analys av data .................................................................................... 48
4.5 Reliabilitet och validitet ............................................................................................... 49
4.6 Etiska överväganden .................................................................................................... 51
5. Resultatredovisning ......................................................................................................... 53
5.1 Identifierade språkliga utmaningar i åldrarna 3–4 år ................................................... 53
5.1.1 Förekomst och identifikation av språkliga utmaningar ......................................... 54
5.1.2 Barnets modersmål annat än verksamhetsspråket ................................................. 57
5.1.3 Utmaningar med uttal............................................................................................ 58
5.1.4 Övriga utmaningar i relation till språkutveckling ................................................. 59
5.2 Sätt att kommunicera hos barn med språkliga utmaningar .......................................... 60
5.3 Språkstödjande arbete .................................................................................................. 62
5.3.1 Stöd i daglig verksamhet ....................................................................................... 62
5.3.2 Trestegsstödet ....................................................................................................... 66
5.3.3 Verktyg och material som stödformer................................................................... 68
5.3.4 Fysisk miljö som språkstöd ................................................................................... 72
5.3.5 Upplevda behov för egen utveckling i språkstöd .................................................. 74

Maria Sandström

5.4 Sammanfattning ........................................................................................................... 77
6. Diskussion ......................................................................................................................... 80
6.1 Resultatdiskussion........................................................................................................ 80
6.2 Metoddiskussion .......................................................................................................... 83
6.3 Förslag på vidare forskning.......................................................................................... 85
Referenser ............................................................................................................................. 87
Bilagor
Bilaga 1 – Anhållan om forskningslov
Bilaga 2 – e-postmeddelande till föreståndare
Bilaga 3 – e-postmeddelande till föreståndare, påminnelse
Bilaga 4 – Enkätundersökningens frågor
Bilaga 5 – Följebrev till enkätundersökning
Bilaga 6 – Pratkarta

Maria Sandström

1. Inledning
I det här kapitlet presenterar jag val av forskningsområde, avhandlingens syfte och
forskningsfrågor samt avhandlingens disposition.
Den här avhandlingen handlar om hur lärare inom småbarnspedagogik beskriver sitt
arbete med barn i åldrarna 3–4 år som har språkliga utmaningar. Avhandlingen
behandlar också vilka former av språkliga utmaningar som finns och identifieras ute
på fältet. Studien undersöker hur lärare beskriver sitt arbete och på vilket sätt de stöder
barn med språkliga utmaningar i åldrarna 3–4 år samt vilka språkliga utmaningar som
identifieras hos barn i åldrarna 3–4 år. I studien ingår även flerspråkighet som en
aspekt av språkliga utmaningar, eftersom en del av de barn som lärarna inom
småbarnspedagogiken i min studie möter dagligen kommer från hem där två eller flera
språk talas eller där svenska inte är hemmets språk. Jag har valt att rikta
undersökningen till lärare inom småbarnspedagogik eftersom de har det pedagogiska
ansvaret för barnen i barngruppen. Studien utförs i Svenskfinland och skickas ut till
daghem där jag vet att verksamhetsspråket är svenska.

1.1 Syfte och forskningsfrågor
Syftet med studien är att ta reda på vilka språkliga utmaningar som identifieras hos
barn i åldrarna 3–4 år samt hur man som lärare inom småbarnspedagogiken beskriver
kommunikationssätt hos barnen och det egna arbetet för att stöda de barn som
identifierats med språkliga utmaningar.
Forskningsfrågor:
1. Vilka språkliga utmaningar identifieras hos barn i åldrarna 3–4 år?
2. Hur beskriver lärare inom småbarnspedagogik att barn med språkliga
utmaningar i åldrarna 3–4 år kommunicerar?
3. Hur beskriver lärare inom småbarnspedagogik sitt arbete för att stöda de barn
som har språkliga utmaningar i åldrarna 3–4 år?

1

Maria Sandström

Att studera, forska och lyfta fram språkliga utmaningar hos barn anser jag att är
relevant eftersom min uppfattning är att de är vanligt förekommande. Eftersom jag
träffat många barn med språkliga utmaningar har ett intresse hos mig för barns
språkutveckling växt fram. Utifrån tidigare studier vet man att det förekommer
språkliga utmaningar hos barn inom småbarnspedagogik. Det har ändå gjorts rätt få
studier om språkliga utmaningar där man innefattat också två eller flera språk som en
utmaning i en verksamhetsmiljö där ett språk (i min studie svenska) ska användas för
att främja såväl enspråkiga som flerspråkiga barns språktillägnande.
I dagens IT-samhälle ställs det höga krav på individers språkliga färdigheter. Man
behöver ha goda färdigheter i läsning och skrivning och det ställer höga krav med
tanke på att tala snabbt och hörbart. Dessutom ska man helst prata grammatiskt korrekt
och ha ett brett ordförråd. Det här innebär att de som inte har ett välfungerande språk
och som inte klarar av att utan problem kommunicera med andra ohjälpligt blir ställda
utanför vårt samhälle. (Nettelbladt & Ors, 2011, s. 115).
Studien är till för att ta reda på vilka språkliga utmaningar det finns hos barn i åldrarna
3–4 år samt att ta reda på hur man som lärare inom småbarnspedagogiken beaktar
dessa barn samt hur man arbetar för att stöda barnen. Genom studien hoppas jag få
fram olika metoder som används ute på fältet och sprida de goda metoder som finns.
Bruce (2015, s. 76–77) menar att det är upp till de vuxna i barnets omgivning att skapa
tillräckligt goda möjligheter för språklig stimulans av bra kvalité medan barnet är som
mest öppet för att ta in ny kunskap.
Marttinen, Ahonen, Aro & Siiskonen (2004, s. 19) menar att ett verktyg för att kunna
förstå, tänka och lära sig något nytt är just språket. Man bör följa upp barnets språk
regelbundet då barnet börjar besöka rådgivningen. Genom tidiga ingrepp (senast vid 4
års åldern) kan man förhindra fortsatta svårigheter i barnets språkutveckling. De
påpekar också att ibland upptäcks problemen först i skolan, tyvärr.
Utmaningen med att upptäcka språkliga utmaningar hos barn i åldrarna 3–4 år är att
det kan vara svårt att avgöra vad som kanske bara är en mognadsfråga och vad som
faktiskt är en språklig utmaning hos barnet. Orsaken till att jag ändå väljer att
undersöka barn i åldrarna 3–4 år är för att jag är intresserad av att se hur tidigt man
2

Maria Sandström

kan identifiera språkliga utmaningar, eftersom det enligt forskning är bättre för barnet
att man upptäcker dess språkliga utmaningar i tidig ålder. Enligt Nettelbadt och
Salameh (2007, s. 13) är det just vid 3–4 års åldern som barn bör diagnostiseras för till
exempel språkstörning.

1.2 Avhandlingens disposition
Den här avhandlingen innehåller sex kapitel. I kapitel två och tre presenterar och
diskuterar jag tidigare forskning som är relevant för att kunna tolka mina resultat i
ljuset av tidigare studier. I kapitel tre diskuteras och definieras begreppet språkliga
utmaningar och jag presenterar även vilka resultat tidigare studier har lyft fram som
centrala arbetssätt bland lärare att stöda barn med språkliga utmaningar.
Kapitel fyra handlar om forskningsansats och metod. I kapitlet redogör jag för studiens
forskningsansats, datainsamlingsmetod, genomförande, undersökningsgrupp, analys
och bearbetning av insamlade data, validitet och reliabilitet samt etiska överväganden.
I kapitel fem redogör jag för studiens resultat som samlats in genom en enkätundersökning och i kapitel 6 sex diskuteras resultat och metod samt ges förslag på vidare
forskning inom området.

3

Maria Sandström

2. Barns tidiga språkutveckling
I det här kapitlet presenterar jag tidigare forskning kring barns tidiga språkutveckling.
Kapitlet inleds med en redogörelse för hur barn tillägnar sig språk, sedan följer en
redogörelse för barns tidiga språkutveckling och kapitlet avslutas med ett avsnitt om
hur inlärningen av två eller flera språk hos barn ser ut. Flerspråkighet tas upp på grund
av att forskningen är utförd i Svenskfinland, vilket innebär att respondenterna arbetar
i en flerspråkig kontext. I de flesta tidigare studier om språkliga utmaningar som jag
refererar till i min undersökning tas inte flerspråkighet med som en aspekt gällande
barns språkutveckling men eftersom studien är utförd i Svenskfinland där både det
svenska och finska språket är mycket närvarande i både småbarnspedagogik och skola
tas det i den här studien med som en aspekt. Hellgren, Silverström, Lepola, Forsman
och Slotte (2019) konstaterar att år 2019 var det cirka hälften av alla elever som går i
årskurs 1–6 som ”använder ett annat språk än svenska med familjen”. På basis av
denna studie kan man anta att andelen barn som ”använder ett annat språk än svenska
med familjen” är ungefär lika stor inom småbarnspedagogiken som bland eleverna i
årskurs 1–6.

2.1 Barns tillägnande av språk
Det krävs hårt arbete när man ska lära sig ett eller flera språk. Att förstå och kunna
göra sig förstådd är det centrala i barns språkutveckling. Barns språkutveckling är helt
beroende av att vuxna i hens omgivning ger möjligheter till att höra och använda alla
sina språk i olika sammanhang med olika samtalspartners. (Björk-Willén, 2018, s. 7).
I Grunderna för planen för småbarnspedagogik (Utbildningsstyrelsen, 2018) framgår
det att för människans funktionsförmåga, välbefinnande och identitet har förmågorna
att kunna uttrycka sig, förstå andra och kommunicera en stor betydelse.
Behavioristiskt perspektiv på tillägnande av språk
Behaviorister, till exempel Ivan Pavlov och B. F. Skinner, menar att genom imitation
och social förstärkning lär sig barn språk. Precis som inlärning av allt annat sker också
språkinlärningen. Det som har stor betydelse för barns språkutveckling, enligt
behavioristerna, är de gensvar som ges på barns försök till att kommunicera. Inom
4

Maria Sandström

behavioristisk teori menar man att språkutveckling i huvudsak sker på två sätt. Det ena
sättet är att barnet först lär sig ordet och sedan vad ordet betyder, ett exempel på det
här är när barn jollrar och leker med ljud och upprepar ljudkedjor (till exempel mama). Vuxna reagerar på ljudkedjan när man känner igen ett ord, vilket är en positiv
reaktion och barnet får beröm för att hen lärt sig ett ord. Det andra sättet är att barn lär
sig ord genom att de hör ett ord och ser ett föremål och kopplar ihop dessa med
varandra. För det behavioristiska synsättet är språklig stimulans mycket viktigt. Som
pedagog, vuxen, behöver man ge tydlig respons på barns försök till kommunikation
och vara noga med att benämna olika händelser barnet är med om samt föremål i
omgivningen. (Svensson, 2014, s. 23–25).
Bruce, Ivarsson, Svensson och Sventelius (2016, s. 58) nämner att barn lär sig genom
att iaktta och utifrån det fånga det centrala, alltså urskilja det viktiga från det mindre
viktiga, som att urskilja en figur från en bakgrund. Rygvold (2010, s. 192) tar upp att
från barns sida är språkutvecklingen både en kreativ och aktiv process. Barn lär sig
inte ett språk genom att enbart höra det eller att uppmanas till att upprepa.
Sociokognitivt perspektiv på tillägnande av språk
Jerome Bruner är företrädare för sociokognitiv teori. Bruner studerar hur människan
lär sig av varandra. En tyngdpunkt i sociokognitiv teori är den sociala miljöns
betydelse för barns utveckling. Det är viktigt att barn får stöd och hjälp av vuxna så att
de kan klara av problemlösningar och aktiviteter som ligger på högre nivåer än den
nivå som barnet befinner sig på. Det gäller att barn tidigt i livet får mängder av tillfällen
att kommunicera för att de ska kunna lära sig hur man använder ord. Bruner (1975,
refererad till i Svensson 2014, s. 40) betonar sociala interaktioners betydelser mer än
vad han betonar kognitiva förutsättningars betydelse när det kommer till inlärning och
språk. Bruner anser att det viktigaste kulturella redskapet i den kognitiva utvecklingen
hos barn är språket. Språkinlärning beror inte enbart på hur barn lär sig utan
språkinlärning är även ett resultat av interaktionerna i den sociala miljön (Bruner &
Haste, 1990, refererad till i Svensson, 2014, s. 40). Relationen mellan interkulturell
och språklig utveckling är central. Bruner menar att det finns fyra kognitiva
förutsättningar för barns tillägnande av språk. (1) Beredskap att söka efter medel och
mål, (2) handlingsbenägenhet, (3) systematiserande och (4) abstraktionsförmåga.
5

Maria Sandström

Dessa förutsättningar framkallar inte språket, men de är nödvändiga för att tillägna sig
språk. (Svensson, 2014, s. 39–41).
Både Rygvold (2010, s. 192) och Strömqvist (2007, s. 57) menar att barn lär sig språk
genom att det språk de hör i omgivningen använder de och utifrån sina egna sociala
och kognitiva förutsättningar anpassar de språket. Barn utformar även egna modeller
för språkliga yttranden och ändrar dem vartefter.
Sociokulturellt perspektiv på tillägnande av språk
Lev S. Vygotskij är en företrädare för sociokulturell teori. Sociokulturell teori handlar
om att den mänskliga utvecklingen och sociala, historiska samt kulturella sammanhang
har ett nära samband med varandra. I sociokulturell teori menar man också att språkutveckling är beroende av både biologiska och sociala faktorer. Man måste därför se på
språkutvecklingen från flera olika perspektiv: ur utvecklings-, kulturellt-, socialt-,
historiskt- och individperspektiv. Språket speglar kulturen eftersom språket är beroende av den kultur som barnet lever i. Vygotskij ansåg att språket har två funktioner.
Den ena funktionen är att samordna människors verksamhet socialt och den andra
funktionen är att språk är för tänkande ett redskap. Vygotskij menade att personligheten är ett resultat som formas av social interaktion. Erfarenheterna som barn får
under det första levnadsåret är viktiga och speciellt för språkutvecklingen, enligt
Vygotskij. Människor behöver spegla sig i andra människor för att utvecklas socialt,
kognitivt och språkligt. Först utvecklas och fungerar barns språk i sociala sammanhang
och sedan blir språket en del av deras egenskaper samt funktioner. (Svensson, 2014,
s. 32–33).
Inlärning leder till utveckling och Vygotskij betonar den sociala samvarons betydelse
när det gäller inlärning. Enligt Vygotskij är det när individen ”tillägnar sig redskapen
för att kunna kommunicera” entydigt som det leder till språklig och kognitiv
förändring hos individen. Detta sker genom samspel med andra individer som redan
behärskar språket och kan visa barnet hur man lär sig behärska språket och förmedlar
sina kunskaper till barnet med lyhördhet. (Svensson, 2014, s. 35).

6

Maria Sandström

Socialt samspel för med sig att barn vill prata, vill kommunicera, lära sig använda
språk, producera tal och lära sig språkregler (Svensson, 2014, s. 40). Barns största
drivkraft när det kommer till språkutveckling är en önskan om delaktighet och
gemenskap. Det vill säga barns vilja att uttrycka sig, att dela med sig av upplevelser
och erfarenheter samt ta del av andras upplevelser och erfarenheter. Oavsett hur ett
barns språkutveckling tar form och ser ut så finns denna önskan hos barnet. (Bruce
m.fl. 2016, s. 52).
Strömqvist (2007, s. 57) menar att genom samspel med omgivningen lär sig barn språk,
detta gäller för talat språk, teckenspråk samt skriftspråk. Strömqvist (2007, s. 57) tar
också upp att barns språkutveckling grundar sig både i ett sociokulturellt och kognitivt
sammanhang. Rygvold (2010, s. 192) menar att barns tillägnande av språk sker i en
kombination av inlärning och mognad. Strömqvist (2007, s. 57) påpekar att barns
språkinlärning även påverkas av hur den sociala omgivningen rättar sig efter barnet.
En anpassning som vuxna i barns omgivning gör är att de utvecklar barns yttranden
vilket innebär att barnet får en modell på hur meningar kan byggas (Strömqvist, 2007,
s. 67). I nästa avsnitt, 2.2, presenterar och diskuterar jag mer kring relationen mellan
den sociala omgivningens anpassningar och barns språkutveckling.
Den här studien följer ett sociokulturellt perspektiv på lärande. Studiens resultat
kommer att delvis analyseras utifrån det sociokulturella perspektivet.

2.2 Tidig språkutveckling
Det här avsnittet presenterar barns tidiga språkutveckling från deras första
levnadsmånader upp till fem års ålder. Rygvold (2010, s. 192) nämner den förspråkliga
fasen. Med den förspråkliga fasen menas den första perioden i språkutvecklingen,
alltså innan barnet börjar prata och använda sig av språket. Barn kommunicerar redan
från födseln med sina vårdnadshavare genom ögonkontakt, genom att visa intresse för
ansikten och röster och med hjälp av ljud, (Rygvold 2010, s. 192; Håkansson 2018, s.
19). Bjar (2007, s. 115) lyfter fram blickkontakten som den viktigaste kontakten under
den första tiden. Barnet och den vuxne ser varandra i ögonen och den vuxne ler och
pratar lugnt med en mjuk röst till barnet.

7

Maria Sandström

Redan efter några månader producerar spädbarn ljud som en del i kommunikationen
med andra. Jollerljuden innehåller mycket g- och ä-ljud och produceras omedvetet.
När barnet är runt tre till fyra månader gammalt blir hen mer och mer uppmärksam på
sin ljudproduktion. (Rygvold, 2010, s. 192).
Enligt Rygvold (2010, s. 192), von Tetzchner (2016, s. 401) och Bjar (2007, s. 117)
börjar barnet mer aktivt efter några månader pröva på olika språkljud, alltså joller. Bjar
(2007, s. 117) och von Tetzchner (2016, s. 401) menar att till en början består jollret
av konsonant-vokal-stavelser, som till exempel dadada. Efter ett tag blir jollret mer
varierande och med fler konsonanter i samma ljudsekvens.
Flera forskare, som till exempel Rygvold (2010, s. 193), von Tetzchner (2016, s. 389),
Strömqvist (2007, s. 60), Bjar (2007, s. 117) och Svensson (2014, s. 67), nämner att
barn yttrar sina första ord kring ett års åldern, ungefär någon gång i åldrarna mellan 8–
14 månader. von Tetzchner (2016, s. 389) menar att tidpunkten för när ett barn börjar
tala är väldigt individuellt, en del barn börjar prata före de fyller ett år och en del barn
kan vara närmare två år innan de säger sina första ord och deras språkutveckling får
fart. Barns första ord är namn på personer, händelser och saker som finns i den närmsta
omgivningen (Rygvold, 2010, s. 193). I Grunderna för planen för småbarnspedagogik
(Utbildningsstyrelsen, 2018) nämns det att barn ska få tillsammans med vuxna lära sig
olika begrepp samt namn på olika händelser och föremål. Gällande tvåspråkiga barn
yttrar de sina första ord vid ungefär samma ålder som barn med ett språk (von
Tetzchner, 2016, s. 433).
Ettordssatser och ettordsyttranden är benämningar för barns första ord eftersom
yttrandet i sig utgör en fullständig språklig handling som skiljer sig ifrån vad vuxna
sätter för betydelse i ordet. Kring ett års åldern behärskar barn de mest grundläggande
kommunikationsfärdigheterna, vilket innebär att barnen använder sig av rösten,
kroppen och gester när de kommunicerar. (Rygvold, 2010, s. 193–194)
Både Rygvold (2010, s. 194) och Strömqvist (2007, s. 66) tar upp att tvåordssatser
innebär att barnet börjar kombinera ord i ett yttrande. Tvåordssatser börjar barn
använda sig av under sitt andra levnadsår och då omfattas barnets ordförråd av ungefär
ett femtiotal ord. Strömqvist (2007, s. 57) nämner att när barn är kring två år kommer
8

Maria Sandström

de in i en ordförrådsspurt. Ordförrådsspurten är individuell och en del barn kommer in
i den tidigare och andra senare. Under ordförrådsspurten utvecklas också böjningsmorfologi samt grammatik. Barnets språkutveckling påverkas här och får sin prägel
från den språkliga omgivning barnet befinner sig i. Utbildningsstyrelsen (2018) påpekar att barns förmåga att benämna och strukturera formuleringar ska stödjas utifrån
barnets ålder.
När barnet är två och ett halvt år till tre år är det närmiljön som blir utforskad och
barnet ställer många frågor och prövar sina färdigheter. När barnet är i den här åldern
och det här stadiet av språkutvecklingen så ökas ordförrådet i snabb takt och barns
yttranden blir både mer komplexa och längre. (Rygvold, 2010, s. 194).
Strömqvist (2007, s. 69) påpekar att de allra flesta barn har vid treårsålder utvecklat
ett grundläggande ordförråd samt grundläggande grammatik. Barn vid tre års ålder
intresserar sig mer och mer för samtal (Svensson, 2014, s. 69) och även grundläggande
samtalsfärdigheter är utvecklade (Strömqvist, 2007). Grundläggande samtalsfärdigheter innebär bland annat att barnet kan inleda ett samtal, återkoppla, kommentera,
uppmana, följa uppmaningar, svara på samt ställa frågor (Strömqvist, 2007, s. 69) och
att barn gärna samtalar och berättar (Svensson, 2014, s. 81). Barn frågar, lyssnar och
repeterar men har ännu svårigheter gällande att ta andras perspektiv och utgår därför
alltid ifrån sig själva och de egna upplevelserna. Svensson (2014) ger som exempel att
i leken börjar barn mer och mer samtala med de andra barnen men påpekar att
förmågan att kunna anpassa sitt språk efter den hen pratar med så den tilltalade förstår
är inte ännu fullt utvecklad.
När barn når fyra till fem års ålder bemästrar de, i det stora hela, uttalen i
vardagsspråket (Rygvold, 2010, s. 195; Petersson, 2003, s. 165–166). Även Bruce
m.fl. (2016, s. 64) och Svensson (2014, s. 82) nämner att när barn fyller fyra år
förväntar man sig att de ska ha bemästrat språkljuden och ha ett tal som är begripligt
för andra, men Svensson (2014) tillägger även att en del språkljud kan ännu vara svåra
att uttala för barnet. Det finns alltså de fonem och ljudkombinationer som helt enkelt
är svårare än andra att lära sig (Petersson, 2003, s. 165–166). K-ljud, ng-ljug och gljud kan ännu vara problematiska men i den här åldern räknar man att barnet behärskar
att uttala de flesta språkljuden samt använda dem (Rygvold, 2010, s. 195). Tungspets9

Maria Sandström

r, sje-ljud och s-ljud är också ljud som ännu kan vara problematiska och är mer vanliga
än de tidigare nämnda, dock behöver dessa ljud inte bli några speciellt avvikande
språkljud (Rygvold, 2010, s. 195).
von Tetzchner (2016, s. 389) nämner att när barn är kring fem år gamla kan de behärska
vanliga satstyper i språket samt vanliga ordböjningar. Till följd av detta framhålls
barnets första fem levnadsår mest när det gäller utvecklingen av språket.
Tidsangivelser gällande språkutveckling ska inte ses som någon norm utan mer som
riktlinjer för när man som vuxen behöver börja bli uppmärksam på vissa faser av
barnets språkutveckling. (Rygvold, 2010, s. 198).
Man kan göra en kartläggning av barns språkutveckling för att ta reda på var i språkutvecklingen barn befinner sig. Rygvold (2010, s. 199–200, s. 208) påpekar att en
kartläggning av barnets språkutveckling görs för att man ska få en förståelse för vad
det är som kännetecknar barnets språkliga utmaningar, utmaningarnas omfattning samt
hur dessa påverkar kommunikationen. Målet med kartläggningen är alltså att man ska
få en så exakt uppfattning som möjligt om barnets språkliga utmaningar. Meningen
med kartläggningen är inte att barnet ska få en etikett. När man kartlägger ett barns
språk är det väsentligt att observera barnet i olika situationer eftersom språkbruk och
språk varierar från situation till situation.
Olika test är ett bra verktyg för kartläggningen av språket men det räcker inte med att
bara göra ett test (Rygvold, 2010, s. 208). Test behöver kompletteras med observationer. Ett test är tillräckligt när det gäller språkets form och innehåll men när det gäller
användningen av språket behöver barnet observeras i språkliga samspel med vuxna
och barn. Bruce m.fl. (2016, s. 66) anser att när man gör en bedömning av ett barn bör
utgångspunkten alltid vara att ”utveckla pedagogiska arbetssätt” för att stödja samt
utmana barnet och hens språkutveckling. Att göra en bedömning får aldrig vara en
slentrianmässig åtgärd eller ett självändamål.

10

Maria Sandström

2.3 Inlärning av två eller flera språk hos barn
Håkansson (2019, s. 16) definierar tvåspråkighet som barn som använder flera språk
än ett. Vidare nämner Håkansson (2019, s. 16) att man ofta gör en skillnad på
tvåspråkighet och flerspråkighet, där tvåspråkighet innebär att man använder två språk
och flerspråkighet betyder att man använder sig av fler än två språk. Håkansson (2019,
s. 16) påpekar dock att det finns flera olika sätt att definiera tvåspråkighet och
flerspråkighet på och att det inte finns någon rätt definition då forskare inte kan enas
om en definition eftersom man tänker olika kring kriterierna för att vara
tvåspråkig/flerspråkig.
Fredriksson och Taube (2007, s. 153) menar att enspråkighet länge har setts som en
norm, men skriver att man kan ställa sig frågan om flerspråkighet inte lika ofta är
verklighet. Vidare nämner Fredriksson och Taube (2007, s. 153) att många barn växer
upp i en omgivning där flera språk pratas. Majoriteten av barn är tvåspråkiga även om
det tidigare ansetts att tvåspråkighet hos barn skulle vara ett speciellt sätt att förvärva
språk på (Crystal, 2004). Crystal (2004) framhåller att de medfödda mekanismerna
som används när ett barn lär sig sitt första språk även används när barnet ska förvärva
sig ett nästa språk. Tvåspråkiga barn yttrar sina första ord vid ungefär samma ålder
som barn med ett språk (von Tetzchner, 2016, s. 433).
Finland har två officiella språk: finska och svenska. Det innebär gällande utbildningen
att föräldrarna kan välja om barnet ska gå på ett svenskspråkigt eller finskspråkigt
daghem (förskola och skola). I det finska samhället är finskan mer framträdande vilket
har lett till att många föräldrar vill stöda svenskan. Från myndigheternas sida gällande
hur man som förälder ska tänka när man ska välja vilket språk ens barns
småbarnspedagogik/förskola/skola ska vara på har det kommit olika signaler. Det har
både hävdats att man ska välja det språk som är svagast och det som är starkast. Man
ska välja det språk barnet är svagare i för att barnet ska kunna bibehålla och utveckla
det. Valet av det starkare språket motiveras ofta med att man då kan förutsäga en mer
sannolik framgång i studierna för barnet. I Finland har man överlag en positiv attityd
till tvåspråkighet och det finns flera möjligheter till att båda språken stimuleras. Sedan
1980-talet har det funnits språkbadsverksamhet i Finland. (Håkansson, 2019, s. 30).

11

Maria Sandström

von Tetzchner (2016, s. 433) noterar att barn som är tvåspråkiga måste tillägna sig ett
förråd av ordformer, som är större än vad de barn med ett språk behöver, för att kunna
behärska de båda språken på samma nivå som enspråkiga barn behärskar på sitt språk.
Hos en del tvåspråkiga barn kan respektive språks ordförråd till att börja med bestå av
färre ord än vad ordförrådet hos ett jämnårigt enspråkigt barn gör.
von Tetzchner (2016, s. 433) menar att den största utmaningen gällande inlärning av
två språk och språkblandning är ord som har exakt samma form men olika betydelse i
de två språken. Ett exempel på ett ord som har samma form men olika betydelser i två
språk är ordet rar som finns i både det norska och svenska språket.
När barn möter ett nytt språk kan en tyst period uppstå, vilket innebär att barnet inte
har någon verbal kommunikation med omgivningen (Salameh, Nettelbladt, Zetterholm
& Andersson, 2019, s. 40; Morgan, Tvingstedt & Salameh, 2019, s. 302). Barnet
fokuserar på att lyssna och förstå, den tysta perioden innebär dock inte att barnet inte
säger någonting alls (Salameh, Nettelbladt, Zetterholm & Andersson, 2019, s. 40).
Barnet kan söka kontakt genom att be om hjälp genom att visa och peka vad den
behöver hjälp med (Morgan, Tvingstedt & Salameh, 2019, s. 302). Det är också vanligt
att barn söker kontakt för kommunikation genom att locka vuxna och barn till skratt
(Morgan, Tvingstedt & Salameh, 2019, s. 302). Barn har olika strategier för att
införliva och ta till sig ett språk, och under den här perioden är det viktigt att man tar
till vara på strategierna och bemöter dem på ett språkutvecklande sätt (Morgan,
Tvingstedt & Salameh, 2019, s. 302). von Tetzchner (2016, s. 433) påpekar att som
tvåspråkig måste barnet lära sig vilka ord som är motsvarande i de olika språken.
Saunders (1998) anser att fram till att barnet är i två års åldern har hen en gemensam
uppsättning av ord i båda språken, men enligt von Tetzchner (2016, s. 433) finns det
studier som visar att de flesta tvåspråkiga barnen redan tidigt under sitt andra levnadsår
använder ord som betyder samma i de två olika språken.
Språk påverkar varandra (von Tetzchner, 2016; Svensson,2014). von Tetzchner (2016,
s. 433) påstår att de barn som växer upp med två språk måste lära sig två olika
ljudsystem, samla på sig ord till två ordförråd, lära sig två grammatiksystem samt
komma underfund med när de respektive språken ska användas. Barn som lär sig ett
12

Maria Sandström

andraspråk går igenom fyra faser enligt Blum-Kulka och Gorbatt (2014, refererad till
i Björk-Willén, 2019, s. 34). De fyra faserna är: (1) omedveten användning av språket
man kan, (2) period med tystnad och icke-kommunikation, (3) ickeverbal
kommunikation i samspel med enstaka yttranden på nya språket och (4) ökad förmåga
i det nyförvärvade språket. I fas 3 föredrar barnet att kommunicera med vuxna och
sedan i fas 4 ökar samspel och kommunikation tillsammans med andra barn. Man kan
konstatera att precis som för barn som lär sig ett språk går språkutvecklingen hos
flerspråkiga barn i vågor. Utvecklingen sker alltså inte rätlinjigt (Björk-Willén, 2019,
s. 35).
Blum-Kulka och Gorbatt (2014, refererad till i Björk-Willén, 2019, s. 34) framhåller
att eftersom barnen går igenom fyra olika faser innebär det att personalen inom
småbarnspedagogik behöver variera sitt sätt för olika barn för att stöda dem i
andraspråksinlärningen. Under de perioder då barnet är tyst och kommunicerar med
gester och kroppsspråk är det extra viktigt att personalen inom småbarnspedagogiken
är lyhörd för de olika kommunikationssätten hos barnet.
”Vi utgår från att flerspråkighet är en tillgång för både individen och för samhället”
(Mahroo Khoustravi, citerad av Edwards, 2019, s. 21). Om barnet är över 3 år när hen
möter ett nytt språk räknas det som ett andraspråk. Åldern har betydelse när det gäller
att lära sig ett andraspråk, äldre barn, som har större kognitiv och språklig mognad lär
sig ett andraspråk snabbare än ett yngre barn, speciellt när det handlar om ordförråd,
syntax och morfologi. Trots det så vill föräldrar ofta att deras småbarn ska lära sig ett
andra språk så fort som möjligt, vilket också pedagoger och skolpolitiker understöder.
(Salameh, Nettelbladt, Zetterholm & Andersson, 2019, s. 61).
Det finns stora skillnader mellan de flerspråkiga barnen, en del barn blandar språken i
sin språkanvändning medan andra barn aldrig blandar språken. I en del fall där barnet
blandar språken kan orsaken vara att föräldrarna också blandar språken och
uppmuntrar barnet till att blanda för att skillnaden inte ska bli så tydlig i barnets
språkliga miljö. (von Tetzchner, 2016, s. 434).
Många barn växer upp med två språk i hemmet och till följd av det får barnet två språk
som förstaspråk. Ett barn som har två språk som förstaspråk utvecklar de båda språken
13

Maria Sandström

på ungefär samma sätt som ett barn med ett språk som förstaspråk, men barn med två
språk som förstaspråk behöver lära sig kodväxla. (Håkansson, 2019, s. 140–141).
Att ord och fraser från olika språk finns inom samma yttrande är vanligt
förekommande hos barn som är flerspråkiga (Salameh, Nettelbladt, Zetterholm &
Andersson, 2019, s. 64). Användningen av två, eller flera, språk samtidigt brukar
benämnas kodväxling. Kodväxling innebär att man växlar mellan språken och
använder flera språk inom samma samtal. Kodväxling ses som tecken på skicklig
språklig kompetens och det innebär att man har förmågan att använda alla sina resurser
vad gäller språk. Kodväxling innebär att man på ett regelbundet och systematiskt sätt
växlar mellan språken. Det vanligaste mönstret, både hos barn och vuxna, är att enstaka
ord förs in från ett annat språk. (Håkansson, 2019, s. 112–113; Salameh, Nettelbladt,
Zetterholm & Andersson, 2019, s. 64–66).
En allmän bild av barn i Sverige som har ett annat modersmål i hemmet än inom
småbarnspedagogiken är att hemma pratar barnet modersmål och svenska utanför
hemmet. Man har länge haft den visionen att ”språket ska vara ett levande inslag i
hemmet”, men så är det inte riktigt. Det har visat sig att man anpassar sitt språk efter
person mer än vad man gör till olika domäner. (Håkansson, 2019, s. 74–75). För
tvåspråkiga barns språkutveckling inom respektive språk är exponeringen av språket
och språkets status viktiga faktorer (Salameh & Nettelbladt, 2019, s. 39). En annan
viktig faktor för att barnet ska utveckla fler än ett språk är att barnet känner ett reellt
behov av båda språken, motivation är a och o för lärande (Salameh & Nettelbladt,
2019, s. 40; Ladberg 2000, refererad till i Lindö, 2009, s. 75).
Det är berikande för både barns sociala och kognitiva utveckling att lära och leka på
olika språk. Genom flera språk får barn flera perspektiv som öppnar för nya insikter
gällande språklig medvetenhet och hur språkets form och innehåll överensstämmer.
(Bruce m.fl., 2016, s. 50, 51). Tang och Adams (2010, refererad till i Morgan,
Tvingstedt & Salameh, 2019, s. 303–304) konstaterar utifrån sin studie att leken
erbjuder flera möjligheter för barn att få vänner, passa in, utveckla sitt självförtroende
och behålla vänner. När barn deltar i lek leder det till att självförtroendet ökar gällande
att prata det nya språket vilket i sin tur leder till att barns kommunikativa färdigheter
utvecklas.
14

Maria Sandström

3. Språkliga utmaningar
Det här kapitlet handlar om språkliga utmaningar. Kapitlet inleds med centrala
definitioner och en redogörelse för centrala begrepp som används i kapitlet. Sedan
följer ett avsnitt om hur man definierar språkliga utmaningar och sedan ett avsnitt där
jag redogör för, utifrån tidigare forskning, olika former av språkliga utmaningar samt
hur man som pedagog bör arbeta med barn som har språkliga utmaningar. I lärarnas
beskrivningar av åtgärder för att stöda barn med språkliga utmaningar lyfter de främst
fram olika arbetssätt, material och verktyg.

3.1 Centrala definitioner
I det här avsnittet kommer det först presenteras olika definitioner på vad olika forskare
anser att en språklig utmaning innebär. Sedan följer en redogörelse för begreppet
språkliga utmaningar som valts att användas för den här avhandlingen och därefter
följer några övriga centrala begrepp för avhandlingen.
von Tetzchner (2016, s. 431) påpekar att variationen i språk-och talutveckling är stor,
för en del barn blir utmaningarna så stora att man kan karakterisera dem som
språksvårigheter. Om det inte är tydligt vad det är som orsakar problemen och andra
områden utvecklas normalt brukar man prata om specifika svårigheter. Tomblin (2009,
s. 418) konstaterar att språksvårigheter är när det blir en skillnad mellan barnets nivå
av språkanvändningen och de språkfärdigheter som barnet förväntas kunna vid en viss
ålder.
Utmaningar med tal och språk innebär, enligt Rygvold (2010, s. 188) och Nettelbladt
och Salameh (2007, s. 15), att vissa faktorer i talet eller språket är så avvikande att
omgivningen reagerar på dem och så att avvikelserna bidrar till att kommunikationen
försvåras. Vidare nämner Nettelbladt och Salameh (2007, s. 15) att en språklig
bedömning vanligtvis görs när barnet är i tre till fyra årsålder, och vid den här
bedömningen kan barnet sedan få diagnosen språkstörning.
En del barn kan mer eller mindre ha utmaningar med språkets alla aspekter. Dessa
utmaningar kallas ofta för försenad språkutveckling eller utvecklingsmässiga språk15

Maria Sandström

svårigheter (von Tetzchner, 2016, s. 431). Att ha språksvårigheter innebär inte endast
att man har utmaningar av fonetisk eller språklig karaktär, Rygvold (2010, s. 188)
menar att det också kan innebära utmaningar som rör intensitet, röstkvalitet eller
tonhöjd eller utmaningar med rytmen i talet.
Språkliga utmaningar som samlingsbegrepp
Rygvold (2010, s. 186) tar upp språk- och talsvårigheter som är ett samlingsbegrepp
som omfattar stammande treåringar, fyraåringar som ännu använder sig av
tvåordsyttranden, femåringar som ”har dålig språkförståelse”, åttaåringar som uttalar
en del språkljud fel och individer som är psykiskt utvecklingsstörda som knappt har
ett talat språk. I den här avhandlingen har jag valt att använda mig av begreppet
språkliga utmaningar.
Språkliga utmaningar är alltså ett samlingsbegrepp som valts att användas för den här
avhandlingen med tanke på att det finns otroligt många olika språkliga utmaningar av
olika karaktär. I begreppet språkliga utmaningar inryms det som Rygvold (2010)
inrymmer i begreppet språk- och talsvårigheter men också allt från begrepp som
språkstörning till språkliga svårigheter till uttalssvårigheter till stamning till
flerspråkighet till olika diagnoser och allt som ryms där emellan. I texten som följer
kan begreppet språkliga utmaningar användas istället för de begrepp som författare
valt men i vissa fall kommer också andra begrepp användas då det inte passar att byta
ut ett specifikt begrepp till ett samlingsbegrepp. Istället för begreppen språklig
sårbarhet (Bruce, Ivarsson, Svensson & Sventelius 2016), språksvårigheter (Rygvold,
2010; von Tetzchner, 2016; Tomblin, 2009; Petersson, 2003; Bruce m.fl. 2016) och
språkstörning (Nettelbladt & Salameh, 2007; Bruce m.fl., 2016; Petersson, 2003;
Nettelbladt & Salameh, 2014a; Nettelbladt & Salameh 2014b; Kohnert, 2007;
Salameh, 2003; Håkansson & Hansson, 2007; Nettelbladt, 2007a; Nettelbladt 2007b)
kommer begreppet språkliga utmaningar att användas. I de fall där författarna använt
begreppet språkstörning med syftning på diagnosen språkstörning kommer begreppet
språkstörning att användas. Inte heller andra diagnosbenämningar kommer att ersättas
med begreppet språkliga utmaningar i avhandlingen. Flerspråkighet är en annan typ av
språklig utmaning som inte hör under samma paraply som de utmaningar som nämns

16

Maria Sandström

ovan. Eftersom flerspråkighet uppfattas som en central utmaning av mina respondenter
har den även en central del i avhandlingen.
Begreppet språkliga utmaningar har valts eftersom jag ser på dem som just utmaningar.
Barn har utmaningar med språket framför sig som kommer hjälpa dem utvecklas. Att
benämna något som sårbarhet, svårighet eller störning (utöver vid diagnoser) upplever
jag har en negativ ton medan utmaningar kännetecknar något man kan besegra, komma
över och utveckla.
Språkmedvetenhet och språklig medvetenhet
Att vara språkmedveten innebär att man har kunskap om språk, medveten uppfattning
om språk och en lyhördhet för språkbruk, språkinlärning och språkundervisning
(Association

for

Language

Awareness,

refererad

till

i

Sopanen,

2019).

Språkmedvetenhet som begrepp inrymmer mer än bara medvetenhet gällande språkets
strukturer. Språkmedvetenhet är alltså ett brett begrepp till skillnad från begreppet
språklig medvetenhet som vanligtvis används i de fall då man syftar på en snävare
betydelse av medvetenhet inom ett specifikt område inom språket. Begreppet
språkmedvetenhet innefattar även medvetenhet om flera språk. (Sopanen, 2019).
Språklig medvetenhet innebär att barnet medvetet och självständigt funderar över
språket. Barnet funderar inte enbart över innebörden i yttranden utan också över
struktur och form. Ett barn som är språkligt medveten noterar hur någonting sägs eller
skrivs. Barnet kan skifta fokus mellan språkets innehåll och form samt jämföra dessa.
(Svensson, 2014, s. 87).
Begreppen språkmedvetenhet och språklig medvetenhet är centrala för den här
avhandlingen då pedagogens språkmedvetenhet och språklig medvetenhet är viktiga
för barns språkutveckling.

3.2 Olika former av språkliga utmaningar
Det finns cirka 65 000 personer i Finland som har någon form av språkliga utmaningar
(papunet.fi, 2020). I olika internationella undersökningar framgår det att 5–8 procent
17

Maria Sandström

av barn inom småbarnspedagogik har någon form av språkliga utmaningar, för Sverige
skulle det innebära att ungefär 30 000–50 000 barn har någon form av språkliga
utmaningar (A-focus, 2016).
Tomblin, Records, Buckwalter, Zhang, Smith och O´Brien (1997) utförde en studie i
vilken det framgår att cirka 7,74 % av barn inom småbarnspedagogik har någon form
av språkliga utmaningar. I en studie av Norbury m.fl. (2016) framgår det att upp till
10% bland barn inom småbarnspedagogik kan ha någon form av språkliga utmaningar.
Språkliga utmaningar kan finnas inom olika delar av språket. Det kan vara utmaningar
med fonologi, pragmatik, morfologi, syntax, grammatik, motorik, förseningar,
flerspråkighet, med flera. Det finns alltså inte bara en form av språkliga utmaningar,
utmaningar kan gälla inom många olika områden. En del har utmaningar inom endast
ett område och en del kan ha utmaningar inom flera områden. (Rygvold, 2010, s. 204;
Petersson, 2003, s. 166).
Rygvold (2010, s. 204) tar upp att barn med språkliga utmaningar kommer att ha, i
jämförelse med jämnåriga barn, ett annorlunda språkligt system. De språkliga
utmaningarna kan, som tidigare nämnts, påverka en eller flera aspekter av språket –
innehåll, form och/eller användning.
Kommunikationen kan beröras av något så enkelt som en teknisk svårighet men som
ändå är så pass omfattande att kommunikationen påverkas negativt (Rygvold, 2010, s.
196, 198). Rygvold (2010) nämner även att när det kommer till de vanligaste
utmaningarna gällande språkljud beror de sällan på enbart anatomiska faktorer, som
tungans storlek eller tandställning, utan även motoriska svårigheter kan ligga som
grund för utmaningarna.
Bruce m.fl. (2016, s. 68) menar att biologiska, miljömässiga och sociala faktorer
påverkar, i en del fall påverkar dessa på ett kompenserande och positivt sätt och i andra
fall på komplicerande och negativa sätt.
Widaeus (2019) skriver att ”munmotorik är förmågan att röra på munnens olika delar”.
Förmågan styrs av känsel, rörlighet och styrka hos musklerna runt och i munnen.
18

Maria Sandström

Svårigheter med munmotoriken kan påverka talet. När vi pratar ”sker en snabb
finmotorisk samordnad rörelse hos läppar, tunga, käke, gom, stämband och
andningsorgan och rörelserna måste ske i rätt tid och på rätt plats, så att alla ljuden i
orden kommer med och hamnar i rätt ordning och talet blir möjligt att förstå för
omgivningen”. Diagnoser som dyspraxi och dysartri är motoriska talsvårigheter, men
man kan även ha artikulatoriska svårigheter som innebär att man har svårigheter med
att forma och uttala vissa språkljud, till exempel s och r.
Dyspraxi innebär att förmågan att samordna rörelser är försämrad, gällande
munmotoriken innebär det att man till exempel har svårt att utföra precisa och snabba
rörelser som krävs för tal. Det handlar alltså om brister gällande planering och
programmering av rörelser, munnens muskler i sig är alltså inte påverkade.
(Specialpedagogiska skolmyndigheten, 2018e).
Specialpedagogiska skolmyndigheten (2018f) skriver att hörselnedsättning innebär att
ljud uppfattas svagare, vilket även kan innebära att en del språkljud kan bli påverkade
och därmed påverkas hjärnans förmåga att analysera och tolka en ljudbild. Eftersom
uppfattningen av vissa språkljud påverkas och försvagas vid en hörselnedsättning kan
det leda till att hanteringen av språkets ljudsystem gällande det talade språket också
påverkas.
Rygvold (2010, s. 218–221) menar att stamning är något som normalt börjar i
småbarnsåldern. Genom att man som pedagog, vuxen, skapar en så avslappnad
samtalssituation som möjligt och där man som pedagog visar sitt intresse för att
kommunicera med barnet kan stamningen påverkas på positivt sätt. Små barn drar ofta
ut på vissa ljud, upprepar ord eller pausar i sitt tal utan att det behöver röra sig om
stamning, det är normalt att när barn utvecklar sitt språk så hakar eller stakar en del
ljud, ord och talflytet. Det kan också vara tecken på en begynnande stamning. När ett
barn börjar stamma ska man direkt kontakta en logoped eller annan specialist, man ska
inte vänta och se om stamningen går över av sig själv. (Rygvold, 2010, s. 218–221).
von Tetzchner (2016, s. 432) hänvisar till Lenneberg (1967) som nämner att den
språkliga miljön som barnet befinner sig spelar en stor roll när det kommer till
språkutvecklingen (se även Rygvold, 2010, s. 196). Den språkliga miljön påverkar
19

Maria Sandström

främst språkinnehåll och ordförråd, menar Lenneberg (1967). Rygvold (2010, s. 196)
nämner att det inte enbart handlar om att olika ljud är svåra att uttala utan att det också
handlar om hur barnet och de omkring barnet reagerar på detta. Lenneberg (1967)
påpekar att för att språkutvecklingen ska bli mycket försenad eller för att barnet inte
alls ska börja tala krävs extrema omständigheter.
Nettelbladt och Salameh (2003, s. 23) menar att språkliga utmaningar som rör
fonologin är den vanligaste typen av utmaningar. Rygvold (2010, s. 196) hänvisar till
Fey (1992) som menar att när det gäller språkljud, alltså fonetiken, behöver de hanteras
på två olika plan – både uttalsmässigt och meningsskiljande (jfr. Bruce m.fl., 2016, s.
71). Vidare så menar Rygvold (2010, s. 196) och Nettelbladt (2007a, s. 96) att barn
med utmaningar gällande språkljud har svårt med att använda språkljud för att göra
skillnader i betydelser samt utmaningar med att producera språkljud. Omfattningen av
utmaningen kan variera från svårigheter med några speciella ljud till ett fullständigt
avvikande språkljudssystem.
Utmaningar gällande språkljud kan delas in i två kategorier: fonetiska och fonologiska
utmaningar (Rygvold, 2010, s. 196–197). Fonetiska utmaningar handlar om
svårigheter med artikulation vilket betyder att barnet har utmaningar med att uttala
korrekt. Fonologiska utmaningar innebär att barnet har svårigheter med att organisera
och strukturera språkljudssystemet. Barnet kan alltså uttala ljuden enskilt men uttalar
dem på olika sätt i ord. Nettelbladt och Salameh (2014b, s. 405) påpekar att trots att
barnet självt uttalar ord fel kan hen påpeka när hen hör ljudfel och uttalsfel hos andra.
Rudberg (1982, s. 11, 30) och Løge (1995) nämner båda att det är vanligt
förekommande hos barn att det är utmanande att uttala eller skilja på s-, sje- och tjeljud samt k- och g-ljud. Vidare nämner Rudberg (1982) att det är även vanligt med
utmaningar gällande skiljandet mellan t och d samt y och u, och i vissa fall kan dessa
språkljud ersätta varandra eller helt saknas. En del barn byter ut ett språkljud mot ett
annat och ett vanligt förekommande exempel är att språkljudet r byts ut mot någon av
språkljuden j eller l. Även Nettelbladt, Samuelsson, Sahlén och Hansson (2008, s. 140)
nämner att ett språkljud kan bytas mot ett annat språkljud om ett barn har utmaningar
med att uttala det, de nämner att s-, sch och tj-ljud ofta byts ut till språkljudet t och att
g-, k- och ng-ljudet ofta byts mot språkljuden t, d eller n.
20

Maria Sandström

Det är med hjälp av språklig uttrycksförmåga som barn kan hantera olika situationer
och händelser samt kommunicera med andra och skaffa sig information, vilket påpekas
i Grunderna för planen för småbarnspedagogik (Utbildningsstyrelsen, 2018). Rygvold
(2010, s. 196) nämner att utmaningar gällande språkljud påverkar olika barn på olika
sätt. Barn reagerar olika på kommunikationssvårigheter, en del barn drar sig undan,
andra blir frustrerade när de inte blir förstådda och sen finns det barn som det inte tycks
spela någon roll för.
Barn med språkliga utmaningar har ofta utmaningar med att förstå, lära sig och
använda ord. Eftersom den lexikala förmågan är en central del i den språkliga
förmågan kommer brister i den att påverka på ett negativt sätt inom andra områden i
språket. Speciellt den morfologiska utvecklingen påverkas av brister i den lexikala
förmågan. (Nettelbladt & Salameh, 2007, s. 232).
Rygvold (2010, s. 204) tar upp utmaningar gällande morfologi som innebär att barnet
har svårigheter med att analysera ord i dess mindre enheter samt ordens böjningsformer. Vidare nämner Rygvold (2010, s. 204) syntaktiska utmaningar som innebär att
barnet använder sig av ofullständiga satser eller ovanligt korta satser samt att barnet
kan ha utmaningar med att uppfatta och förstå innebörden i längre och mer komplexa
meningar.
Både Rygvold (2010, s. 204) och Bruce m.fl. (2016, s. 72) tar upp semantiska
utmaningar som innebär att barnet har svårt att förstå ord och begrepp och även svårt
med användningen av ord och begrepp på ett relevant sätt. Rapin och Allen (1983,
refererade till i Nettelbladt och Salameh, 2014b, s. 396) tar upp typiska drag hos barn
som har en semantisk-pragmatisk störning. Några typiska drag är att språket ofta inte
är kommunikativt, barnet har påtagliga utmaningar med att delta i samtal, utmaningar
med att förstå samhängande tal och ordagrant upprepande av vad som sagts till dem.
Pragmatiska utmaningar innebär att barnet har utmaningar med igenkänning och
användning av språkliga fel (Rygvold, 2010, s. 205; Nettelbladt & Salameh, 2007, s.
20). Enligt Nettelbladt och Salameh (2007, s. 21) kan pragmatiska utmaningar vara
svåra att upptäcka eftersom de sällan visar sig vid kartläggning och språktest utan
21

Maria Sandström

kanske bara visar sig i vissa situationer, till exempel när det gäller att förstå
sammanhängande prat i samlingen. Nettelbladt och Salameh (2014a, s. 331) påpekar
att pragmatiska utmaningar märks först när barnet går in i samtal med andra
människor. Håkansson och Hansson (2007, s. 189) tar upp att utmaningar med att
förstå språket ofta innebär att det finns en gravare språkstörning hos barnet.
Vidare menar Håkansson och Hansson (2007, s. 171, 173) att utmaningar med att bilda
grammatiska meningar kan vara ett centralt symptom på språklig utmaning. Utmaningar med grammatiken visar sig oftast i utelämningar och ersättningar inom de olika
domänerna: ordet, satsen, frasen och texten. Bruce m.fl. (2016, s. 73) nämner att grammatiska utmaningar innebär att orden kommer i oordning och är oböjda.
De språkliga utmaningarna hos barn kan ändra karaktär allteftersom på grund av att
språket utvecklas. Barns språkförmåga är inte statiskt när det gäller språkliga
utmaningar, utan precis som för barn som inte har någon språklig utmaning utvecklas
också språket hos barn med språkliga utmaningar. (Nettelbladt & Salameh, 2007, s.
26).
Rygvold (2010, 205–206) nämner även att barn som har språkliga utmaningar också
kan försenas i den kognitiva, emotionella och sociala utvecklingen, vilket kan innebära
att de får svårt att kommunicera i lek och svårt med socialt samspel både med vuxna
och jämnåriga. Dessa barn kan beskrivas som omogna, rastlösa, beroende av sina
föräldrar, aggressiva och utåtagerande. Grunden till barnets beteende i liknande fall
kan alltså bero på barnets språkfärdigheter även om problemet uppstår till exempel i
leken med jämnåriga.
Rygvold (2010, s. 186, 197) menar att det mest typiska är att föräldrar och personal på
daghem börjar notera och oroa sig över språket när barnet närmar sig fyra till fem års
ålder. Bruce m.fl. (2016, s. 63) nämner att många pedagoger i Sverige brukar satsa på
två omfattande screeningar gällande språkutvecklingen. Den första screeningen brukar
utföras när barnen är cirka två och ett halvt till tre år och den andra när barnet är kring
fyraårsåldern, men redan långt innan dessa screeningar har man undersökt barnets
förutsättningar för språkutvecklingen. Man har redan undersökt barnets ögonkontakt,

22

Maria Sandström

samspel, svarsleende samt förmåga till att rikta uppmärksamheten mot något
gemensamt.
När föräldrar och personal börjar notera och/eller oroa sig för ett barns språk, menar
Rygvold (2010, s. 186) att en vanlig beskrivning av problemen kan vara att barnet
pratar mycket lite men förstår allt som sägs. Detta kan stämma överens med barnets
språkkunskap och språknivå, men det behöver inte göra det. Ett barns språkförståelse
och utmaningar med att förstå språket visar sig inte helt tydligt och kan därför vara
sämre än vad vuxna tror. Detta kan bero på bland annat att barnet är bra på att tolka
olika tecken och gester i olika kommunikationssituationer och på att vuxna för det
mesta är goda samtalspartners, vilket innebär att den vuxne tolkar vad hen tror att
barnet menar samt förstår.
Empiriska studier har visat att andraspråksinlärning är komplext. Tidigare har man
trott att vid inlärning av ett andra språk räcker det att jämföra det med det första språket
och endast lära ut det som är olika mellan de två språken. Studier har visat att det krävs
mer än så för att lära sig ett andraspråk: ålder, miljö och motivation. För att som lärare
bättre kunna stöda språkinlärningsprocessen är det bra att ha kunskap om de
variationsmöjligheter som finns i språk och om vanligt förekommande fenomen.
(Håkansson, 2019, s. 99–100)
Gällande flerspråkiga barn så har Björk-Willén (2006) gjort en studie som påvisar
barns kreativitet och pragmatiska skicklighet vid kommunikation även då det än idag
finns en enspråkig norm som råder inom småbarnspedagogiken. Bruce m.fl. (2016, s.
51) menar att man skulle kunna se det som så att när det gäller kommunikationsproblem är det ”pedagogernas felaktiga förväntningar” som är en riskfaktor för det och
inte barnets flerspråkighet och flerkulturalitet i sig. Bruce m.fl. (2016, s. 51) hänvisar
till Krohnert (2007) och Salameh (2003) som båda nämner att det är viktigt att komma
ihåg att språkliga utmaningar drabbar inte bara ett av barnets språk, utan det drabbar
alla språk som barnet har (se även Salameh, 2019, s.74).

23

Maria Sandström

3.3 Språkstödjande arbetssätt
I Grunderna för planen för småbarnspedagogik (Utbildningsstyrelsen, 2018)
understryks det att ett av småbarnspedagogikens uppdrag är att stödja barns utveckling
av både språkliga kunskaper och färdigheter. Vidare nämns det att en av
utgångspunkterna i Grunderna för planen för småbarnspedagogik (Utbildningsstyrelsen, 2018) är att man för varje barn ska beakta de språkliga aspekterna i
småbarnspedagogikens verksamhet. Direkt när ett behov av stöd identifieras ska stöd
ordnas för barnet på ett ändamålsenligt sätt. Stödet ska ordnas utifrån styrkor hos
barnet och behovet av stöd.
Enligt Social- och hälsovårdsministeriet (2005) kontrollerar man språket i samband
med att barnet besöker barnrådgivningen. Det man kontrollerar på barnrådgivning är
om barnet är på den språknivå som förväntas enligt åldern, till exempel när barnet är
två år kontrollerar man om hen använder sig av tvåordssatser, kan följa enkla
instruktioner, förstår förbud och kan benämna bekanta föremål på bild. När barnet är
tre år kontrollerar man på barnrådgivningen om hen använder sig av treordssatser och
om hen kan använda sig av korrekta pluralformer och när barnet är fyra år ligger fokus
på om hen använder tre- till fyraordssatser och om talet är lättförståeligt. Det är först
när barnet är fem år som man på rådgivningar i Finland använder ett standardiserat test
för att testa barnets språk.
Rygvold (2010, s. 215) och Petersson (2003, s. 174) nämner att samarbetet mellan alla
personer i barnets omgivning är avgörande när det gäller språkutvecklingen, det är
viktigt att alla är delaktiga i vad barnet behöver lära sig (se även Utbildningsstyrelsen,
2018, s. 54). Rygvold (2010, s. 215, 211) menar att föräldrar och personal måste
tillsammans hitta strategier för att hålla varandra orienterade och det är viktigt att alla
vuxna ställer lika krav på barnet. Petersson (2003, 173) påpekar även att det är viktigt
att det finns en trygghet och tillit mellan vuxna och barnet så att barnet vågar och
känner att hen vill kommunicera med den vuxne och så småningom med andra också.
Åtgärderna som man sätter in för barn med språkliga utmaningar bör ha sin
utgångspunkt i barnets ålder och barnets kunskap. Man behöver också reflektera över
vad som kan vara de bakomliggande orsakerna till de språkliga utmaningarna samt
24

Maria Sandström

reflektera över hur barnet reagerar på sina språkliga utmaningar. Om barnet har flera
språkliga utmaningar kan det vara svårt att veta var man ska börja, men det man
behöver tänka på är vilken språklig utmaning som ger barnet störst glädje att behärska
samt vilka som är enklast att stöda under träning. (Rygvold, 2010, s. 200, 202).
Strömqvist (2007, s. 67) menar att man som vuxen ofta reagerar på barns yttranden
genom att man utvecklar dem, till exempel om ett barn säger ”där bok” så svarar man
som vuxen ”ja där är boken”. Genom detta får barnet en modell för hur hen själv kan
utveckla sin yttranden.
I Grunderna för planen för småbarnspedagogik (Utbildningsstyrelsen, 2018) påpekar
man att i flerspråkiga miljöer ska man uppmuntra barnen att kommunicera med
varandra. Tvåspråkiga barn behöver få stöd i båda språken och man ska uppmuntra till
användning av båda, då de är av stor betydelse både för identitets- och språkutvecklingen. När det gäller barn som är flerspråkiga eller barn vars modersmål är ett
främmande språk är det av stor vikt att de får stöd i att utveckla sina språkkunskaper
samt kulturella och språkliga identiteter.
När det gäller barns språkliga utmaningar finns det en tumregel man kan följa som von
Tetzchner (2016, s. 211) tar upp. Tumregeln är att ”ju yngre barnet är, desto mindre
behöver man påpeka eller prata om” den språkliga utmaningen. Det är viktigare att
man stärker det fungerande språket och själv utgör en god språklig modell samt skapar
situationer där man ger barnet möjlighet att utveckla sitt språk. Därför är det viktigt att
pedagogerna är språkligt medvetna. Rygvold (2010, s. 200) nämner att det finns
indirekta åtgärder när man arbetar med barns språkutveckling. En indirekt åtgärd är att
man ger barnet goda förebilder när det gäller språket och att man som vuxen inte
påpekar alla fel barnet uttalar utan istället upprepar man ordet korrekt samt drar ner på
kraven om att alla ljud måste uttalas korrekt.
Att ha ett barn, vars uttal man inte förstår, att upprepa sig allt för många gånger är
enligt Bruce m.fl. (2016, s. 25) och Rygvold (2010, s. 200) ingen vidare bra idé och
man bör vara återhållsam med det. Man kan gå till sig själv och fundera över hur man
själv reagerar när någon ställer frågan ”va?” till en alltför många gånger och till sist
ger man kanske upp och väljer att inte säga något överhuvudtaget (Bruce m.fl., 2016).
25

Maria Sandström

Även att hela tiden bli ifylld när man talar eller att någon för ens talan kan vara mycket
irriterande för barnet, menar von Tetzchner (2016, s. 220). Bruce m.fl. (2016, s. 25,
67) och von Tetzchner (2016, s. 200) menar att det påverkar barnets självkänsla samt
självuppfattningen negativt om någon hela tiden ber hen upprepa sig, talar för barnet
eller fyller i barnets prat.
Ett barn som har fått uppleva att andra inte förstår vad hen säger, försöker förmedla,
bör enligt Bruce m.fl. (2016, s. 67–68), få komma till någon som kan lyfta bort känslan
av misslyckande. Vem den här personen än är, det kan vara vem som helst (en
speciallärare, en logoped, eller annan), så måste hen ha en djup kunskap samt
medvetenhet om språkutveckling och även om språkliga utmaningar. Alla vuxna som
finns i barnets omgivning behöver dessutom få handledning i hur de kan vara goda
samtalspartners till barnets utforskande gällande kommunikation och språk.
Som vuxen behöver man vara uppmärksam på att man inte visar för barnet sin oro över
hens sätt att prata (von Tetzchner, 2016, s. 220). Förstärkning är en viktig process inom
språkinlärning, förstärkning handlar inte endast om beröm. Rygvold (2010, s. 210–
211) menar att förstärkning innebär det som von Tetzchner (2016, s. 220) nämner – att
man visar barnet att man lyssnar på barnet samt är intresserad av vad hen har att säga.
von Tetzchner (2016, s. 220) påpekar också vikten av att man skapar en avslappnad
samtalssituation eftersom det har positiva effekter på barns språkutveckling. Det är
också viktigt att man gör det barnet har bett en om att göra även om språket kanske
inte varit fullständigt och korrekt – på detta sätt kan man ge en positiv känsla hos
barnet gällande språk då man visar på förståelse (Rygvold, 2010, s. 210–211).
Rygvold (2010, s. 200) anser att målet när man arbetar med barn som har utmaningar
med språkljud är att barnets kommunikation och tal ska bli så tydligt som möjligt för
att undvika negativa konsekvenser gällande samspel och kommunikation med andra.
Bruce m.fl. (2016, s. 25, 67) nämner att som vuxen behöver man försöka tolka och
förstå vad barnet säger utifrån situation och sammanhang samt genom det man vet om
barnet och hens intressen och vardag.
Genom att stimulera språkliga strukturer så kan strukturerna sedan kopplas till ett
innehåll samt en betydelse och genom det kan de språkliga strukturerna bli konkreta,
26

Maria Sandström

möjliga att manipulera samt möjliga att jämföras. Rygvold (2010, s. 203) anser att det
är en viktig del av språkutvecklingen, speciellt för de barn som har fonologiska
utmaningar, att lära sig minimala par, vilket innebär ord där det endast är ett fonem
som skiljer ordens betydelse åt (se även Bruce m.fl., 2016, s. 88). Bruce m.fl. (2016,
s. 23) påpekar att för att ett barn ska kunna bemästra samt utveckla språket måste
språkets alla olika delar synliggöras, för annars blir det svårt att veta var man ska börja.
Innan arbetet med språket kan börja måste man identifiera språket för att sedan, enligt
Rygvold (2010, s. 200) kunna medvetandegöra och träna språkljudsproduktionen i
vardagliga situationer, till exempel i samlingen.
Som ett steg i arbetet med språkljudsutvecklingen, menar Rygvold (2010, s. 200–201)
att man kan tillsammans med barnen gå igenom hur det ser ut i munnen och i halsen.
Man tittar på läpparna, tungan och tänderna, pratar om att blåsa, suga och tugga. Med
hjälp av tungan kan man ta reda på hur det ser ut inuti munnen. Med hjälp av speglar
kan man sedan titta och fundera på hur munnen formas när olika ljud produceras.
Stendahl (1980, refererad till Rygvold, 2010, s. 201) menar att med hjälp av lekar som
rör sugande, blåsande eller tuggande kan barnen lära sig använda hela talapparaten.
Petersson (2003, s. 173–174) menar att barnet behöver få stöd till att kunna själv, till
att veta och känna att hen kan själv oavsett vad det handlar om. Både Petersson (2003,
s. 173–174) och Rygvold (2010, s. 210–211) menar att barn behöver få använda sitt
språk och vidareutveckla det. Man behöver prata med barnet om vad man gör så att
barnet får en förståelse för varför vi har ett språk och få förankring i olika begrepp och
ord. Rygvold (2010, s. 212) nämner att ju yngre barnet är desto viktigare är det att man
pratar om vardagliga saker som olika objekt och aktiviteter. Det är en viktig faktor för
barns språkutveckling att man som vuxen samtalar med barnen, både om sådant som
sker här och nu och som finns runtomkring oss och om saker längre fram och vad som
hänt eller ska hända (Liberg, 2017, s. 80–81). Att prata om vad vi gör, ser, hör och
känner hjälper barnet att koppla ihop språkliga uttryck till händelser, saker och intryck
(Rygvold, 2010, s. 212). Bjar (2007, s. 114–115) nämner att när vuxna samtalar med
barn, talar de ofta om sådant som finns i barnets vardag och dagsrutiner, som till
exempel mat, leksaker, kläder, kroppen och familjen.

27

Maria Sandström

Motivation är en viktig del i språkinlärningen (Rygvold, 2010, s. 210–211). ”Att hitta
aktiviteter som tilltalar barnet kan alltså vara ett stort steg mot språktillägnandet”
(Ladberg, 2000, refererad till i Lindö, 2009, s. 75). Man lär sig ett språk genom att man
använder det och genom att man förstår vad man har för nytta av det. Man kan stärka
barnets motivation genom att man visar för barnet hur bra och enkelt saker kan fungera
med hjälp av det verbala språket. Man kan också stärka motivationen för inlärning
genom att utgå från och använda sig av barnets intressen. (Rygvold, 2010, s. 210–211).
Bruce m.fl. (2016, s. 88) tar upp visuella och auditiva faktorer som är viktiga att tänka
på när det handlar om att skapa lärmiljöer med god språklig stimulans som stöder barn
med språkliga utmaningar. I fråga om det visuella stödet innebär det att man kan
behöva plocka ner saker från väggarna, plocka undan grejer från golvet och se till att
det är ordning på hyllorna så att ögonen får möjlighet att vila lite. Även Petersson
(2003, s. 173–174) tar upp att det är viktigt att skapa så goda möjligheter till att lyssna
så bra som möjligt. Bruce m.fl. (2016, s. 88) och Petersson (2003, s. 173–174) menar
att auditivt stöd i miljöerna kan ges genom att man avlägsnar ljud som är påfrestande,
till exempel buller, samt dämpar onödigt starka röster. Även genom att tänka på
betoningar, röstläge, volym och tempo när man pratar kan man stöda det auditiva.
Trots att den fysiska miljön behöver vara lugn behöver man som pedagog även skapa
stimulerande miljöer där det finns möjligheter för experiment, erfarenheter och
upplevelser.
Genom att leka olika lekar i vilka man får uppleva saker med de olika sinnena; syn,
känsel, hörsel, lukt, muskel- och balanssinne, kan man stimulera barn till mer
nyanserat språk om man utbyter sina erfarenheter och upplevelser. (Lindö, 2009. S.
120).
Barns språkutveckling behöver få stöd av en mångsidig språkmiljö, det påpekas i
Grunderna för planen för småbarnspedagogik (Utbildningsstyrelsen, 2018). Språklig
stimulans är inte någon stillasittande och passiv aktivitet utan tvärtom, handlar den om
ömsesidighet och samspel (Rygvold, 2010, s. 212). Bruce m.fl. (2016, s. 88–89)
nämner att språkstimulering måste upprepas, det räcker inte med någon gång nu och
då, utan det måste upprepas och återkomma regelbundet. Viktigt är också att man
arbetar språkstimulerande utifrån barnets erfarenheter och intressen. Rygvold (2010,
28

Maria Sandström

s. 210–211) nämner även att perception, motorik, uppmärksamhet och minne är alla
grundläggande faktorer för den språkliga stimulansen.
Björk-Willén (refererad till i Edwards, 2019, s. 21) påpekar att flerspråkiga barn i
Sverige behöver få stimulans till att använda det svenska språket på en nivå som är
ovanför vardagssamtalet så att de får ett tillräckligt språk för att senare klara av
skolundervisningen.
I Grunderna för planen för småbarnspedagogik (Utbildningsstyrelsen, 2018)
poängteras det att barn kan vara på olika nivåer i språkutvecklingen även om barnen
är i samma ålder. Det är viktigt att man som pedagog ser till att barn med språkliga
utmaningar får möjlighet till att leka och umgås med många olika barn som är i
varierande åldrar och på olika nivåer gällande språkutvecklingen (Bruce, Hansson &
Nettelbladt, 2010). Bruce m.fl. (2016, s. 93) nämner vidare att det är nyttigt att
pedagogen introducerar lekar och spel tillsammans med barnen i gruppen eftersom det
är till stor hjälp för barn som har språkliga utmaningar då de genom detta kan få en
förståelse på förhand som sedan krävs för att hen ska kunna medverka i aktiviteten på
ett självständigt sätt.
Vuxna som befinner sig i barns omgivning behöver, enligt von Tetzchner (2016, s.
220), rikta sin uppmärksamhet mot det egna sättet att kommunicera eftersom man är
en språklig förebild för barn. Man behöver reflektera över vilka betydelser man sätter
in i uttryck och ord, om hur man använder en viss fras eller visst ord, hur man tolkar,
förstår, instruktioner i både tal och text. Detta är viktig kunskap och medvetenhet om
att kunna stimulera och stödja barn i deras språkutveckling, speciellt de barn som är
språkligt sårbara. Genom att vara en god förebild gällande språket som när man
lyssnar, är närvarande och bekräftar kan man hjälpa barnet väldigt mycket. Hur
omgivningen bemöter barnet spelar en väsentlig roll för att barnet ska få känna sig
bekräftat och sett, att hen erkänns för den hen är. (Bruce m.fl., 2016, s. 23, 88, 90).
Som pedagog, vuxen, är man många gånger upptagen med det man vill förmedla så att
själva språket blir osynligt och nästan tas för givet. På grund av detta kan det vara svårt
att bli medveten och höra hur man uttalar olika språkljud, ord och satser samt att
uppfatta hur man formar och färgar sitt tal genom röst och tonläge. För att bli medveten
29

Maria Sandström

om hur man talar kan man ta hjälp av att testa olika dialekter för att komma fram till
och upptäcka hur man själv talar. (Bruce m.fl., 2016, s. 23).
Både von Tetzchner (2016) och Petersson (2003) påpekar att det finns olika faktorer
man verkligen behöver tänka på gällande sin egen kommunikation när man pratar med
ett barn som har språkliga utmaningar. von Tetzchner (2016, s. 220) nämner att man
ska tänka på att prata lugnt, lyssna, ta pauser, undvika att avbryta, titta på den som
pratar samt undvika att använda invecklat språk. Utöver dessa nämner Petersson
(2003, s. 177) att man ska tänka på intonation, styrka och uttryck, att man inte ger för
många instruktioner i gången och att man använder sig av konkreta material så att
barnet förutom att höra också får se och känna. Även Rygvold (2010) tar upp lite tips
att tänka på när man pratar med barn med språkliga utmaningar. Rygvold (2010, s.
210–211) nämner att som vuxen behöver man också ta ögonkontakt med barnet för att
fånga dess uppmärksamhet så att man får ett gemensamt fokus på aktiviteten. Rygvold
(2010, s. 212) påpekar att man kan även behöva använda sig av tecken, kroppsspråk
och gester medvetet för att ge barnet en möjlighet att tolka språkliga uttryck som en
kommunikativ helhet. I Grunderna för planen för småbarnspedagogik (Utbildningsstyrelsen, 2018) nämns det att vid behov ska man med hjälp av tecken, bilder och
föremål stöda barns språkförståelse.
Man behöver skapa goda arbetsrutiner samt vanor där man låter barnet aktivt delta i
det praktiska arbetet. Överraskningar kan vara förvirrande så det är bra om man
förbereder barnet på morgonen om dagens innehåll, ett bra sätt är att man under
morgonsamlingen går igenom schemat så barnet får en överblick av vad som komma
ska. (Petersson, 2003, s. 173–175).
Kulturell identitet och språk hör ihop. Det är viktigt att omgivningen tar hänsyn till
barn som är flerspråkiga och som även har ett behov av alternativ och kompletterande
kommunikation, AKK, till exempel kan det handla om att man som lärare inom
småbarnspedagogik har kunskap om vilket/vilka språk som familjen i fråga använder,
hur de kombineras samt hur familjen kommunicerar. (Specialpedagogiska
skolmyndigheten, 2018c).

30

Maria Sandström

3.4 Trestegsstödet
Trestegsstödet består av tre olika stödnivåer och finns med i Grunderna för
förskoleundervisningens läroplan (Utbildningsstyrelsen, 2014). Stödnivå ett benämns
som allmänpedagogiskt stöd, stödnivå två benämns som intensifierat stöd och stödnivå
tre benämns som särskilt stöd.
Behovet av stöd ska antecknas i barnets plan och ”stödet ska i första hand ges genom
olika flexibla arrangemang i barnets egen daghems- eller familjedagvårdsgrupp”
(Utbildningsstyrelsen, 2018, s. 54).
Officiellt används inte trestegstödet med barn inom småbarnspedagogiken i Finland
utan det används i förskolan, vilket kan konstateras utifrån att trestegsstödet inte finns
med i Grunderna för planen för småbarnspedagogik (Utbildningsstyrelsen, 2018) men
däremot finns med i Grunderna för förskoleundervisningens läroplan (Utbildningsstyrelsen, 2014). Men om man läser beskrivningar över hur arbetet beskrivs gällande
barn i behov av stöd inom småbarnspedagogiken, i den här avhandlingens fall gällande
barn med språkliga utmaningar, kan man se att det till stor del ändå följer
trestegsstödet.
I Grunderna för planen för småbarnspedagogik (Utbildningsstyrelsen, 2018) står det
att i barnets plan för småbarnspedagogik ska man anteckna barnets behov av stöd,
planerade stödåtgärder, hur stödet genomförs och ansvars- samt arbetsfördelningen.
Läraren inom småbarnspedagogik eller specialläraren inom småbarnspedagogik, eller
båda tillsammans, ansvarar för uppgörandet och utvärdering av barnets plan. När
planen görs upp ska både barnet och dess vårdnadshavare få möjlighet att vara
delaktiga. Planen och stödet ska granskas åtminstone en gång per år. Regelbunden
utvärdering av hur stödet inverkar ska utföras och vid behov ändras planen.
I Grunderna för förskoleundervisningen (Utbildningsstyrelsen, 2014) beskrivs de tre
olika stödnivåerna. I stödnivå 1 – allmänt stöd ingår det att barnets svårigheter ska
förebyggas genom till exempel varierande arbetssätt, flexibel gruppindelning,
pedagogiska arbetssätt och genom samarbete mellan personalen. Allmänt stöd innebär
att man sätter in enstaka stödåtgärder med syfte att påverka situationer på ett tidigt
31

Maria Sandström

stadium. Man ger allmänt stöd direkt då behovet av stöd för ett barn uppstår. Det stöd
som ges ska ingå i alla delar av verksamheten och det ska ske genom samarbete mellan
personalen och vårdnadshavarna. Stödet kan ges i form av olika material och redskap
som stöder barnet på ett adekvat sätt och passar verksamheten.
Stödnivå 2 – Intensifierat stöd, som nämns i Grunderna för förskoleundervisningen
(Utbildningsstyrelsen, 2014), ges då stödinsatser som faller under och ges inom det
allmänna stödet inte räcker till och intensifierat stöd ges så länge behovet finns hos
barnet. Vanligt är att barnet behöver flera olika former av stöd. För att intensifierat
stöd ska kunna ges måste en pedagogisk bedömning göras, en pedagogisk bedömning
görs av personalen i samråd med föräldrarna för att identifiera barnets stödbehov och
planera hur stödet ska genomföras. Ifall barnet är i behov av specialundervisning
utreds och fattas beslut om den i det här skedet. Det stöd som ges inom intensifierat
stöd ska finnas antecknat i barnets plan för lärande.
Stödnivå 3 – Särskilt stöd, som nämns i Grunderna för förskoleundervisningen
(Utbildningsstyrelsen, 2014), ges till barn som inte kan i tillräcklig utsträckning uppnå
de mål som finns för växande, lärande och utveckling. Ett barns förutsättningar för att
uppnå målen för växande, lärande och utveckling kan påverkas av en allvarlig sjukdom
eller ett handikapp. Särskilt stöd omfattar specialundervisning och andra stödåtgärder
som barnet har behov av och är berättigad till enligt lagen om grundläggande
utbildning (17 § 1 mom. (642/201)).

3.5 Material och verktyg för språkstöd
Som pedagog behöver man ha fördjupade kunskaper om tal-, språk- och
kommunikationsutveckling hos barn men man behöver också ha kunskaper om hur
man med hjälp av både en språkstimulerande och språkstödjande pedagogik kan stärka
och stöda språkutvecklingen hos alla barn (Bruce m.fl., 2016, s. 22). Rygvold (2010,
s. 215) nämner rollekar, dialoger, dramaövningar samt användningen av handdockor
som exempel på olika ramar som språklig stimulans kan sättas inom. Bruce m.fl.
(2016, s. 22) understryker även vikten av att pedagogen är språkligt medveten. Det är
viktigt att pedagogen är språkligt medveten för att undvika ett för ensidigt fokus på

32

Maria Sandström

individers språkliga utmaningar och istället kunna sätta fokus på pedagogiska frågor
som lärmiljöer och didaktik.
Det kan vara mycket krävande även om man på ett lekfullt sätt får prova på ramsor,
rim, leta språkljud i ord, med mera, eftersom det bygger både på intresset för språk och
på språklig medvetenhet menar Bruce m.fl. (2016, s. 92). Rygvold (2010, s. 212) anser
dock att sånglekar, rim och ramsor är några mycket bra utgångspunkter för språklig
stimulans, eftersom de bidrar på ett lekfullt men också på ett kravlöst sätt till möjlighet
att prova på språkets rytm, delta i olika dialoger och prova på olika språkliga strukturer.
Rygvold (2010, s. 177) nämner att förutom att leka med olika ljud och modifiering av
ljud så finns det flera olika tekniker som kan göra inlärning av nya språkljud lättare.
Till exempel vid inlärning av tungspets-r kan man använda sig av ljudkombinationer
som te-de och te-da, vid s-ljud kan man använda sig av t-ljud och att snabbt flytta
tungspetsen neråt så att luftströmmen ändras och vid g- och k-ljud kan man ta hjälp av
gurglande. I folkhälsans lekdatabas finns exempel på mun- och ljudsagolek som man
kan använda i syfte att träna munmotoriken (Folkhälsan, u.å.a).
Bilder som stöd
Med hjälp av bilder kan man både bygga och komplettera språk utifrån individens
behov och förutsättningar. Det finns individer som för att kommunicera med sin
omgivning behöver bilder. När man väljer bilder som ska användas för att
kommunicera och stöda samspel är det viktigt att man utgår ifrån individens behov
och förutsättningar. Att stöda kommunikationen med hjälp av bilder blir endast
funktionellt om förutsättningar för det skapas i lärmiljön. (Specialpedagogiska
skolmyndigheten, 2018a). Både när du behöver stöd i att förstå och att bli förstådd kan
bildstöd vara till stor hjälp. (Rundell, 2017).
Bilder som stöd kan ha olika funktioner, bilden kan visa en specifik plats, aktivitet, sak
eller person eller så kan bilden visa något mer generellt, alltså det är inte en bild av till
exempel en specifik busshållplats utan det är en generell bild av en busshållplats (till
exempel en ritad bild eller en symbol). Eftersom bilder som används som stöd för
kommunikationen kan se olika ut och vara rätt personliga är det bra om det finns en
33

Maria Sandström

text under bilden som förtydligar så att vem som helst i omgivningen kan tolka och
förstå bilden. (Specialpedagogiska skolmyndigheten, 2018a).
Bilder som stöd kan även användas som ett kognitivt stöd. Exempel på när bilder
fungerar som kognitivt stöd kan vara utveckling av begrepp och ordförråd, minnesstöd
och tidsstruktur. En viktig aspekt av användningen av bilder som stöd är att det ökar
självständigheten. Barnet får möjlighet att själv klara av att ta initiativ, uttrycka sin
vilja och få respons, vilka alla är grundläggande kunskaper för att uppleva känslan av
självständighet och delaktighet. (Specialpedagogiska skolmyndigheten, 2018a).
Det finns ännu många som använder sig av traditionella scheman och pärmar med
bilder, men inom det digitala så sker det mycket. Tack vare att det är smidigt att
använda digitala bildstöd har bildstöd börjat användas mer mångsidigt och mer
varierande, både gällande inom områdena pedagogik och kommunikation. (Rundell,
2017).
Konkreta material
Specialpedagogiska myndigheten (2018b) menar att med hjälp av konkreta föremål
som finns runtom oss i omgivningen kan kommunikation med individer på en tidig
utvecklingsnivå i olika åldrar stödas. Med hjälp av bekanta föremål får individen stöd
i att både minnas och förstå vad som ska hända. Konkreta föremål kan också fungera
som underlag till samtal. Kommunikationen stimuleras och underlättas genom att man
pekar på och pratar kring bekanta föremål.
Tecken som stöd
Barn som har språkliga utmaningar kan få stor hjälp med sitt språk genom att använda
tecken som stöd (Södra Älvsborgs sjukhus, 2019). Tecken som stöd kallas även för
TAKK – tecken som alternativ och kompletterande kommunikation. TAKK är ett
verktyg för att stöda kommunikationen. Svenska teckenspråket och TAKK är inte
samma sak, men TAKK bygger på det svenska teckenspråkets tecken. (Specialpedagogiska skolmyndigheten, 2018d).

34

Maria Sandström

Som stöd till barnets språkutveckling, menar Specialpedagogiska skolmyndigheten
(2018d) att man kan använda tecken som stöd tillsamman med talet. TAKK fungerar
både som en ersättning för talat språk och det underlättar språkförståelsen. Tecken som
stöd gör att man använder det naturliga kroppsspråket på ett strukturerat sätt (Södra
Älvsborgs sjukhus, 2019). Syftet med TAKK är att förstärka talat språk genom att
markera de viktigaste orden med hjälp av tecken. (Svenska Downföreningen, u.å.;
Södra Älvsborgs sjukhus, 2019).
Ett barn som har språkliga utmaningar behöver få träna språket på en tydligare och
lättare nivå, med tecken som stöd skapas en bro mellan att kommunicera och att tyst
iaktta (Södra Älvsborgs sjukhus, 2019). Tecken är till för att både stöda barnet i att
uttrycka sig och att förstå. Att använda tecken har många fördelar och det stöder
språket på flera olika sätt (Södra Älvsborgs sjukhus, 2019; Svenska Downföreningen,
u.å.). Tecken är något man kan se och känna, vilket gör att språket får stöd från flera
sinnen när man använder tecken tillsammans med tal. Tecken är varaktigare eftersom
man kan hålla dem kvar längre än vad du kan med ett talat ord och tecken har du alltid
med dig – de kräver varken material eller redskap. I jämförelse med talat språk är
tecken mycket mer konkreta, vilket innebär att barns förståelse ökar. Tecken får en
vuxen att prata långsammare och för barnet blir det ett redskap för samspel innan
språket/talet kommer. (Svenska Downföreningen, u.å. & Södra Älvsborgs sjukhus,
2019)
Specialpedagogiska skolmyndigheten (2018c) anser att TAKK även är ett bra verktyg
när det gäller att stöda språkutvecklingen hos flerspråkiga barn. TAKK kan bra
användas både i hemmet och i småbarnspedagogiken. På så vis blir TAKK en bro
mellan språken, och det blir ett bra stöd tillsammans med bilder som stöd för
språkutvecklingen på båda språken.
Böcker
För att barnen ska få ett tillräckligt stort ordförråd, menar Edwards (2019, s. 19), att
de måste få prata, uppleva och läsa/bli lästa för, använda språket på olika sätt i
kommunikationen, om både näromgivningen men också om världen som ligger

35

Maria Sandström

utanför den närmsta sfären. Boken stöder språkutvecklingen och utökar ordförrådet
(Barnboksakademin, refererad till i Edwards, 2019, s. 29)
”Bilderböcker erbjuder en stor bredd av miljöer, detaljer, händelser, karaktärer, känslor,
färger med mera att låta samtalet spinna runt. Faktaboken innehåller andra typer av texter
och språkkonstruktioner, liksom särskilda termer och specifika ämnesord.” (Edwards, 2019,
s. 19–20).

Bilderna i sig i en bilderbok kan fungera som utgångspunkt för samtal, vilket är av stor
betydelse för den som inte har tillräckligt med språk för att tillgodogöra sig
högläsningen. Att istället få en gemensam läsupplevelse tillsammans utifrån bilderna
i en bok blir viktigt. Kring en bok behöver kommunikationen inte enbart ske verbalt,
man kan också peka, titta, nicka, mötas med kroppsspråk, gester och blickar. (Edwards,
2019, s. 20).
För att barn överhuvudtaget ska intressera sig för litteratur krävs det både läsande
vuxna och bra böcker. Det innebär att på daghemmet behöver det finnas böcker
tillgängliga inom olika genrer som är relevanta samt en plan som främjar boksamtal
och högläsning. (Edwards, 2019, s. 89).
Digitala verktyg
Rygvold (2010, s. 213) nämner att datorprogram kan bidra till att förstärka språket och
språkliga uttryck och de kan också fungera som ett mer motiverande sätt att tillägna
sig språket. När det kommer till att öva in någon specifik färdighet menar Rygvold
(2010) att ett datorprogram kan fungera speciellt bra, som till exempel vid
begreppsinlärning. Dock påpekas det att ett datorprogram inte kan ersätta aktiviteter
som går ut på att språket används på ett kommunikativt sätt. National Association for
the Education of Young Children och Fred Rogers Center for Early Learning and
Children´s Media (2012) skriver att en gång i tiden var TV:n den nyaste teknologin,
sedan kom video och datorn, men dagens barn växer upp i en miljö där teknologin
utvecklas i snabb takt som inte ser ut som den gjorde när deras föräldrar och mor- och
farföräldrar växte upp.

36

Maria Sandström

Tack var den digitala revolutionen har kommunikationen för individer med språkliga
utmaningar blivit mycket lättare. Efter att pekplattor och applikationer gjort intåg har
det hänt mycket inom AKK. Både bilder och tecken är viktiga verktyg för
kommunikationen. Idag finns det flera webbaserade versioner av bildstöd och många
applikationer med många detaljerade bilder och symboler som gör att individen kan
göra sig förstådd och förstå. (Rundell, 2017).
National Association for the Education of Young Children och Fred Rogers Center for
Early Learning and Children´s Media (2012) skriver att idag innefattar begreppet
digitala verktyg ett brett sortiment av olika digitala enheter, som till exempel
surfplattor, multitouch skärmar, mobiler, kameror, elektroniska leksaker, e-böcker,
datorer, och så vidare.
International Literacy Association (2019) hänvisar till Academy of Pediatrics som
menar att gällande användningen av digitala verktyg är det viktigt att man väljer
sådana verktyg som syftar till utveckling och vars innehåll är lämpligt och av hög
kvalitet. Academy of Pediatrics menar även att den sociala interaktionen är en viktig
komponent för användandet av digitala verktyg. Billington (2016) nämner att teknik
kan spela en viktig roll vid stödjandet av tidig kommunikation och språkutveckling.
Teknik, digitala verktyg, erbjuder oss nya möjlighet så som flera olika applikationer
och interaktiva berättelser genom e-böcker.
Hoffman och Paciga (2013) nämner e-böcker som ett bra medel för att stöda barns
språkutveckling. E-böcker är bra att använda för att de kan vara en mer engagerande
inlärningsupplevelse samt för att e-böcker fungerar på ett annat sätt än tryckta böcker.
Till exempel kan barn genom e-böcker lära sig tolka olika ljud- och visuella ledtrådar
för förståelse. Genom interaktioner med andra kring text förvärvar barn många
grundläggande aspekter inom språk, till exempel ordförråd.
National Association for the Education of Young Children och Fred Rogers Center for
Early Learning and Children´s Media (2012) påpekar att det inom småbarnspedagogiken är lärarens ansvar att välja ut lämpliga och ändamålsenliga digitala
verktyg. Vidare understryker författarna att digitala verktyg inte ska ersätta

37

Maria Sandström

utomhusupplevelser, kreativ lek eller sociala interaktioner mellan barn och barn samt
mellan barn och vuxen.

38

Maria Sandström

4. Forskningsansats, metod och material
I min studie undersöker jag vilka språkliga utmaningar som identifieras hos barn i
åldrarna 3–4 år samt hur man som lärare inom småbarnspedagogiken beskriver sitt
arbete för att stöda de barn som identifierats med språkliga utmaningar.
På basis av de ovanställda målen för min studie, redogör jag i detta kapitel för
avhandlingens forskningsansats, metod och material. Jag beskriver forskningsansatsen
och varför den valts för avhandlingen. Datainsamlingsmetoden presenteras och jag
redogör för studiens undersökningsgrupp samt hur studien genomförts. Sedan går jag
igenom hur bearbetning och analys av data har gått till och i de två sista avsnitten av
kapitlet behandlas reliabilitet och validitet samt etiska överväganden.

4.1 Forskningsansats
Forskningsansatsen för studien är fenomenografi. Fenomenografi inriktar sig på
beskrivning av människors olika sätt att förstå fenomen i omvärlden (Dahlgren &
Johansson, 2009, s. 122; Stukát, 2012, s. 37). I fenomenografi riktar man sin
uppmärksamhet mot olikheter gällande hur människor uppfattar något i omvärlden
(Dahlgren & Johansson, 2009, s. 122). Trots att jag i den här studien även ser på
likheterna är den här studiens forskningsansats fenomenografi eftersom också respondenternas olikheter lyfts fram. De fenomen jag är intresserade av utgår från lärare inom
småbarnspedagogikens perspektiv. Hur de beskriver sitt arbete för att stöda barn med
språkliga utmaningar samt vilka språkliga utmaningar som identifieras och hur de
identifieras ute på fältet.
Den fenomenografiska analysmodellen för materialbearbetningen består av sju olika
steg. Steg 1 är att bekanta sig med materialet, man läser igenom det insamlade
materialet flera gånger tills man upplever att man känner materialet väl samtidigt som
man gör anteckningar. Steg 2 kallas för kondensation och innebär att man försöker
skilja ut de mest betydelsefulla ”uttalandena” genom att klippa ut delar eller stycken
ur texten. Steg 3 är jämförelse och i det här steget försöker man hitta likheter och
skillnader mellan respondenterna. I steg 4 grupperar man likheter och skillnader, det
vill säga att man som forskare samlar de delar eller stycken som man ”funnit i olika
39

Maria Sandström

grupper och försöker relatera dem till varandra”. I steg 5 artikulerar man kategorierna,
vilket innebär att man försöker finna essensen i kategorierna. Här bestämmer forskaren
var gränsen ska gå mellan uppfattningar, det vill säga hur stor variationen får vara
inom varje kategori. När man kommer till steg 6 namnger man kategorierna och steg
7, som kallas kontrastiv fas, innebär att man granskar alla delar och stycken som man
klippte ut i steg 2 och ser om de kan passa i flera än en kategori (se avsnitt 4.4).
(Dahlgren & Johansson, 2009, s. 127–130).

4.2 Datainsamlingsmetod
För denna avhandling valde jag att metodologiskt göra en kvalitativ undersökning med
kvantitativa drag. Den kvalitativa forskningen syftar till metoder som fokuserar på
beskrivande data, som till exempel individers skrivna ord (Olsson & Sörensson, 2013,
s. 55). Genom kvalitativ metod kan forskaren få kunskaper om sådant som
kännetecknar olika fenomen (Olsson & Sörensson, 2013, s. 54), medan kvantitativa
metoder ger uppgifter om mängd och antal i det insamlade materialet (Olsson &
Sörensson, 2013, s. 55). Datainsamlingsmetoden för avhandlingen är enkätundersökning. Jag använde mig av en webbenkät. Datainsamlingsmetoden enkät valdes
eftersom jag ville nå ut till flera delar geografiskt, vilket enligt Stukát (2012, s. 47) är
ett bra argument för valet av metod. Stukát (2012, s. 47) menar att om man vill nå en
större målgrupp kan en enkätundersökning var mer relevant än till exempel intervjuer.
Kvalitativ forskning innebär att man som forskare beskriver verkligheten genom data
som är insamlad via talade eller skrivna ord (Fejes & Thornberg, 2009, s. 19).
Enkätundersökningen för den här studien har frågor som tillåter såväl kvalitativa som
kvantitativa analyser. I enkäten finns öppna frågor där respondenterna får svara med
sina egna ord, dessa frågor ger möjlighet att kvalitativt analysera resultaten. De
kvantitativa analyserna hör samman med frågor där respondenterna ska välja bland
givna svarsalternativ. (Lindstedt, 2019, s. 102–103).
Enkäten är en kombination av både ostrukturerat och strukturerat frågeformulär. Till
det ostrukturerade frågeformulärets drag hör de öppna frågorna, alltså de frågor där
respondenterna får möjlighet att svara med egna ord (Stukát, 2012, s. 49). Till det
strukturerade frågeformulärets drag hör de frågor där respondenterna ska svara med
40

Maria Sandström

hjälp av givna svarsalternativ (Stukát, 2012, s. 50). I den här studiens enkät har alltså
en del frågor givna svarsalternativ där man kan välja endast ett alternativ. Andra frågor
är flervalsfrågor vilket innebär att respondenten kan välja fler än ett alternativ för att
svara på frågan (Stukát, 2012, s. 51).
Trots att en del frågor i enkäten kan analyseras kvantitativt räknas inte några statistiska
samband på grund av att antalet respondenter är relativt få (32 personer). De
kvantitativa analyserna används när jag jämför kategorier med varandra och antalet
svar i och mellan kategorier.
För att få fram frågor till enkäten utgick jag ifrån forskningsfrågorna. Jag funderade
vad för typer av frågor som jag behöver ställa i enkäten för att mina forskningsfrågor
skulle bli besvarade. Jag formulerade frågor som jag ansåg att skulle ge mig relevanta
svar från respondenterna. För att få fram olika svarsalternativ till frågor som berör
verktyg och material tog jag stöd av litteratur. När jag valt ut de frågor som jag ansåg
att skulle vara relevanta gjorde jag en pilotstudie för att få svar på om frågorna var
ställda på ett sätt så att jag skulle få de svar jag behövde. Efter pilotstudien ändrade jag
några formuleringar innan jag skickade ut den slutgiltiga enkäten. Enkäten består av
22 frågor varav 13 är slutna frågor och 9 är öppna frågor (se enkät i bilaga 4).

4.3 Genomförande av undersökningen
När jag hade enkätfrågorna klara gjorde jag en pilotstudie. Jag skickade min
enkätundersökning till två personer som har kunskaper inom småbarnspedagogik samt
till en studiekamrat. Eljertsson (2019, s. 99) rekommenderar att man gör ett stickprov
på sin undersökning genom att låta några som liknar dem enkäten är tänkt för, att
besvara enkäten. Syftet med en pilotstudie är att man genom den kan få reda på om de
som svarar på enkäten tolkar frågorna på samma sätt som den som konstruerat frågorna
(Eljertsson, 2019, s. 99). Eljertsson (2019, s. 100) påpekar att innan frågeformuläret
når sin slutgiltiga version är det naturligt att en studiekamrat testar frågorna.
Utifrån min pilotstudie kunde jag se att sju frågor behövde omformuleras så att
respondenterna skulle tolka frågan så att deras svar svarade på det jag ville ha svar på.
Detta kunde jag konstatera genom att jag fick mycket breda svar av de två som deltog
41

Maria Sandström

i pilotundersökningen samt att de hade svarat olika. Jag formulerade om frågorna och
bad sedan en studiekamrat besvara enkäten. När min studiekamrat besvarat enkäten
kunde jag konstatera att frågeformuleringarna förbättrats. I samband med att dessa tre
personer besvarade enkäten fick jag bekräftat att tekniken fungerade. Vidare frågade
jag dem och fick fram hur lång tid det ungefär hade tagit dem att besvara enkäten.
Forskaren behöver fundera vilken målgrupp undersökningen bör rikta sig till för att
hen ska få in relevanta och nödvändiga data. (Christoffersen & Johannessen, 2015, s.
54). Den här studien riktar sig till lärare inom småbarnspedagogik som arbetar med
barn i åldrarna 3–4 år. Studien har utförts i Svenskfinland. Jag inledde med att ta
kontakt med chefer för småbarnspedagogik i olika kommuner inom Svenskfinland. Jag
kontaktade dem via epost, i vilken jag anhöll om forskningslov i respektive kommun
(se bilaga 1). När jag fått godkänt av chefen för småbarnspedagogik i respektive
kommun kunde jag gå vidare i processen.
Nästa steg var att kontakta föreståndare i kommuner. Eftersom jag valt att göra en
enkätundersökning bad jag föreståndarna att vidarebefordra ett epost-meddelande till
sina anställda lärare inom småbarnspedagogik som arbetar i grupper med barn som är
i åldrarna 3–4 år. Jag kontaktade 17 föreståndare runt om i Svenskfinland.
Föreståndarna meddelade mig hur många anställda de hade som tillhörde min
målgrupp och totalt gick enkäten ut till 78 lärare inom småbarnspedagogik som arbetar
med barn i åldrarna 3–4 år. I epost-meddelandet som gick ut berättade jag kort om mig
själv och mina studier samt vad enkätundersökningen handlade om (se bilaga 2). I
samband med enkäten skrev jag också ett följebrev där det stod vem jag är och vad jag
studerar, vem enkäten riktar sig till, studiens syfte, information om att resultaten
kommer behandlas konfidentiellt samt förklaring av begreppet språkliga utmaningar
(se bilaga 5). Följebrevet ska skrivas på ett enkelt och sakligt sätt och med ett
språkbruk som målgruppen förstår (Eljertsson, 2019, s. 123).
Efter cirka fem veckor utan tillräckligt många besvarade enkäter skickade jag ett epostmeddelande till föreståndarna och bad dem vidarebefordra min påminnelse till deras
anställda lärare inom småbarnspedagogik. Nu fick lärarna inom småbarnspedagogik
tydlig information om att enkäten behövde bli besvarade inom två veckor. Av de 78

42

Maria Sandström

lärare inom småbarnspedagogik som enkäten gick ut till besvarade 32 av dem enkäten.
Detta ger enkätundersökningen en svarsprocent på 41%.

4.3.1 Bortfall
När en person inte deltar i undersökningen benämner man det bortfall och ibland som
externt bortfall. En person som inte deltar i undersökningen kan inte ersättas av en
annan person. (Eljertsson, 2019, s. 29). Moser och Kalton (1971, refererad till i Bell,
2016, s. 184) anser att bortfall innebär problem. Det innebär problem eftersom de som
inte väljer att besvara undersökningen skiljer sig från dem som gör det.
Eftersom ett stort bortfall kan ge studien skeva resultat bör man alltid anstränga sig för
att minimera bortfallet och samla in så många svar som möjligt. Att minimera bortfall
och samla in så många svar som möjligt kan göras genom att forskaren motiverar de
som hen vill att ska delta till att delta eller skickar ut påminnelser. (Bell, 2016, s. 184).
För den här studien skickades en påminnelse ut efter några veckor, vilket resulterade i
att några fler svar på enkätundersökningen kom in. Enkätundersökningen skickades ut
till 78 lärare inom småbarnspedagogik varav 32 besvarade den. Då svarsprocenten var
41% innebär det samtidigt att det externa bortfallet var över hälften (59%).
Om det förekommer bortfall på enstaka frågor i enkäten brukar man benämna det
internt bortfall. (Eljertsson, 2019, s. 29). I enkätundersökningen finns ett minimalt
internt bortfall då två respondenter inte besvarat en fråga. Frågan som inte besvarades
av de två respondenterna var vilket årtal de utexaminerades som lärare inom
småbarnspedagogik. Frågorna var frivilliga att svara på vilket kan vara orsaken till att
de valt att inte besvara frågan.

4.3.2 Beskrivning av undersökningsgruppen
Enkäten riktar sig till lärare inom småbarnspedagogik som arbetar med barn i åldrarna
3–4 år. Antalet respondenter som svarat på undersökningen är 32, de representerar
olika åldrar och har blivit examinerade som lärare inom småbarnspedagogik och
förskola olika årtal. De har varierande professionell bakgrund, både vad gäller hur

43

Maria Sandström

många år de arbetat inom småbarnspedagogik och förskola samt hur många olika daghem och förskolor de varit anställda på.
Gällande respondenternas åldrar finns det respondenter mellan åldersspannet 20–50+
år. Fördelning enligt ålder visas i tabell 1.
Tabell 1. Fördelningen av respondenternas ålder.

Respondenternas ålder
6

antal respondenter

6

5

5

4

4

2

20-25 år

25-30 år

30-35 år

35-40
Åldersspann

40-45 år

45-50 år

50+ år

De flesta respondenterna ligger inom två åldersspann. 6 respondenter ligger inom
åldersspannet 25–30 år och 6 respondenter ligger inom åldersspannet 30–35 år. Lägst
antal respondenter (2 lärare) finns i åldersspannet 20–25 år. Bland respondenterna
finns de lika många inom åldersspannen 35–40 år och 45–50 år (4 lärare för respektive
spann) och det finns också lika många respondenter i åldersspannen 40–45 år och 50+
år (5 lärare för respektive spann). Av tabell 2 framgår hur många respondenter som
utexaminerats som lärare inom småbarnspedagogik samma årtal.

44

Maria Sandström

Tabell 2. Fördelningen av respondenternas examinationsår.

Examinationsår

Antal respondenter

Examinationsår

3

3

2

1

1

1

2

1

1

1

1

3

2

1

1

2

1

2

2

1

När man tittar på tabell 2 kan man se att årsspannet för när respondenterna blivit
utexaminerade lärare inom småbarnspedagogik och förskola är stort, de som
utexaminerades tidigast blev färdiga med studierna år 1984, medan de som
utexaminerats senast blev klara år 2018. Tabell 3 visar att det finns både de som
mycket troligt gått direkt vidare eller med något enstaka mellanår gått vidare till
utbildning för lärare inom småbarnspedagogik och så finns det de som tagit examen
under ett senare skede i livet.

45

Maria Sandström

Tabell 3. Respondenternas ålder respektive examinationsår.
RESPONDENT
12, 24, 31
29
15
5
8, 28
6
13
11
9
1, 4
25
19
2, 30
10, 16, 26
21
23, 32
3, 7, 17
22
18
27
14
20

ÅLDER
50+
50+
45–50
45–50
45–50
40–45
40–45
50+
40–45
35–40
35–40
30–35
30–35
30–35
40–45
25–30
25–30
25–30
35–40
20–25
20–25
40–45

EXAMINATIONSÅR
1984
1987
1993
1994
1995
1997
1999
2000
2002
2004
2005
2006
2008
2011
2013
2015
2016
2017
2018
Ej angivet

De flesta har utexaminerats till lärare inom småbarnspedagogik och förskola i en ålder
som tyder på att de direkt har börjat studera till lärare inom småbarnspedagogik och
förskola efter att de tagit studenten vid ett gymnasium eller examen vid en yrkesskola.
Tre respondenter har dock utexaminerats till lärare inom småbarnspedagogik och
förskola när de varit äldre vilket tyder på att de arbetat eller studerat något annat innan
de började studera till lärare inom småbarnspedagogik och förskola. I enkäten har två
respondenter inte angivit sitt examinationsår.
Även om man tagit examen till lärare inom småbarnspedagogik ett visst årtal vid en
viss ålder så behöver det inte betyda att man endast arbetat inom småbarnspedagogik
och förskolan först efter att man tog sin examen. Tabell 4 visar antalet år olika
respondenter har arbetat inom branschen i förhållande till deras ålder.

46

Maria Sandström

Tabell 4. Antal år respondenterna arbetat inom småbarnspedagogik samt respondenternas ålder.
ANTAL ÅR INOM
BRANSCH
1–3 år
3–6 år
6–9 år
9–12 år
12–15 år
15+ år

RESPONDENTER

ÅLDER

3, 7, 14, 17, 18, 23, 27, 32
21, 25, 30
10, 16, 22, 26
6
19
1, 2, 4, 9
11
5, 8, 12, 13, 15, 20, 24, 28,
29, 31

20–30 år
30–45 år
25–35 år
40–45 år
30–35 år
30–45 år
50+ år
40–50+ år

Respondenterna har varit anställda på olika antal daghem, allt från 1 daghem till fler
än 5 daghem. I tabell 5 kan avläsas vilka respondenter som arbetat på flera olika
daghem samt hur många år respektive respondent arbetat inom branschen.
Tabell 5. Antalet daghem som respondenterna varit anställda på samt antal år inom
branschen.
ANTAL DAGHEM
1
2

3
4
5
5+

ANTAL ÅR INOM
BRANSCH
1–3 år
15+ år
1–3 år
3–6 år
6–9 år
12–15 år
15+ år
6–9 år
12–15 år
15+ år
6–9 år
12–15 år
15+ år
9–12 år
12–15 år
15+ år

RESPONDENT
7
20
3, 14, 17, 18, 23, 27, 32
21, 25, 30,
16, 22
4
5, 12, 24, 29, 31
6
1, 11
13
10, 26
9
8, 28
19
2
15

I tabell 5 kan man notera att antal år man arbetat inom småbarnspedagogik inte behöver
ha någon inverkan på antalet daghem man varit anställd på. Att man arbetat flera år
47

Maria Sandström

inom branschen behöver inte betyda att man varit anställd på flera olika daghem. Till
exempel har respondent 20 arbetat inom småbarnspedagogik och förskola i över 15 år
men endast varit anställd på ett daghem, medan däremot respondent 15, som också
arbetat inom branschen i över 15 år, har varit anställd på fler än fem daghem. De
respondenter som arbetat inom småbarnspedagogik och förskola i 1–3 år har dock varit
anställda på 1–2 daghem, och det är inte ett alltför oväntat resultat. Det är inte ett
oväntat resultat eftersom de inte har många års erfarenhet inom branschen och har
kanske därför inte hunnit byta arbetsplats.

4.4 Bearbetning och analys av data
Jag har valt att följa den fenomenografiska analysmodellen för att bearbeta och
analysera det insamlade materialet. Den fenomenografiska analysmodellen innehåller
sju olika steg (se avsnitt 4.1).
Jag inledde arbetet med att läsa igenom varje respondents svar i enkäten. Jag läste varje
respondents svar flera gånger tills jag kände att jag kände till materialet relativt väl.
(Steg 1). Sedan sammanställde jag varje respondents svar för respektive fråga så att
jag fick alla svar för samma fråga efter varandra. (Steg 2). Efter att jag sammanställt
svaren så att jag hade alla respondenters svar på samma fråga på samma ställe började
jag jämföra respondenternas svar för att försöka hitta likheter och skillnader i deras
svar. (Steg 3). När jag hittat likheter och skillnader började jag sätta ihop dem till olika
grupper. Grupper skapades efter likheter och skillnader i respondenternas svar. (Steg
4). I nästa steg skapade jag olika kategorier och försökte hitta kärnan i de olika
kategorierna. En del kategorier blev mer specifika och en del kategorier blev bredare,
beroende på hur många respondenter som nämnt något. Kategorierna namngavs med
övergripande titlar, till exempel material och verktyg för språkstöd, språkstödjande
arbetssätt och förekomst och identifikation av språkliga utmaningar. (Steg 6).
Analysarbetet kan beskrivas som induktivt, vilket innebär att forskaren drar ”generella
slutsatser utifrån en mängd olika fall” (Fejes & Thornberg, 2009, s. 23). Forskaren
söker sig till en slutsats genom erfarenheter och observationer (Fejes & Thornberg,
2009, s. 23). Tillvägagångssättet i min analys är alltså induktivt eftersom jag utifrån
det insamlade materialet skapat kategorier. Materialet har alltså styrt kategorierna.
48

Maria Sandström

4.5 Reliabilitet och validitet
Begreppet validitet kommer från engelskan, ”validity”, och betyder giltighet
(Christoffersen & Johannessen, 2015, s. 22). Med validitet menas om det som ska
mätas har blivit mätt genom forskningsfrågan. En fråga som har hög validitet har litet
eller inget systematiskt fel (Eljertsson, 2019, s. 118–119). Hög validitet innebär att den
data som samlats in är relevant för studiens frågeställningar (Larsen, 2009, s. 80;
Denscombe, 2018, s. 386). Denscombe (2018, s. 386) menar att den data som samlas
in måste väsentligt bidra till att den efter analysen ger en viss klarhet för svaren på
studiens forskningsfrågor.
”Validiteten i data beror på att man ställer rätt frågor” (Denscombe, 2018, s. 387). För
att en fråga ska ha hög validitet behöver man som forskare tänka igenom frågorna i
enkäten noga och fundera om de verkligen mäter det man avser mäta – att man får svar
på det man vill ha svar på (Eljertsson, 2019, s. 118–119). Det ska alltså inte finnas rum
för egen tolkning hos varje respondent vad som menas med den ställda frågan
(Eljertsson, 2019, s. 118–119). Christoffersen och Johannessen (2015, s. 23)
poängterar att validitet inte ska ses som något absolut, det vill säga att man inte ska se
på informationen man får från en undersökning som valid eller inte valid, utan det är
ett kvalitetskrav som man bör uppfylla.
Utöver att ställa rätt frågor, behöver man också få rätt svar. Med rätt svar menas att
det inte uppstår några fel i datasamlingsprocessen. Om felaktiga svar ges av
respondenterna minskar datans precision och noggrannhet. För att försöka undvika det
och försöka höja validiteten är det bra att testa forskningsinstrumentet genom en
pilotstudie. (Denscombe, 2018, s. 387). Avhandlingens validitet höjs eftersom jag
gjorde en pilotstudie, som Denscombe (2018, s, 387) nämner att man kan göra för att
höja validiteten. Eftersom enkätens frågor har en direkt koppling till avhandlingens
forskningsfrågor och svarar på forskningsfrågorna samt på syftet för avhandlingen
anser jag att avhandlingen har god validitet. I enkäten har respondenterna ombetts att
beskriva sitt eget arbete och sina egna arbetserfarenheter vilket höjer validiteten.
Reliabilitet betyder tillförlitlighet (Larsen, 2009, s. 81). När det handlar om
enkätundersökningar är det svårt att på förhand kontrollera ifall studien kommer vara
49

Maria Sandström

tillförlitlig eller inte, det vet man nämligen först när respondenterna besvarat enkäten
(Patel & Davidsson, 2011, s. 105).
Med reliabilitet menas om man får samma resultat genom upprepade mätningar. För
en fråga som har hög reliabilitet är de slumpmässiga felen få, det vill säga att
informationen som samlas in via frågorna är tillförlitlig (Eljertsson, 2019, s. 118;
Christoffersen & Johannessen 2015, s. 21). Denscombe (2018, s. 421) konstaterar att
man kan ställa sig frågan ifall forskningsinstrumentet skulle ge lika resultat om olika
forskare använde det. Eljertsson (2019, s. 121) påpekar att precis som med validiteten
spelar formuleringen av frågorna en stor roll även för reliabiliteten. Om frågorna inte
är väl formulerade kommer upprepade mätningar med frågorna ge olika och
slumpmässiga svar. Patel och Davidsson (2011, s. 103–105) poängterar att forskaren
behöver reflektera över och fundera igenom om frågeställningarna i en enkät är ställda
så att respondenterna i fråga kommer tolka och besvara frågorna så som forskaren
avsett. Vidare nämner Patel och Davidsson (2011, s. 103–105) att forskaren bör ha
noggranna instruktioner för hela enkäten och för enkätfrågorna.
För att påverka studiens reliabilitet är det viktigt att man förbereder undersökningen
och formulerar tydliga instruktioner om undersökningen (Eliasson, 2018, s. 15). Man
måste vara noggrann med instruktionerna för hela enkäten och för de enskilda frågorna
i enkäten. Forskaren behöver se till att enkäten är utformad på ett sätt som gör den lätt
att besvara och försäkra sig om att frågeformuleringarna inte går att missuppfatta. När
det gäller enkäter kan man först i efterhand konstatera om den är reliabel eller inte
genom att bland annat fundera om det finns frågor som blivit överhoppade, om fler
alternativ blev markerade än vad som ombads, om alla alternativ funnits med eller om
det skrivits in nya. (Patel & Davidsson, 2019, s.132–133).
Enkätundersökningen i min avhandling är tillförlitlig eftersom svaren som getts av
respondenterna motsvarar mina förväntningar och respondenterna svarade på frågorna.
Reliabiliteten för studien höjdes genom att ett följebrev bifogades till enkäten och
sändes till respondenterna (se bilaga 5). Avhandlingen har god reliabilitet också tack
vare att de flesta av 32 respondenterna besvarat alla frågor. Det finns endast ett
minimalt internt bortfall då två respondenter inte uppgivit vilket år de blivit
utexaminerade som lärare inom småbarnspedagogik och förskola.
50

Maria Sandström

4.6 Etiska överväganden
Lärare arbetar utifrån etiska principer. De etiska principerna omfattar till exempel
attityder, ansvar och värderingar. Till de etiska principerna hör även upprätthållandet
av sin yrkesskicklighet. (Finlands svenska lärarförbund, 2019).
Deltagande i forskning ska vara frivilligt. Vid enkätundersökningar ska temat för
forskningen beskrivas till respondenterna och respondenterna har rätt att få veta vad
deltagandet innebär samt hur lång tid det tar. Inför deltagandet behöver respondenterna
få reda på följande: kontaktuppgifter till forskaren, forskningens tema, konkret
genomförande av materialinsamlingen samt ungefär hur lång tid den tar, hur insamlat
material kommer användas, sparas och utnyttjas samt att deltagandet är frivilligt.
(Forskningsetiska delegationen, 2019).
När det gäller etiska principer för integritetsskydd delas de in i tre delar: skyddandet
och bevarande av konfidentialitet av forskningsmaterialet, sparande och förstörande
av forskningsmaterialet samt forskningspublikationer. (Forskningsetiska delegationen, 2019).
Det finns fyra huvudkrav i fråga om forskningsetiska principer. De är
informationskravet, samtyckeskravet, konfidentialitetskravet och nyttjandekravet. De
här fyra huvudkraven täcker det som nämnts ovan av Forskningsetiska delegationen.
Informationskravet innebär att forskaren ska informera respondenterna om studiens
syfte. Med samtyckeskravet menas att deltagandet är frivilligt. Konfidentialitetskravet
innebär att uppgifter om de som deltar i studien ska förvaras så att ingen obehörig
person får tillgång till dem. Det fjärde och sista kravet är nyttjandekravet som handlar
om att de uppgifter som samlas in endast får användas i forskningssyfte. (Patel &
Davidsson, 2019, s. 84; Lindstedt, 2019, s. 51–55; Christoffersen & Johannessen,
2015, s.45–46).
Inför undersökningen har jag tydligt klargjort undersökningens syfte. När jag anhöll
om forskningstillstånd i de olika kommunerna informerade jag cheferna för
småbarnspedagogik vad syftet med studien är. I e-postmeddelandet som gick ut till
föreståndarna som de vidarebefordrade till sina anställda lärare inom småbarns51

Maria Sandström

pedagogik framgick studiens syfte tydligt. Även i följebrevet till enkätundersökningen
klargjordes studiens syfte.
Att delta i enkätundersökningen har för respondenterna varit frivilligt, ingen har blivit
tvingad att besvara enkäten. Även föreståndarnas hjälp gällande vidarebefordringen av
e-postmeddelandet har varit frivillig.
När jag anhöll om forskningslov skickade jag ut e-postmeddelande till föreståndarna
– som vidarebefordrade det till lärarna – samt skrev ett följebrev till enkäten där jag
var tydlig med att uppgifterna kommer behandlas konfidentiellt. I avhandlingen nämns
inte några namn på kommuner eller daghem. Enkäten är dessutom anonym eftersom
det inte i den framgår några uppgifter om respondenterna som kan avslöja deras
identitet.
Respondenternas svar i enkäten kommer endast att användas för denna avhandling.
Efter att avhandlingen godkänts kommer allt insamlat material att förstöras.

52

Maria Sandström

5. Resultatredovisning
I det här kapitlet redogör jag för svaren på forskningsfrågorna utifrån enkätundersökningens resultat (se bilaga 3 för att se enkätundersökningens frågor). Kapitlet delas
in i fyra avsnitt. I det första avsnittet redogör jag för svaren från enkätundersökningen
som svarar på forskningsfråga 1.

Det andra avsnittet redogör för svaren från

enkätundersökningen som svarar på forskningsfråga 2. I det tredje avsnittet redogör
jag för svaren från enkätundersökningen som svarar på forskningsfråga 3 och det fjärde
avsnittet är en sammanfattning av hela kapitlet.
Respondenterna för undersökningen är 32 lärare inom småbarnspedagogik (se även
kapitel 4). Respondenternas åldrar varierar från 20–50+ år och respondenterna har
utbildat sig under olika årtal. Respondenterna har varierande kunskaper och erfarenhet
gällande arbetet inom småbarnspedagogik samt gällande arbete kring barn med
språkliga utmaningar.
Respondenterna har i enkätundersökningen haft möjlighet att fylla i flera
svarsalternativ på samma fråga. I enkätundersökningen har respondenterna inte fått
möjligheten att redogöra för vilka barn som har vilka utmaningar, om det handlar om
ett barn som har flera språkliga utmaningar eller om flera barn har endast en språklig
utmaning. Det innebär att en respondent kan ha ett barn i sin grupp med språkliga
utmaningar men som har flera olika former av språkliga utmaningar. Det kan även
finnas respondenter som exempelvis har sju barn i sin grupp som har språkliga
utmaningar men alla har utmaningar med uttal.

5.1 Identifierade språkliga utmaningar i åldrarna 3–4 år
I den här delen av kapitlet kommer svaren på de enkätfrågor som berör forskningsfråga
1” vilka språkliga utmaningar identifieras hos barn i åldrarna 3–4 år?” att redogöras
för. Jag har delat in svaren i olika kategorier, vilket jag gjorde genom att läsa igenom
alla enkätsvar och sedan sammanställde jag alla svar för en fråga i taget. När jag hade
sammanställt svaren för varje fråga från varje respondent delade jag in svaren i olika
kategorier och sökte efter likheter och skillnader i respondenternas svar. Genom
likheter och skillnader i svaren samt genom frågorna och svarens innehåll kom jag
53

Maria Sandström

fram till en indelning. Svaren är indelade i följande kategorier: förekomst och
identifikation av språkliga utmaningar, barnets modersmål annat än verksamhetspråket, utmaningar med uttal och övriga utmaningar i relation till språkutveckling.
Kategorin ”förekomst och identifikation av språkliga utmaningar” ligger på en
kvantitativ nivå och kommer redogöras för på ett kvantitativt sätt. Kategorierna
”barnets modersmål annat än verksamhetspråket”. ”utmaningar med uttal” och ”övriga
utmaningar i relation till språkutveckling” ligger alla på en kvalitativ nivå och kommer
redogöras för på ett kvalitativt sätt.

5.1.1 Förekomst och identifikation av språkliga utmaningar
I tabell 6 kan man läsa av hur många respondenter som har hur många barn med
språkliga utmaningar i sin grupp. Utifrån tabellen kan man konstatera att i alla
respondenters barngrupper finns det åtminstone ett barn som har språkliga utmaningar.
I tabellen framgår det att det finns grupper där språkliga utmaningar är vanligt förekommande bland barnen, det är tre respondenter som svarat att de har fler än nio barn
med språkliga utmaningar i sin barngrupp
Tabell 6. Antalet barn med språkliga utmaningar/grupp.

Antal barn
Antal barn

12

Respondenter

12

5
3

1-3 barn

3-6 barn

6-9 barn

9+ barn

Tolv respondenter (2, 4, 8, 16, 17, 18, 23, 25, 28, 29 och 30) har identifierat 1–3 barn
i sina grupper med språkliga utmaningar och tolv respondenter (1, 3, 6, 12, 14, 19, 21,
54

Maria Sandström

24, 26, 27, 31 och 32) har identifierat 3–6 barn med språkliga utmaningar i sina
grupper. Enligt svaren är det vanligt förekommande att det finns åtminstone ett barn
med språkliga utmaningar, men det är även vanligt att det finns upp mot 6 barn som
har språkliga utmaningar. De respondenter som svarat att de har 6–9 barn som har
språkliga utmaningar i sina barngrupper utgörs av fem respondenter (7, 9, 13, 15 och
22). Som tidigare nämnts är det endast tre respondenter som svarat att de har
identifierat fler än nio barn med språkliga utmaningar i sina respektive grupper (respondenterna 5, 10 och 11).
Om antalet barn som identifierats med språkliga utmaningar i grupperna skiljer sig på
grund av gruppernas storlek går inte att avgöra eftersom det inte framgår i
undersökningen hur stora barngrupper respondenterna arbetar i. Man kan anta att i
varje respondents barngrupp arbetar tre stycken i personalen och barngrupperna är
fullsatta (det vill säga högst 24 barn). Det betyder att de som svarat att de har fler än
nio barn med språkliga utmaningar helt enkelt har flera barn med språkliga utmaningar
procentuellt sett än de som svarat att de har 1–3 barn med språkliga utmaningar. Man
kan anta att antalet barn med språkliga utmaningar alltså inte beror på att den ena
barngruppen är större än den andra. Däremot kan antalet barn med språkliga
utmaningar bero på vilken kommun man arbeta inom, till exempel om kommunen är
starkt tvåspråkig finska-svenska eller om kommunen har stor invandring som gör att
barnen har språkliga utmaningar i form av flerspråkighet eller andra orsaker.
Om man nu utgår från att varje respondent har 24 barn i barngruppen blir det totalt 768
barn som finns i respondenternas barngrupper (24x32). Man kan räkna ut andelen barn
med språkliga utmaningar genom att bland annat räkna utifrån att varje respondent har
minimiantalet för varje svarsalternativ eller genom att räkna utifrån att varje
respondent har maximiantalet för varje svarsalternativ. Om man utgår från att varje
respondent har minimiantalet för varje svarsalternativ landar den här studiens procent
på cirka 15%. Det vill säga att 15% av alla barn har någon form av språkliga
utmaningar. Om man däremot utgår från att varje respondent har maximiantalet för
varje svarsalternativ landar studiens procent på cirka 23%. Det innebär att cirka 23%
av alla barn har någon form av språkliga utmaningar.

55

Maria Sandström

Det finns cirka 65 000 personer i Finland som har någon form av språklig utmaning
(papunet.fi, 2020). I olika internationella undersökningar framgår det att 5–8 procent
av barn i förskoleålder (inom småbarnspedagogik) har någon form av språkstörning,
för Sverige skulle det innebära att ungefär 30 000–50 000 barn har någon form av
språkstörning (A-focus, 2016).
Tomblin, Records, Buckwalter, Zhang, Smith och O´Brien (1997) utförde en studie i
vilken det framgår att cirka 7,74% av barn inom småbarnspedagogiken har någon form
av språkstörning (språkliga utmaningar). I en studie av Norbury m.fl. (2016) framgår
det att upp till 10% bland barn inom småbarnspedagogiken kan ha någon form av
språklig utmaning.
Språkliga utmaningar hos barn har identifierats på olika sätt av undersökningens
respondenter. Samtliga respondenter, utom respondent 9, har svarat att de har kunnat
identifiera språkliga utmaningar hos barnen genom allmän observation. Respondent 3
nämner i sitt svar att de språkliga utmaningarna även identifierats på daghemmet
genom att föräldrarna har berättat om dem vid inskolningen. Rygvold (2010) menar
att det mest typiska är att just föräldrar och personal på daghem börjar notera och
fundera över barns språk när barnen närmare sig fyra till fem års ålder.
13 respondenter (3, 5, 9, 10, 11, 12, 13, 17, 21 24, 29, 31 och 32) har svarat att de
språkliga utmaningarna hos barnen har identifierats med hjälp av språktest.
Respondenterna 7 och 26 nämner att de även varit i kontakt med speciallärare inom
småbarnspedagogik och förskola. Respondent 17 nämner att de språkliga
utmaningarna har identifierats på rådgivningen i samband med fyraårskontroll. Enligt
Bruce m.fl. (2016, s. 63) brukar många lärare inom småbarnspedagogik i Sverige satsa
på två stora screeningar gällande språkutvecklingen hos barn, den första när barnet är
cirka två och ett halvt år och den andra när barnet är cirka fyra år. Enligt Social- och
hälsovårdsministeriet (2005) kontrollerar man språket i samband med att barnet
besöker barnrådgivningen.
Fyra respondenter nämner diagnoser som på något sätt påverkar språkutvecklingen.
Respondent 18 nämner att det i hens barngrupp finns barn med hörselnedsättning som
påverkar både talet och uppfattningen av tal, vilket Specialpedagogiska skolmyndig56

Maria Sandström

heten (2018f) också nämner. Specialpedagogiska skolmyndigheten (2018f) menar att
en hörselnedsättning gör det svårare för hjärnan att tolka en ljudbild och därav kan det
medföra utmaningar gällande det talade språkets ljudsystem. Respondent 9 nämner
språkdiagnoser och ger ett exempel som dyspraxi. Dyspraxi innebär att förmågan att
samordna rörelser är försämrad, gällande munmotoriken innebär det att man till
exempel har svårt att utföra precisa och snabba rörelser som krävs för tal
(Specialpedagogiska skolmyndigheten, 2018e). Dyspraxi handlar alltså om brister
gällande planering och programmering av rörelser, munnens muskler i sig är alltså inte
påverkade (Specialpedagogiska skolmyndigheten, 2018e).
Respondent 22 nämner ett barn med språkdiagnos som inte pratar alls men specificerar
inte vad det är för diagnos. Drag av semantisk pragmatisk störning nämner respondent
29. Rapin och Allen (1983, refererade till i Nettelbladt och Salameh, 2014b, s. 396) tar
upp typiska drag hos barn som har en semantisk-pragmatisk störning. Några typiska
drag är att språket ofta inte är kommunikativt, barnet har påtagliga utmaningar med att
delta i samtal, utmaningar med att förstå sammanhängande tal och ordagrant upprepande av vad som sagts till dem. Respondent 3 påpekar att det är alldeles för långa
köer till talterapi.

5.1.2 Barnets modersmål annat än verksamhetsspråket
24 respondenter nämner att bland barnen i deras barngrupp finns det flera barn i
åldrarna 3–4 år som är tvåspråkiga eller flerspråkiga. Det förekommer barn med olika
kulturer, andra hemspråk, främmande språk och med annat modersmål än svenska som
har språkliga utmaningar i deras barngrupper. Respondenterna som nämner det här är
24 lärare (1, 2, 4, 6, 7, 8, 10, 11, 12, 13, 15, 17, 18, 19, 22, 23, 24, 25, 26, 27, 28, 30,
31 och 32). I Grunderna för planen för småbarnspedagogik (Utbildningsstyrelsen,
2018) poängteras det att tvåspråkiga barn behöver få stöd i båda språken och att man
ska uppmuntra till användningen av båda språken då det har stor betydelse för
språkutvecklingen men även för identitetsutvecklingen. Respondent 22 nämner att hen
har barn med annat modersmål än svenska i sin grupp, men påpekar att dessa barn lär
sig språket med tiden.

57

Maria Sandström

Att lära sig ett andra språk är komplext. Studier har visat att ålder, miljö och motivation
är viktiga faktorer vid språkinlärning samt att man behöver lära ut både skillnader och
likheter som finns hos språken. (Håkansson, 2019). Språkliga utmaningar drabbar inte
bara barnets ena språk utan språkliga utmaningar drabbar barnets alla språk (Kohnert,
2007 och Salameh, 2003, refererade till i Bruce m.fl. (2016).
Tyvärr specificeras det inte vad respektive barn med flerspråkighet har för språkliga
utmaningar i undersökningen. Utifrån respondenternas svar kan man anta att i en del
fall handlar det om andraspråksinlärning som en språklig utmaning. Det man däremot
inte kan veta är exakt vad de språkliga utmaningarna innebär för barnen som är flerspråkiga. Man kan bara spekulera kring vad utmaningarna kan innebära förutom att
lära sig ett andra språk.
Eftersom det är 24 av 32 respondenter som nämner flerspråkighet som språkliga
utmaning kan man konstatera att för den här studien är flerspråkighet den mest
förekommande utmaningen bland barn. I tidigare studier har Nettelbladt och Salameh
(2003) kommit fram till att språkliga utmaningar som berör uttal är den vanligaste
formen av språkliga utmaningar, vilket inte överensstämmer med den här studien. Att
ta med flerspråkigheten som aspekt anser jag att är väsentligt då den här studien utförs
i Svenskfinland, eftersom flerspråkighet inom Finland inte är nytt fenomen. Språkliga
utmaningar drabbar inte bara ett av barnets språk utan alla språk hos barnet drabbas
och därför anser jag att man behöver se på barnets alla språk tillsammans. Det vill säga
att man inte i studier enbart fokuserar på ett språk i gången.

5.1.3 Utmaningar med uttal
Barn som har utmaningar med språkljud, uttal och fonem nämns av flera respondenter.
Utmaningar med uttal och artikulation nämns av 15 respondenter (4, 5, 6, 7, 8, 9, 13,
14, 15, 20, 21, 25, 26, 27 och 30). Att bokstäver fattas eller utelämnas i talet nämns av
fyra respondenter (4, 8, 15 och 27), respondent 7 och 30 nämner byten av fonem.
Nettelbladt och Salameh (2003) anser att språkliga utmaningar som berör språkljud är
den vanligaste typen av utmaningar. Av 32 respondenter är det 15 som har barn i sina
barngrupper som har utmaningar gällande fonologi och fonetik, vilket visar att för den
här undersökningen är språkliga utmaningar gällande språkljud inte den mest
58

Maria Sandström

förekommande typen av utmaningar eftersom barn med flerspråkighet nämns av 24
respondenter (se kapitel 5.1.2).
I enkätsvaren nämns olika uttal som skapar utmaningar för barnen. Alla respondenter
som nämnde utmaningar med uttal har inte specificerat vilka fonem det är som är
utmanande för barnen men det finns respondenter som valt att skriva vilka fonem det
rör sig om.
Utmaningar med bokstaven R nämns, att den är utmanande för barnen att uttala och att
den blir utbytt mot L eller J. Detta nämns av respondenterna 6, 7, 9, 14, 25, 27 (sex
respondenter), vilket även nämns av Rudberg (1982, s. 11). Bokstaven S nämns som
utmanade att uttala av respondent 6 och 7, S-ljudet nämner även Rudberg (1982, s. 30),
Løge (1995) samt Nettelbladt, Samuelsson, Sahlén och Hansson (2008, s. 140).
Respondent 7 nämner även bokstavsljudet L som en utmaning för en del barn.
Respondent 14 nämner utmaningar med att bokstaven K blir T och att bokstaven G blir
D, dessa tas även upp av Nettelbladt, Samuelsson, Sahlén och Hansson (2008, s. 140).
Respondent 9 nämner också utmaningar med olika ljudkombinationer, men har inte
specificerat detta något mera. Sch-ljud nämns av respondent 27 som en utmanande
ljudkombination.

5.1.4 Övriga utmaningar i relation till språkutveckling
Utmaningar med att förstå instruktioner nämner respondent 26. Barn som har
utmaningar med att göra sig förstådda nämns av respondent 2 och 16. Respondent 16
nämner även tillsammans med respondenterna 12 och 17, barn som har utmaningar
med att uttrycka sig verbalt. En del barn har otydligt språk/tal som gör det utmanade
att förstå barnen. Detta nämner respondenterna 4, 13, 19, 29 och 30.
Barn med svagt ordförråd nämner respondenterna 5, 21 och 32. Respondent 7 nämner
barn med sluddrigt tal och respondenterna 12 och 18 nämner munmotorik som orsak
till språkliga utmaningar, vilket även Widaues (2019) lyfter fram. Widaeus (2019)
skriver att ”munmotorik är förmågan att röra på munnens olika delar”. Förmågan styrs
av känsel, rörlighet och styrka hos musklerna runt och i munnen. Svårigheter med
59

Maria Sandström

munmotoriken kan påverka talet och man kan även ha artikulatoriska svårigheter som
innebär att man har svårigheter med att forma och uttala vissa språkljud. Utmaningar
med uttal kan även påverkas av munmotoriken.
Barn som har en försenad språk/talutveckling nämns som en utmaning gällande barns
språkliga utmaningar av 8 respondenter (1, 3, 7, 10, 15, 24, 28 och 29). Respondent 15
nämner även att hen upplever att många barn börjar prata mycket sent, först närmare
3 års åldern.
Stamning nämns som en förekommande språklig utmaning av respondent 12, Rygvold
(2010, s. 218) menar att stamning är något som normalt börjar i småbarnsåldern.
Genom att man som pedagog, vuxen, skapar en så avslappnad samtalssituation som
möjligt och där man som pedagog visar sitt intresse för att kommunicera med barnet
kan stamningen påverkas på ett positivt sätt (Rygvold, 2010, s. 220).

5.2 Sätt att kommunicera hos barn med språkliga utmaningar
I enkätundersökningen har jag ställt frågor som berör hur barn med språkliga
utmaningar kommunicerar med olika parter (se forskningsfråga 2). Frågorna har berört
olika kommunikationssätt med jämnåriga, personal och föräldrar.
Språkliga utmaningar påverkar olika barn på olika sätt. Barn reagerar olika på
kommunikationssvårigheter, en del barn blir frustrerade när de inte blir förstådda och
andra drar sig undan. Det finns också de barn som inte tycks bry sig, som att det inte
verkar spela någon roll om de blir förstådda eller inte. (Rygvold, 2010, s. 196).
Gällande barn med språkliga utmaningars kommunikation med personalen har
samtliga, 32, respondenter angivit att barnen kommunicerar genom att prata med
personalen. Åtta respondenter (6, 12, 14, 15, 17, 18, 24 och 27) svarar att barnen
använder tecken som stöd för att kommunicera med personalen. Barn som
kommunicerar på ett utåtagerande sätt med personalen har angivits av nio respondenter
(1, 3, 5, 10, 11, 17, 26 och 27). Nio respondenter (3, 6, 12, 18, 19, 24, 28 och 30) har
även fyllt i med annat kommunikationssätt än de tre alternativ som nämnts ovan (prata,
tecken som stöd och utåtagerande). Dessa nio respondenter har alla uppgivit att barnen
60

Maria Sandström

med språkliga utmaningar kommunicerar tillsammans med personalen med hjälp av
kroppsspråk och gester, vilket Rygvold (2010, s. 212) även påpekat. Förutom tecken
kan man alltså behöva ta stöd av kroppsspråk och gester för att få kommunikationen
att fungera bättre.
Gällande kommunikationen mellan barn med språkliga utmaningar och föräldrar har
31 respondenter, det vill säga alla respondenter utom en (respondent 6), angivit att
barnen kommunicerar genom att prata med föräldrarna. Utöver det har fem av
respondenterna (12, 14, 15, 17 och 22) har angivit att barn med språkliga utmaningar
kommunicerar med hjälp av tecken som stöd med sina föräldrar. Till skillnad från
kommunikationen med personalen där det var nio är det nu fyra respondenter (1, 5, 6
och 10) som angivit att barnen kommunicerar på ett utåtagerande sätt med föräldrarna.
Fyra respondenter har angivit andra sätt att kommunicera med föräldrarna än de som
nämnts ovan (pratar, tecken som stöd och utåtagerande). Respondent 12 nämner att
barnet tar med sig föräldern, eller den vuxne, till den plats eller situation som barnet
vill ha stöd i. Respondenterna 11 och 19 nämner att barnen kommunicerar och pratar
på sitt hemspråk tillsammans med föräldrarna. Respondent 30 nämner också familjens
egna modersmål samt kroppsspråk och gester. Man kan alltså anta att barnen som
nämns av respondenterna 11, 19 och 30 är ändå verbalt kommunikativa men att
utmaningarna ligger i att personalen och jämnåriga inte pratar barnets modersmål.
I fråga om kommunikationen mellan barn med språkliga utmaningar och jämnåriga
barn har 31 respondenter, det vill säga alla respondenter förutom en (respondent 17),
svarat att kommunikationen sker genom att barnen pratar. 15 respondenter (1, 3, 5, 6,
7, 9, 10, 11, 13, 15, 16, 24, 26, 27 och 30) har angivit att barnen kommunicerar med
jämnåriga med hjälp av tecken som stöd. Ändå var det endast åtta respondenter som
angivit att barn med språkliga utmaningar kommunicerar med personalen med hjälp
av tecken som stöd. 15 respondenter har svarat att barnen kommunicerar på ett
utåtagerande sätt med jämnåriga. I jämförelse var det nio respondenter och fyra
respondenter som hade angivit utåtagerande kommunikation mellan barn och personal
samt barn och föräldrar. Fem respondenter (3, 12, 18, 19 och 21) har även utöver
ovanstående alternativ (pratar, tecken som stöd och utåtagerande) också svarat att
barnen kommunicerar med hjälp av kroppsspråk. Respondent 19 nämner också att
barnet väljer att prata sitt hemspråk med jämnåriga oberoende av om de förstår språket
61

Maria Sandström

eller inte. Även här igen kan man utgå från att barnet är verbalt kommunikativt men
den språkliga utmaningen finns i att barnet inte kan kommunicera på verksamhetens
språk (svenska). Respondent 28 och 31 nämner att barnen med språkliga utmaningar
kommunicerar med olika läten.
Barn som har utmaningar med att kommunicera i leken och i samspel med både vuxna
och jämnåriga kan ibland beskrivas som rastlösa, beroende av sina föräldrar, omogna,
utåtagerande och aggressiva. Barnets beteende kan ha grund i barnets språkfärdigheter.
(Rygvold, 2010, s. 205). Barnen som har språkliga utmaningar i respondenternas
barngrupper kommunicerar på flera olika sätt. Det förekommer både barn som pratar,
använder tecken som stöd, är utåtagerande och använder sig av kroppsspråk och gester.
De olika kommunikationssätten förekommer i kommunikationen mellan barnen och
alla parter (personal, jämnåriga och föräldrar).

5.3 Språkstödjande arbete
I den här delen av kapitlet redogörs det för svaren på de enkätfrågor som berör
forskningsfråga 3 ” Hur beskriver lärare inom småbarnspedagogik sitt arbete för att
stöda de barn som har språkliga utmaningar i åldrarna 3–4 år?”. Svaren är indelade i
följande kategorier: stöd i daglig verksamhet, trestegsstödet, verktyg och material som
stödformer, fysisk miljö som språkstöd samt upplevda behov för egen utveckling i
språkstöd.

5.3.1 Stöd i daglig verksamhet
I enkätundersökningen har respondenterna fått svara på frågor som berör deras
verksamhet, hur deras verksamhet ser ut och anpassas med tanke på barn som har
språkliga utmaningar. Här redogörs det för de enkätfrågor och respondenternas svar
som berör den dagliga verksamheten.
17 av 32 respondenter (1, 3, 5, 6, 7, 9, 12, 14, 16, 17, 21, 22, 23, 27, 28 och 32) nämner
att de i sin verksamhet använder bildstöd som stöd för barn med språkliga utmaningar.
Bildstöd förekommer som bildscheman samt som bildstöd vid olika aktiviteter, till
exempel tvätta händerna samt vid sånger och ramsor. Specialpedagogiska
62

Maria Sandström

skolmyndigheten (2018a) menar att bilder är ett bra verktyg för att stöda barnets språk
med tanke på olika ord och begrepp och Rundell (2017) poängterar att bilder som stöd
är ett bra verktyg både om barnet har utmaningar med att förstå och att bli förstått.
Tio respondenter (3, 5, 6, 9, 14, 17, 18, 22, 27 och 28) nämner att de använder tecken
som stöd för att stöda barn med språkliga utmaningar. Både Svenska Downföreningen
(u.å.) och Södra Älvsborgssjukhus (2019) skriver att syftet med tecken som stöd är att
det talade språket förstärks genom att de viktigaste orden markeras med tecken.
Specialpedagogiska skolmyndigheten (2018d) nämner att tecken som stöd fungerar
som ett bra stöd för barnets språkutveckling tillsammans med talet. Tecken som stöd
är även ett bra verktyg för att stöda flerspråkiga barns språkutveckling (Lindfors,
2017). Av dessa tio respondenter har nio också svarat att de använder sig av bildstöd,
det är respondent 18 som inte nämnt bildstöd men som nämnt tecken som stöd.
I Grunderna för planen för småbarnspedagogik (Utbildningsstyrelsen, 2018) står det
att vid behov ska man stöda språkförståelsen med hjälp av föremål, bilder och tecken.
Respondent 4 och 22 nämner användning av rekvisita och åskådligt material, det här
stöder också Specialpedagogiska skolmyndigheten (2018b) som anser att konkreta
föremål som finns i omgivningen kan stöda kommunikationen med barn. Föremål som
är bekanta för barnen hjälper dem att förstå vad som ska hända. Föremål fungerar också
bra som underlag till samtal och kommunikationen stimuleras och underlättas om man
kan peka och prata kring föremål (Specialpedagogiska skolmyndigheten, 2018b).
Respondent 22 har även tidigare nämnt bilder och tecken som stöd. Man kan tänka sig
att respondent 4 kanske tänker på bland annat bilder då hen nämner rekvisita samt
åskådligt material, trots att hen inte har nämnt det i sina svar.
Att som vuxen vara en språklig förebild för barnen är något som 5 respondenter (3, 20,
21, 27 och 32) nämner som ett sätt att stöda barnen i den dagliga verksamheten. Även
von Tetzchner (2016, s. 220) och Rygvold (2010, s. 200) poängterar vikten av att
vuxna är språkliga förebilder för barn och von Tetzchner (2016, s. 220) menar att som
vuxen bör man även rikta sin uppmärksamhet mot sitt eget sätt att kommunicera.
Respondent 7 och 12 nämner att det är viktigt att man ger barnet tid, att man inte
avbryter barnet samt att man lyssnar. Precis som respondenterna 7 och 12, anser Bruce
m.fl. (2016, s. 88) att genom att lyssna på barnet, vara närvarande och bekräfta kan
63

Maria Sandström

man hjälpa barnet mycket i hens språkutveckling. Detta är även viktigt i verksamheten
med flerspråkiga barn.
Respondent 31 påpekar att speciellt när det gäller barn med selektiv mutism är det
viktigt att vuxna ger barnet möjlighet att svara genom att peka eller nicka/skaka på
huvudet samt att man verkligen ger barnet tid utan att pressa barnet. Att det är viktigt
att man ger barnet tillräckligt med tid att svara, oavsett vilken språklig utmaning det
gäller, nämner Petersson (2003, s. 177).
Respondent 7 nämner också att man behöver upprepa vad barnet sagt för att visa att
man förstår barnet, detta nämns även av respondenterna 14 och 22. Respondenterna 7,
14 och 22 nämner även att det är viktigt att upprepa vad barnet säger så att barnet får
höra det korrekta uttalet ifall de språkliga utmaningarna hos barnet rör sig om uttal,
vilket överensstämmer med Strömqvist (2007, s. 67) och Rygvold (2010, s. 200) som
belyser att det är viktigt att man upprepar det barnet säger på ett korrekt sätt så att
barnet får en modell att följa. Rygvold (2010, s. 200) nämner även att man inte behöver
påpeka när barnet uttalar fel.
Elva respondenter (3, 4, 7, 12, 13, 18, 21, 24, 26, 29 och 30) svarar att de anpassar
verksamheten genom att arbeta i smågrupper för att stöda barn med språkliga
utmaningar. I Grunderna för planen för småbarnspedagogik (Utbildningsstyrelsen,
2018) står det att man inom småbarnspedagogiken ska jobba flexibelt med olika
grupper. Grupperna kan variera i storlek så att alla barn får möjlighet att delta i
verksamheten och kommunikationen. Arbetssätten ska vara mångsidiga och en
strukturell pedagogisk lösning kan vara att dela in barngruppen och arbeta i
smågrupper (Utbildningsstyrelsen, 2018). Respondent 13 nämner även som
respondent 15 samlingar som ett stöd i den dagliga verksamheten för barn som har
språkliga utmaningar. Rygvold (2010, s. 200) nämner också samlingar som ett
exempel på en vardaglig situation där man kan träna språket på olika sätt. Att få
individuell träning av personal på daghemmet, lärare inom småbarnspedagogik,
assistent, språkstöd eller speciallärare nämns av sju respondenter (1, 5, 10, 11, 13, 19
och 23) som ett sätt att anpassa verksamheten samt som stöd för de barn som har
språkliga utmaningar.

64

Maria Sandström

Att träna upp munmotoriken och arbeta med mungymnastik nämns av respondenterna
7 och 27. Stendahl (1980, refererad till i Rygvold 2010, s. 201) nämner lekar som
innebär att man tränar munmotoriken som en del i processen av språkinlärningen.
Folkhälsans lekdatabas har exempel på mun- och ljudsagolek som man kan använda i
syfte att träna munmotoriken (Folkhälsan, u.å.a). Respondent 21 nämner kroppsspråk
som en viktig del i den dagliga verksamheten för att stöda barn med språkliga
utmaningar.
Att ofta använda högläsning, sagor, sånger, rim och ramsor för att stöda barns
språkutveckling nämns av elva respondenter (4, 9, 12, 15, 18, 19, 22, 24, 27, 31 och
32). Bruce m.fl. (2016, s. 92) menar att bland annat rim och ramsor kan vara rätt
krävande, även om de används på ett lekfullt sätt, eftersom rim och ramsor bygger på
ett intresse för språk och på språklig medvetenhet. Men Rygvold (2010, s. 212) anser
däremot att rim och ramsor är bra verktyg för språklig stimulans då de på ett lekfullt
och kravlöst sätt tillåter en att testa sig fram gällande bland annat språkets rytm och
strukturer. Respondent 5, 9 och 15 nämner att de har fokus i sina verksamheter på att
bygga språk, föra samtal och använder sig av språklekar för att stöda språkutvecklingen. Respondent 31 nämner att på hens arbetsplats brukar man styra lekgrupper som en
del av verksamheten för att stöda barn med språkliga utmaningar. Att styra lekgrupper
så att barn som är på olika språknivå nämns av Bruce, Hansson och Nettelbladt (2010)
och de påpekar att det är en god metod för att stöda språkutvecklingen hos barn.
Inom kategorin stöd i daglig verksamhet har det inte framkommit något mönster i
respondenternas svar. Man kan alltså inte konstatera specifika anpassningar som skulle
vara kopplade till respondenternas ålder, utbildningsår eller antal år inom branschen.
Man skulle kunna tänka sig att beroende på ålder, när man utbildat sig och tagit examen
eller hur många år man jobbat i branschen att svaren ser olika ut, att man beskriver
sina arbetssätt på olika sätt, men för den här studien finns det inte några skillnader i
beskrivningen av arbetssätten som kan kopplas till att respondenterna skulle vara i
samma ålder eller att det skulle vara en stor åldersskillnad. Det har inte heller spelat
någon roll när de tagit examen, man kan inte se ett mönster i de beskrivna arbetssätten
för den dagliga verksamheten utifrån när respondenterna tagit examen. Det här gäller
också antalet år respondenterna arbetat inom branschen, de som jobbat mellan 1–3 år

65

Maria Sandström

och de som jobbat 15+ år inom branschen beskriver liknande arbetssätt inom den
dagliga verksamheten.

5.3.2 Trestegsstödet
I enkätundersökningen har respondenterna fått svara på om de använder sig av
trestegsstödet som en del i att stöda språkutvecklingen hos barn med språkliga
utmaningar. Diagram 1 visar fördelningen av hur många respondenter som använder
sig av respektive inte använder sig av trestegsstödet.

Diagram 1. Fördelning bland respondenterna gällande användning av trestegsstödet.

Ja

Nej

Tio respondenter (2, 3, 7, 9, 12, 15, 27, 29, 31 och 32) har svarat ja på frågan gällande
användningen av trestegsstödet, medan 22 respondenter (1, 4, 5, 6, 8, 10, 11, 13, 14,
16, 17, 18, 19, 20, 21, 22, 23, 24, 25, 26, 28 och 30) har svarat nej på frågan gällande
användningen av trestegsstödet.
Respondent 31 har angivit att hen använder sig av trestegsstödet men har sen inte
angivit på vilket sätt hen använder det utan konstaterar att trestegsstödet inte används
så ofta med yngre barn. I Grunderna för planen för småbarnspedagogik
(Utbildningsstyrelsen, 2018) finns inte trestegsstödet utskrivet utan trestegsstödet
66

Maria Sandström

finns i Grunderna för förskoleundervisningens läroplan (Utbildningsstyrelsen, 2014).
Respondent 18 har angivit att hen inte använder sig av trestegsstödet och påpekar
också att hen aldrig har hört talats om trestegsstödet. Respondent 9 har angivit att hen
använder trestegsstödet, men har sen svarat på frågan på vilket sätt att det beror på vad
som menas med trestegsstöd, att personalen på daghemmet, speciallärare inom
småbarnspedagogik, talterapeut och föräldrarna är delaktiga i arbetet kring barnet.
Trots att den här studien riktar sig till småbarnspedagogiken frågas det om
trestegsstödet eftersom det pratas mycket om trestegsstödet inom småbarnspedagogiken och för att det som står i Grunderna för planen för småbarnspedagogik (Utbildningsstyrelsen, 2018) gällande stödåtgärder för barn i behov av stöd är mycket likt
trestegsstödet.
Så på vilket sätt använder sig då respondenterna av trestegsstödet? Som tidigare
nämnts, uppger respondent 9 ett samarbete med specialläraren inom småbarnspedagogik, detta nämns även av respondenterna 1, 4 och 29. Med tanke på vilka
stödinsatser som finns runtom barnen, som respondent 1, 4, 9 och 29 nämner, kan man
anta att för respektive barn har läraren inom småbarnspedagogik tillsammans med sin
personal, vårdnadshavarna och eventuellt specialläraren inom småbarnspedagogik
gjort en pedagogisk bedömning. Man kan även anta att personalen på daghemmet lagt
in olika stödåtgärder som inte varit tillräckliga och därför gjort en pedagogisk
bedömning och därefter har till exempel specialläraren inom småbarnspedagogik
börjat träna med barnet. Om man ser till trestegsstödet som finns beskrivet i Grunderna
för förskoleundervisningens läroplan (Utbildningsstyrelsen, 2014) så skulle barnet
befinna sig på stödnivå 2 – intensifierat stöd.
Respondent 2 nämner att trestegsstödet används i dokumentationssyfte och tillsammans med respondenterna 4, 7 och 27 nämns det att trestegsstödet används för att
tillgodose barnets behov. Här kan man anta att då respondent 2 nämner att det används
i dokumentationssyfte att hen syftar på att man ska anteckna barnets behov av stöd i
barnets plan för småbarnspedagogik (Utbildningsstyrelsen, 2018). I barnets plan för
småbarnspedagogik antecknas även de planerade stödåtgärderna, hur stödet ska
genomföras och fördelningen av arbete samt ansvar. När respondenterna ovan nämner
att trestegsstödet används för att tillgodose barnets behov kan man anta att de kanske

67

Maria Sandström

tänker på en pedagogisk bedömning där man går igenom barnet och dess behov av
stöd efter att allmänpedagogiska stöd inte varit tillräckliga.
Tre respondenter (12, 18 och 29) nämner att trestegsstödet används genom att man gör
en pedagogisk bedömning och sedan gör man upp en plan tillsammans med
specialläraren inom småbarnspedagogik, vilket är i enlighet med Grunderna för
planen för småbarnspedagogik (Utbildningsstyrelsen, 2018). Respondent 32 nämner
att ett barn kan få intensifierat stöd vid behov. Intensifierat stöd är, som tidigare
nämnts, stödnivå två enligt Grunderna för förskoleundervisningens läroplan
(Utbildningsstyrelsen, 2014) vilken ett barn kan ligga på efter att stödåtgärder inom
allmänt stöd inte varit tillräckliga och efter att läraren inom småbarnspedagogik gjort
en pedagogisk bedömning.
Respondent 8 har inte angett något svar gällande hur de anpassar verksamheten, medan
respondent 25 svarar att hen inte har några barn i sin barngrupp med sådana svårigheter
som skulle kräva att verksamheten anpassas. Respondenten har dock svarat på andra
frågor, som redogjorts för i tidigare avsnitt, att det i hens barngrupp finns barn som är
flerspråkiga och som har utmaningar med bokstavsljudet R. Att respondent 25 inte
skulle anpassa sin verksamhet på något sätt trots barn i gruppen som har språkliga
utmaningar är att inte följa läroplanen eftersom det i Grunderna för planen för
småbarnspedagogik (Utbildningsstyrelsen, 2018) står att barn har rätt till stöd direkt
ett behov av stöd uppstår.
Gällande fördelningen av respondenterna som svarat jakande och nekande på frågan
om användningen av trestegsstödet kan man inte hitta något gemensamt hos
respondenterna. Bland de som svarat ja finns respondenter i alla åldrar, de har utbildat
sig under olika år och har arbetat olika antal år inom branschen, och det ser likadant ut
när man tittar på de respondenter som svarat nej.

5.3.3 Verktyg och material som stödformer
För att stöda barn med språkliga utmaningar inom småbarnspedagogiken använder sig
lärare inom småbarnspedagogiken av olika material och verktyg. I avsnittet Stöd i
68

Maria Sandström

daglig verksamhet framkom en del material och verktyg som används av
respondenterna, i det här avsnittet ser jag specifikt på verktyg och material som
stödformer. I tabell 7 kan man avläsa hur många respondenter som använder sig av de
givna förslagen på material samt hur många respondenter som använder sig av andra
sorters stöd, material, verktyg än de som nämnts.
Tabell 7. Stödformer som respondenterna använder sig av

Stödformer
Stödformer

Antal respondenter

31

19

18

8

6
Tecken som stöd

Pratkartor

Bilder

Bildscheman

Annat stöd

Som framgår i tabell 7 är det 19 respondenter (2, 4, 5, 6, 9, 10, 11, 12, 14, 15, 17, 18,
19, 21, 22, 24, 27, 28 och 31) som använder sig av tecken som stöd för att stöda barn
med språkliga utmaningar. Sex respondenter (5, 6, 9, 14, 22 och 24) använder sig av
pratkartor (för exempel på pratkarta, se bilaga 6). 31 respondenter, det vill säga alla
respondenter förutom en (respondent 18) använder sig av bilder som stöd. Utöver
bilder som stöd används bildscheman av 18 respondenter (1, 3, 4, 5, 8, 9, 10, 11, 12,
13, 14, 16, 17, 22, 27, 30 och 31). Åtta respondenterna har svarat att de använder andra
material eller ger stöd i någon annan form.
Nio respondenter (1, 5, 7, 14, 17, 21, 23, 27 och 30) nämner alla att det är viktigt med
bilder och bildscheman i flera olika situationer. Respondenterna 14 och 23 nämner
specifikt bilder i vardagssituationer och vid alla olika rutiner. Respondent 23 nämner
bilder både för att förmedla och ta reda på information. Det kan vara lättare att barnet
väljer/pekar på en bild om hen inte har ett tillräckligt språk för att uttrycka sig, menar
69

Maria Sandström

respondent 23. Respondent 27 nämner bildscheman för påklädning och dagsrutiner.
26 nämner bilder på leksaker som stöd. Respondent 27 påpekar att mycket kroppsspråk
hjälper. Respondent 18 informerar om att hen och hens kollegor är på gång med att
ordna nyckelringar med bilder som stöd som de kan bära med sig överallt.
De respondenter som svarat att de ger stöd på något annat sätt är åtta respondenter (1,
9, 13, 16, 18, 26, 31 och 32). Många uppger ett stöd som innebär enskild träning.
Respondent 1 nämner att man använder tid då det finns möjlighet att träna lite extra.
Respondenterna 26 och 32 nämner individuell träning tillsammans med barnet då man
tränar språket genom spel och lekar. Respondent 26 nämner att man kan ha intressanta
bilder att titta på och diskutera kring. Liberg (2017, s. 80–81) menar att en viktig faktor
för barns språkutveckling är att man som vuxen samtalar med barnen, både om sådant
som sker här och nu och som finns runtomkring och om saker längre fram och vad
som hänt eller ska hända. Både respondent 13 och 29 nämner assistenter och att
assistenterna kan jobba lite extra med språket tillsammans med barnen och respondent
16 nämner speciallärare inom småbarnspedagogik och språkstödare som arbetar
tillsammans med barnen. Exakt vad respondent 16 menar när hon nämner språkstödare
kan man inte veta, men Folkhälsan har ett projekt som heter Språkstödet som riktar sig
till barn med språkliga utmaningar, vars syfte är att stöda familjen och
daghemmet/förskolan i den vardagliga användningen av AKK (Folkhälsan, u.å.b).
Man kan anta att respondent 16 tänker på just detta, att det kommer någon från
Folkhälsan som arbetar med projektet språkstödet eller att det är någon liknande form
av stöd som avses med språkstödare.
Respondent 8 nämner material som hen och hens kollegor använder sig av i
barngruppen. Först nämns spel, inget specifikt spel, men att man kan använda sig av
spel på ett språkstöttande sätt. Sedan nämns Babblarna (Babblarna, u.å.) som de
använder främst tillsammans med de barn som behöver få grunderna till det svenska
språket. Babblarna är färgglada figurer som kan användas för att stöda barns
språkutveckling, med hjälp av Babblarna får barnen höra hur det talade språket låter
och Babblarna kan locka barnen till att själva börja göra ljud/använda språket
(Babblarna, u.å.). Respondenten nämner även ett munmotorikskompendium som de
använder sig av i både mindre och större grupper.

70

Maria Sandström

Fördelningen är 50/50 mellan respondenterna angående om de använder något digitalt
hjälpmedel i arbetet med barn som har språkliga utmaningar. Det är alltså 16
respondenter (2, 5, 8, 9, 12, 13, 15, 16, 17, 18, 22, 24, 27, 29, 31 och 32) som svarat
att de använder digitala hjälpmedel och 16 respondenter som svarat att de inte
använder digitala hjälpmedel.
Av de 16 respondenter som svarat att de använder digitala hjälpmedel uppger 14 att de
använder sig av en surfplatta. Respondent 18 har inte nämnt surfplatta men hen nämner
olika bokapplikationer och högläsningsapplikationer och utifrån det kan man anta att
dessa applikationer används på en surfplatta. Hoffman och Paciga (2013) nämner eböcker som ett bra verktyg för barn för att utveckla sin språkförmåga. Respondent 31
som inte heller nämner surfplatta nämner att det digitala hjälpmedel som hen och hens
kollegor använder sig av är olika digitala bildbanker eftersom hen själv och personalen
inte ännu lärt sig hur man använder olika applikationer.
Vad surfplattorna används till eller vad man gör med surfplattorna tillsammans med
barnen specificeras av fem respondenter. Respondent 16 och 18 (se ovan) nämner
användningen av bokapplikationer och högläsningsapplikationer. Utöver detta nämner
respondent 18 även TAKK-applikation. Respondent 15 nämner olika appar där man
får lyssna samt även, som respondent 27, användningen av olika språkapplikationer
och språkspel. En av respondenterna, respondent 12, nämner att de använder filmning,
men på vilket sätt specificeras tyvärr inte.
Användningen av projektor nämns av respondent 16, men på vilket sätt och i vilket
syfte med tanke på språket har hen tyvärr inte specificerat.
Inga mönster gällande ålder och erfarenhet har hittats bland respondenternas svar.
Trots att respondent 31 som är i åldersgruppen 50+ anger sig inte kunna använda
applikationer finns det inget mönster i svaren gällande ålder för denna typ av
användning eftersom det finns respondenter som också är i åldersgruppen 50+ som
angivit att surfplattor används. En studie av Hofslundsengen, Magnusson, Svensson,
Jusslin, Mellgren, Hagtvet och Heilä-Ylikallio (2018) jämförde användning av digitala
verktyg på daghem i Sverige, Finland och Norge. Som resultat fick forskarna bland
annat resultatet att användningen av digitala verktyg var lägst i Finland.
71

Maria Sandström

5.3.4 Fysisk miljö som språkstöd
Respondenterna har fått ange om de anser att den fysiska miljön stöder barn med
språkliga utmaningar. 18 respondenter (1, 2, 3, 5, 6, 7, 8, 9, 12, 14, 15, 17, 18, 22, 23,
27, 30 och 31) har svarat ja, den fysiska miljön stöder och 14 respondenter (4, 10, 11,
13, 16, 19, 20, 21, 24, 25, 26, 28, 29 och 32) har svarat nej, den fysiska miljön stöder
icke. I diagram 2 kan man se fördelningen av antalet respondenter.
Diagram 2.

Fördelning bland respondenterna gällande den fysiska miljön som

språkstöd

Ja

Nej

Tolv respondenter (1, 3, 6, 7, 9, 14, 18, 22, 23, 27, 30 och 31) menar att de har bilder
som stöd och bildscheman som stöder barn med språkliga utmaningar. Respondent 17
och 18 påpekar att det är viktigt att det man sätter upp på väggarna som är riktat till
barn behöver sättas i barnens ögonhöjd. Respondent 22 tar upp problematiken som
dock finns med att ha bilder som stöd och bildscheman uppsatta på väggar på barnens
höjd eftersom det tyvärr i hens grupp, och förmodligen i andra grupper också, finns
barn som river ner dessa. Respondent 2 nämner intressanta bilder och alster som väcker
barns nyfikenhet men på vilket sätt detta mer specifikt stöder barn med språkliga
utmaningar specificerar inte respondenten.

72

Maria Sandström

Att barnen får fri tillgång till böcker är viktigt för barns språkutveckling menar
respondenterna 7 och 27. Barnboksakademin (refererad till i Edwards, 2019, s. 29)
menar att böcker stöder språkutvecklingen och utökar ordförrådet. Edwards (2019, s.
89) påpekar att för att barn överhuvudtaget ska intressera sig för litteratur och språk
behöver det finnas bra böcker inom olika genrer som är relevanta och framförallt
tillgängliga för barnen. Respondent 7 nämner även att det är viktigt med varierande
leksaker samt att man utformar miljön så att barnen får språklig stimulans från den.
Hur de på respondents 7 arbetsplats utformat miljön för att barn ska få språklig
stimulans framgår inte, men man kan tänka sig att de till exempel funderat kring olika
visuella och auditiva faktorer i miljön som kan påverka, vilket bland andra Bruce m.fl.
(2016, s. 88) och Petersson (2003, s. 173–174) nämner. Gällande hur man kan ordna
miljön så att den stöder språkutvecklingen ger Bruce m.fl. (2016, s. 88) och Petersson
(2003, s. 173–174) som förslag att man kan försöka dämpa starka röster, minska
påfrestande ljud, se till att det är ordning och reda på hyllor, tänka på att inte ha för
många saker/alster på väggarna samt reflektera över sitt eget sätt att prata. Respondent
17 nämner att på hens arbetsplats har de skapat inspirerande lärmiljöer som intresserar
barnen.
Respondent 15 nämner att den fysiska miljön på hens arbetsplats är uppbyggd på så
vis att det finns möjlighet till att röra på sig och lära känna sin kropp och därigenom
lära sig kroppsspråk som i sin tur kan utvecklas till språkförståelse. Respondent 12
nämner att på hens arbetsplats finns det flera möjligheter för mindre arbets-, mat-, vilooch lekgrupper. Respondent 5 nämner att de arbetar med tipsrundor och promenader i
samband med olika samtal.
Av 32 respondenter har 16 gett tips på hur man ska ordna en fysisk miljö som stöder
barn med språkliga utmaningar. Av dessa 16 har tolv svarat ja på frågan gällande om
den fysiska miljön stöder barn med språkliga utmaningar.
Sex respondenter (2, 7, 13, 17, 18 och 22) nämner att man ska skapa inspirerande
lärmiljöer för barnen och respondent 21 påpekar att det är viktigt att se till att ytan är
tillräcklig. Respondent 2 nämner att man kan dekorera med inspirerande alster som
väcker uppmärksamhet men som också bidrar till att barnet vågar prata. Respondent 7
är också inne på miljöer som väcker samtal men också lek. Respondent 13 nämner att
73

Maria Sandström

miljön ska vara stimulerande och lekfull med personal som är närvarande och hinner
se och prata med barnen. Respondent 18 påpekar att miljön ska vara tilltalande för
barnen, inte för vuxna. Respondent 22 nämner att i lärmiljön ska barnen få utforska
och göra olika saker t.ex. spela, naturvetenskap, undersökningslådor, böcker, bilder,
sagor, m.m. Petersson (2003, s. 173–174) nämner att trots att den fysiska miljön kan
behöva vara lugn så behöver man som pedagog även skapa en fysisk miljö som
stimulerar barnen till att experimentera, uppleva och skaffa sig olika erfarenheter.
Respondent 3 uppmanar till att tänka utanför boxen och respondent 12 uppmanar till
att dela gruppen. Respondent 18 nämner att man kan använda färger för olika steg i
vardagen. Både respondent 18 och 17 nämner användandet av tecken som stöd.
Respondent 18 nämner också att man ska använda tecken med alla barn så att de sedan
kan använda dem sinsemellan.
Bland de 18 respondenter som svarat att den fysiska miljön stöder språket kan man
inte konstatera att det finns något gemensamt. Respondenternas åldersspann är mellan
20–50+, de har tagit examen mellan åren 1984 och 2018 och de har arbetat allt mellan
1–15+ år inom branschen. Om man tittar på de 14 respondenter som svarat att den
fysiska miljön inte stöder språket, ser det likadant ut. Det finns inget gemensamt
mellan respondenterna som man kan härleda till varför de svarat som de gjort.

5.3.5 Upplevda behov för egen utveckling i språkstöd
I enkätundersökningen fick respondenterna ange på en skala med fem svarsalternativ
om de anser sig ha tillräckligt med kunskap för att stöda barn med språkliga
utmaningar på bästa sätt i verksamheten. Respondenterna fick välja hur de känner i
fråga om sin kunskap på en skala 1–5 där 1 innebär att man inte alls känner att man
har kunskap och 5 innebär att man känner att man har tillräckligt med kunskap. I tabell
10 kan man avläsa hur många respondenter som angivit respektive skalsteg.

74

Maria Sandström

Tabell 8. Respondenternas upplevda behov av att utvecklas inom språkstöd.

Skalsteg
Skalsteg

Antal respondenter

14

10
7

0
1

1
2

3

4

5

Ingen respondent har alltså angivit skalsteg 1, det vill säga ingen respondent känner
att hen inte har någon kunskap alls inom området. Sju respondenter (1, 3, 8, 14, 19, 20
och 26) har angivit skalsteg 2. 14 av respondenterna (4, 6, 7, 10, 11, 15, 21, 23, 25, 27,
29, 30, 31 och 32) känner att de är någonstans mitt emellan ingen kunskap alls och
tillräckligt med kunskap och har således angivit skalsteg 3. På skalsteg 4 finns tio
respondenter (2, 5, 9, 13, 16, 17, 18, 22, 24 och 28). En av respondenterna (12) anser
sig ha tillräckligt med kunskaper om hur man på bästa sätt kan stöda barn med
språkliga utmaningar och har därför angivit skalsteg 5.
Av de 31 respondenter som angivit på en skala att de inte anser sig själva ha tillräckligt
med kunskap har 20 stycken berättat vad de skulle vilja ha/behöva för att nå och känna
att de har tillräckligt med kunskap. Av dessa 20 respondenter är det nio stycken (1, 3,
14, 17, 20, 22, 26, 27 och 32) som uttrycker behovet av kurser och fortbildning.
Respondent 27 nämner att hen tror att med hjälp av kurser och fortbildningar kan
pedagogerna få de resurser som behövs för att vara de språkliga förebilder som
pedagogerna ska vara.
Rönnerman (2015, s. 243–247) samt Engdahl och Ärlemalm-Hagsér (2015, s. 238–
242) nämner att pedagoger behöver ständigt uppdatera sin kunskap, vilket kan ske
75

Maria Sandström

genom att de följer med vad som händer inom det barnpedagogiska området. Det
innebär att pedagogerna behöver läsa facklitteratur och hålla sig uppdaterade med nya
vetenskapliga undersökningar. Utöver fortbildningar och att pedagogerna läser till sig
sin kunskap på egen hand behöver personalen även få möjlighet till att regelbundet
diskutera inom teamet. Genom pedagogiska diskussioner får personalen möjlighet till
att öva sina förmågor och med tiden får de nya erfarenheter.
Två respondenter (22 och 32) specificerar med att de önskar kurser i tecken som stöd.
Respondent 30 önskar kurser/föreläsningar där man kan få konkreta tips och råd som
är enkla att förverkliga i verksamheten. Respondent 11 uttrycker ett behov av att få
mera kunskap om digitala möjligheter.
Respondent 3 önskar att specialläraren inom småbarnspedagogik skulle ha mer tid för
att vara med i barngruppen och respondent 18 nämner att hen önskar mer tid med
specialläraren inom småbarnspedagogik för att kunna skapa kommunikativa möten
med barnen. 5 respondenter (1, 6, 7, 19 och 20) nämner att de skulle vilja ha stöd,
vägledning samt handledning för att få mer kunskap om hur de på bästa sätt kan stöda
barn med språkliga utmaningar. Respondent 7 uttrycker även behov av att få konkreta
tips på hur man kan jobba med barnen. Respondent 6 påpekar hur värdefullt det är för
hen att hen får följa med ett barn då barnet träffar talterapeuten och ser hur de arbetar.
Respondent 5 påpekar att man borde aktivt använda sig av tecken som stöd eftersom
man glömmer tecknena fort. Respondent 15 anser att det skulle vara bra att få flera
idéer och respondent 14 önskar sig olika språkmaterial. Att kunna fler språk anser
respondent 22 skulle vara värdefullt men uttrycker också att hen känner att det är
omöjligt.
Respondenterna 9, 10, 16 och 31 nämner alla brister i resurser och tid och att man
önskar ha mer av just resurser och tid. Respondent 9 nämner att genom tillräckligt med
resurser skulle man kunna stöda barnet så mycket som man vill. 9 nämner också att
det vore önskvärt att kunna sitta i nätverksmöten och jobba mer enskilt i smågrupper.
Respondent 18 nämner också att hen önskar mer tid för mindre grupper. Respondent
10 påpekar att när personalresurserna inte räcker till finns det sällan tid att förverkliga
det man önskar göra. Respondent 31 önskar mer tid för att kunna sätta sig in i
76

Maria Sandström

problematiken med hjälp av talterapeuter, föräldrar, speciallärare eller genom
litteratur, men respondent 31 påpekar även att sådan tid inte finns.

5.4 Sammanfattning
I alla 32 respondenters barngrupper finns det åtminstone ett barn som har någon form
av språklig utmaning men utifrån svaren i enkätundersökningen visade det sig att
många respondenter även hade mellan 3–6 barn med språkliga utmaningar i sina
barngrupper. Internationella undersökningar har visat att cirka 5–8 procent av alla barn
inom småbarnspedagogik har någon form av språkstörning.
Både i den här undersökningen och i tidigare forskning framgår det att vanliga
språkljud som är utmanande för barn är språkljuden R (som ofta byts ut mot
språkljuden L eller J), S, K (som ofta byts ut mot språkljudet T) och G (som ofta byts
ut mot språkljudet D). Utöver språkliga utmaningar som berör språkljud nämns också
barn som är tvåspråkiga eller flerspråkiga, barn som har svag munmotorik, försenad
tal- och språkutveckling, stamning och språkdiagnoser: dyspraxi och semantiskpragmatisk störning. Nettelbladt och Salameh (2003) menar att den vanligaste formen
av språkliga utmaningar är de som påverkar språkljuden. I den här studien blev inte
resultatet att språkliga utmaningar som berör språkljud är den vanligaste formen.
Eftersom 24 av 32 respondenter nämner att de har barn i sina barngrupper som har
utmaningar gällande flerspråkighet är det den vanligaste typen av språkliga
utmaningar för den här studien (utmaningar med uttal nämndes av 15 respondenter).
I enkätundersökningens svar framkommer det att barnen med språkliga utmaningar
kommunicerar genom att prata, med hjälp av tecken som stöd och på ett utåtagerande
sätt med alla parter. Resultaten för kommunikation genom att prata med personal,
föräldrar och jämnåriga är att 32 respondenter uppger att barnen med språkliga
utmaningar pratar med personalen och 31 respondenter uppger att barnen med
språkliga utmaningar pratar med föräldrarna och de jämnåriga. Åtta respondenter
uppger att barnen med språkliga utmaningar kommunicerar med hjälp av tecken som
stöd med personalen, 15 respondenter uppger att barnen med språkliga utmaningar
kommunicerar med hjälp av tecken som stöd med jämnåriga och fem respondenter
uppger att barnen med språkliga utmaningar kommunicerar med hjälp av tecken som
77

Maria Sandström

stöd med föräldrarna. Gällande kommunikation på ett utåtagerande sätt uppger nio
respondenter att det sker med personal, fyra respondenter uppger att det sker med
föräldrarna och 15 respondenter uppger att det sker med jämnåriga. Inom alla tre
grupper nämns kommunikation som sker genom gester och kroppsspråk.
I den dagliga verksamheten uppger 17 respondenter att de använder sig av bilder som
stöd, till exempel som bildscheman och vid specifika aktiviteter, för att stöda barn med
språkliga utmaningar. Tio respondenter, varav nio även använder bilder som stöd,
uppger att de använder tecken som stöd för att stöda barn med språkliga utmaningar i
den dagliga verksamheten. I studien framkommer även användningen av rekvisita och
konkret material som ett sätt för att stöda barn med språkliga utmaningar i den dagliga
verksamheten.
Som vuxen är det viktigt att vara en språklig förebild, man behöver rikta
uppmärksamhet mot sitt eget språkbruk och sätt att kommunicera (fem respondenter;
jfr von Tetzchner, 2016; Rygvold, 2010). Några respondenter nämner också att det är
viktigt att upprepa det barnet säger av två olika anledningar, dels för att visa barnet att
man förstår vad hen säger och dels för att barnet ska få höra det korrekta uttalet eller
den korrekta meningsbyggnaden.
Att arbeta i smågrupper och att barn med språkliga utmaningar får individuell träning
av

till

exempel

en

lärare

inom

småbarnspedagogik,

speciallärare

inom

småbarnspedagogik, assistent, talterapeut eller språkstödare nämns i studien som sätt
att stöda barn med språkliga utmaningar i den dagliga verksamheten. Det som ännu
hör till den dagliga verksamheten som framgår i respondenternas svar på
enkätundersökningen är användandet av böcker, högläsning, rim och ramsor eftersom
man med hjälp av dessa kan stöda språkutvecklingen.
Tio respondenter nämner i enkätundersökningen att de använder sig av trestegsstödet
för att stöda barn med språkliga utmaningar. Några respondenter nämner även att
specialläraren inom småbarnspedagogik arbetar med barnet, vilket man kan anta att
hen har börjat göra efter att den pedagogiska bedömningen gjorts.

78

Maria Sandström

19 respondenter anger att de använder sig av tecken som stöd, 32 respondenter anger
att de använder sig av bilder som stöd och sex respondenter anger att de använder sig
av pratkartor. Respondenterna har i enkäten också fått möjlighet att beskriva andra
material och verktyg som de använder sig för att stöda barn med språkliga utmaningar.
I studien nämner respondenter att bilder som stöd kan användas vid flera olika
situationer, som till exempel vid påklädning och dagsrutiner, och det påpekas att det
är viktigt att bilder som stöd används i flera situationer. Intressanta bilder som väcker
diskussion med barnen nämns som ett material för att stöda språkutvecklingen hos
barn med språkliga utmaningar. I studien nämns spel och Babblarna samt digitala
verktyg. Hälften av respondenterna för den här studien använder sig av digitala
verktyg, varav de flesta av dem uppger att de använder sig av en surfplatta.
Respondenterna beskriver olika applikationer som används på surfplattorna, det
handlar om olika bokapplikationer, TAKK-applikationer, applikationer där man får
lyssna samt olika språkapplikationer och språkspel.
I studien uppger 18 respondenter att den fysiska miljön stöder barn med språkliga
utmaningar. Tolv respondenter menar att bildscheman som finns uppsatta i barnens
ögonnivå är en faktor som göra att den fysiska miljön stöder barn med språkliga
utmaningar. I den fysiska miljön på några daghem har barnen fri tillgång till böcker,
vilket enligt Edwards (2019, s. 89) är väsentligt för att barn ska intressera sig på för
språk och litteratur. Någon respondent nämner att på hens arbetsplats ger den fysiska
miljön möjligheter till att röra på sig ordentligt och några respondenter anser att det är
viktigt att man skapar inspirerande lärmiljöer.
De flesta respondenter anser sig vara mittemellan att ha ingen kunskap alls och ha
tillräckligt med kunskap när det gäller hur man arbetar för att på bästa sätt stöda barn
med språkliga utmaningar. Flera respondenter uttrycker att de önskar få mera
fortbildning och gå flera kurser för att få mer kunskap och någon respondent
efterfrågar specifikt kurser i tecken som stöd. Det finns även respondenter som
uttrycker att de skulle vilja få mera stöd, vägledning och handledning.

79

Maria Sandström

6. Diskussion
I det här kapitlet diskuterar jag först avhandlingens resultat och sedan diskuterar jag
avhandlingens forskningsansats och metod. Kapitlet avslutas med förslag på vidare
forskning.

6.1 Resultatdiskussion
För den här avhandlingen har begreppet språkliga utmaningar använts som ett
samlingsbegrepp för barn som har språksvårigheter, försenad språkutveckling,
språkstörning, språklig sårbarhet och utmaningar med flerspråkighet (dock inte
ersättande för diagnoser). Jag har valt att använda begreppet språkliga utmaningar för
att det är ett mer positivt vinklat begrepp än språksvårigheter, språklig sårbarhet,
språkstörning och så vidare. Med begreppet språkliga utmaningar nedtonas den mer
negativa innebörden och synsättet på barnets språk blir att man ser det som utmaningar
– något man ska vinna över (se även avsnitt 3.1).
I tidigare studier framgår det att förekomsten av språkliga utmaningar hos barn inom
småbarnspedagogiken ligger på cirka 5–8% (A-focus, 2016), 7,74% (Tomblin m.fl.,
1997) och 10% (Norbury m.fl., 2016). För den här studien har två olika sätt att ange
procentandel räknats gällande förekomsten av språkliga utmaningar, procentandelen
är uträknad både utifrån det minimala antalet barn med språkliga utmaningar och det
maximala antalet. Om man utgår från det minimala antalet barn för undersökning
landar man på en förekomst av språkliga utmaningar på cirka 15%. Om man däremot
utgår från det maximala antalet barn för undersökningen kommer man fram till att 23%
av alla barn har språkliga utmaningar. Procenten för förekomsten av språkliga
utmaningar för den här studien är oavsett om man utgår från minimal eller maximal
antalet barn högre än tidigare studier som gjorts. Det som kan göra att procenten för
den här studien är högre än tidigare studier är att den här studien utgår från begreppet
språkliga utmaningar i vilket också flerspråkighet tas i beaktande. Flerspråkigheten har
tagits med som en aspekt eftersom flerspråkighet är aktuellt i Finland och med tanke
på att språkutvecklingen hos flerspråkiga barn kan till synes verka långsammare. Barn
med flera språk kan ha språkliga utmaningar och i vissa fall kan flerspråkigheten
påverka de språkliga utmaningarna.
80

Maria Sandström

De två vanligaste språkliga utmaningarna för den här studien är flerspråkighet och
utmaningar som berör uttal. Språkliga utmaningar som berör uttal nämns av 15
respondenter och språkliga utmaningar som berör flerspråkighet nämns av 24
respondenter. Till skillnad från vad Nettelbladt och Salameh (2003) kom fram till i sin
studie, att utmaningar som berör uttal är vanligast, är det utmaningar som berör
flerspråkighet som är den vanligaste typen av utmaningar för den här studien. Att
språkliga utmaningar som berör flerspråkighet är den vanligaste typen av utmaningar
för den här studien kan bero på att studien är gjord i Svenskfinland och som Håkansson
(2019) nämner har Finland två officiella språk: finska och svenska. Tvåspråkighet med
finska och svenska är dock inget nytt fenomen, men trots det verkar tidigare studier
ofta studera de två språken skilt istället för jämsides med varandra. Att Finland har två
officiella språk kan vara en bidragande faktor till att flerspråkigheten utgör en så stor
del av svaren i enkäten.
När det handlar om språkliga utmaningar som berör uttal är de mest förekommande
språkljuden som är utmanande för barnen språkljuden R, S, L, K och G. Även Rudberg
(1982), Løge (1995) och Nettelbladt, Samuelsson, Sahlén och Hansson (2008) nämner
dessa språkljud som utmanande. Med tanke på, som tidigare nämnts, att Finland har
två officiella språk (finska och svenska) och att majoriteten av respondenterna för den
här studien nämner flerspråkighet som språklig utmaning är det intressant att inte
vokaler som O, U och Y nämns. I det svenska och finska språket uttalas dessa vokalljud
på olika sätt och man kan anta att många av de barn som är påtänkta i respondenternas
svar gällande nämnandet av flerspråkiga barn är just både svensk- och finskspråkiga
(eller har finska som modersmål och deltar i svensk småbarnspedagogik).
En fjärdedel av respondenterna nämner att de i sina barngrupper har barn som har
försenad språkutveckling vilket räknas som språkliga utmaningar. Enstaka respondenter nämner språkliga utmaningar som stamning, svagt ordförråd, otydligt tal, svag
munmotorik, att uttrycka sig verbalt, dyspraxi, hörselnedsättning och semantiskpragmatisk språkstörning. Vad som inte framgår i enkätsvaren från respondenterna är
om de respondenter som nämner barn med svagt ordförråd är barn som även är
flerspråkiga. Om så är fallet kan barnens upplevda svaga ordförråd bero på att de har

81

Maria Sandström

ordförråd på två språk och därför upplevs till exempel det svenska ordförrådet som
svagt ifall man inte tänker på att barnet även har ett ordförråd på sitt/sina andra språk.
Barn med språkliga utmaningar kommunicerar, enligt respondenterna i den här
studien, genom att prata, använda tecken som stöd, med hjälp av kroppsspråk och
utåtagerande. Beroende på vem barnet kommunicerar med används de olika sätten i
olika utsträckning (se avsnitt 5.2 för närmare beskrivning).
Av 32 respondenter är det 17 respondenter som använder sig av bilder som stöd och
17 respondenter som använder sig av bildscheman. Dessa två former av stöd är således
de vanligaste stödformerna inom den dagliga verksamheten för den här
undersökningen. I kategorin litteratur ingår högläsning av böcker, sagor, rim, ramsor
och sånger. Kategorin litteratur är tillsammans med stödformen smågruppsverksamhet
de stödformer som ligger på andra plats bland stöd i den dagliga verksamheten för den
här studien då det är elva respondenter som nämner respektive kategori. Att som vuxen
vara en språklig förebild för barnen och att det är en form av stöd i den dagliga
verksamheten nämns mest sällan av respondenterna, det nämns av endast fem
respondenter. Att endast 5 respondenter nämner det här är intressant eftersom tidigare
forskning visat att det är viktigt att barn får goda språkliga modeller för att utveckla
sitt språk. von Tetzchner (2016) betonar att vuxna i barns omgivning behöver rikta
uppmärksamhet mot sitt sätt att kommunicera eftersom man som vuxen är en språklig
förebild för barn. Att endast fem respondenter nämner detta kan också bero på att det
är en så självklar sak och att man kanske inte tänker på sig själv och sitt eget sätt att
kommunicera som ett stöd för barn med språkliga utmaningar. För att kunna vara en
språklig förebild är det viktigt att man som vuxen är både språkmedveten och språkligt
medveten. Att arbeta språkligt medvetet innebär att man vet vad det är i vardagen, i
omgivning och i språket som bidrar till språkutveckling.
I den här studien är det mest förekommande verktyget för språkstöd bilder som stöd.
Bilder som stöd har 31 respondenter svarat, vilket är intressant med tanke på att endast
17 respondenter nämnde att de använder bilder som stöd i den dagliga verksamheten
för att stöda barn med språkliga utmaningar. Här är det även 19 respondenter som
uppger att de använder tecken som stöd som ett verktyg för att stöda barn med

82

Maria Sandström

språkliga utmaningar medan det endast är tio respondenter som uppger användningen
av tecken som stöd i den dagliga verksamheten.
Trots att det endast är en respondent som nämner spel som ett material för språkstöd,
kan man utgå från att de flesta respondenter nog använder spel för att stöda barns
språkliga utmaningar. Varför fler inte har uppgett att de använder sig av olika spel som
material för att stöda språkutvecklingen kan bero på att spel är en så pass vanlig del av
verksamheten inom småbarnspedagogik att man inte alltid tänker på att det också är
material för att stöda barns språkutveckling. Detta kan i och för sig anses oroväckande
om man ska arbeta språkligt medvetet. I kategorin verktyg och material som språkstöd
ingår enskild träning. Enskild träning hör kanske egentligen till kategorin stöd i den
dagliga verksamheten men eftersom respondenterna nämner enskild träning i enkäten
i frågor som berör verktyg och material har det fått ingå i svaren.

Resultaten från min studie visar slutligen också att det inte förefaller finnas några
skillnader i sättet att identifiera språkliga utmaningar, i sätten att kommunicera eller i
sätten att stöda barn med språkliga utmaningar enligt respondenternas ålder eller antal
arbetsår.

6.2 Metoddiskussion
Syftet med studien var att ta reda på vilka språkliga utmaningar som identifieras hos
barn i åldrarna 3–4 år, hur man som lärare inom småbarnspedagogiken beskriver
barnens sätt att kommunicera samt sitt egna arbete för att stöda de barn som har
identifierats med språkliga utmaningar. Forskningsansatsen för avhandlingen är
fenomenografi. Fenomenografi är en metodansats i vilken forskaren analyserar data
som samlas in från enskilda individer (Dahlgren & Johansson, 2009, s. 122). När
tanken är att beskriva och analysera individers tankar om företeelser i omvärlden
passar fenomenografi bra som forskningsansats (Dahlgren & Johansson, 2009, s. 122).
Fenomenografi som forskningsansats för den här studien anser jag att passar väl med
tanke på studiens syfte. Kärnan har alltså varit att få fram individers beskrivningar av
det specifika fenomenet språkliga utmaningar hos barn i 3–4 års ålder genom att samla
in uppfattningar om fenomenet av 32 lärare inom småbarnspedagogik i Svenskfinland.
83

Maria Sandström

Avhandlingens forskning är kvalitativ med kvantitativa drag. Datainsamlingsmetoden
för avhandlingen är enkätundersökning och för insamlingen av materialet har en
webbenkät använts. Om man vill nå en större målgrupp kan enkätundersökning vara
en mer relevant datainsamlingsmetod än exempelvis intervjuer (Stukát, 2012, s. 47).
Studien har utförts i olika delar av Svenskfinland. Med hjälp av enkätundersökningen
har avhandlingens forskningsfrågor blivit besvarade. Under arbetets gång har enkätens
fördelar och nackdelar upptäckts. Trots att avhandlingens forskningsfrågor blivit
besvarade med hjälp av svaren i enkäten finns det utvecklingsförslag för självaste
enkäten.
Utifrån forskningsfrågorna har jag formulerat frågor till enkäten som skulle hjälpa mig
att få forskningsfrågorna besvarade. Som tidigare nämnt finns det både öppna och
slutna frågor i enkäten. Jag valde att ha både och eftersom jag vill ge möjligheten att
verkligen beskriva med sina egna ord på de öppna frågorna. De slutna frågorna ville
jag ha för att få fram om de olika stödformerna som jag anser är vanliga används av
respondenterna.
När jag första gången skickade ut epost-meddelandet till föreståndarna, som
vidarebefordrade det till sina anställda lärare inom småbarnspedagogik, hade jag inte
skrivit ut ett sista datum för när jag senast ville få svar på den, vilket resulterade i att
efter cirka fem veckor hade jag ännu inte fått många svar. Det här ledde till att jag
skickade ett nytt epost-meddelande till samtliga föreståndare och bad dem på nytt
vidarebefordra till sina anställda lärare inom småbarnspedagogik och påminna dem
om att svara på min enkät. Den här gången satte jag i informationen tydligt ett sista
datum, svarstiden förlängdes nu med 2 veckor (se bilaga 3). Eftersom det i svaren i
enkäten inte framgår var den som svarat arbetar var jag tvungen att be alla föreståndare
påminna sina anställda.
Nackdelarna med den här enkätundersökningen är att det inte finns en fråga där
respondenterna uppger vilken ort de jobbar på, om orten skulle uppges skulle man
eventuellt kunna hitta olika samband mellan respondenternas svar utifrån orten. Till
exempel så skulle man kunna se om de som uppgav att de har barn som är flerspråkiga
84

Maria Sandström

i sin grupp arbetar på samma eller olika orter. Utöver ort kunde jag även ha frågat om
respondenten anser sig vara en-, två- eller flerspråkig för att se om egna erfarenheter
av att lära sig flera språk inverka på hur respondenterna i min studie ser på
identifieringen av språkliga utmaningar och sätten att stödja språk. Det är även en
nackdel att det i enkäten inte framgår att respondenterna ska specificera vilka
utmaningar som finns hos de barn som är flerspråkiga. Nu framgår det endast ur
enkäten om det finns barn som är flerspråkiga, vilket gör resultaten lite svårare att
analysera och tolka enkätsvaren. Till skillnad från de flesta tidigare studierna gällande
språk så får min studie ett helt annat resultat till följd av att både flerspråkighet och
enspråkighet studeras jämsides med varandra. Enkäten borde även varit upplagd så att
respondenterna skulle beskriva de språkliga utmaningarna lite noggrannare då det kan
finnas flera olika variationer för en och samma utmaning. Utifrån enkäten kan man i
nuläget inte få reda på om ett barn har en eller flera olika språkliga utmaningar, vilket
kunde vara intressant. Det är nämligen relevant att veta om det är ett barn som har alla
de olika språkliga utmaningarna respektive respondent nämner eller om utmaningarna
är fördelade på flera barn. Om upplägget av enkäten skulle ha möjliggjort denna
distinktion skulle jag ha fått en mera verklighetsnära beskrivning.

6.3 Förslag på vidare forskning
Den här studien baserar sig på lärare inom småbarnspedagogiks beskrivningar av sitt
arbete med barn i åldrarna 3–4 år som har språkliga utmaningar. Som vidare forskning
skulle det vara intressant att åka ut på fältet, till olika daghem, och observera lärare
inom småbarspedagogik med fokus på hur de arbetar för att stöda barn med språkliga
utmaningar. I en studie där datainsamlingsmetoden skulle vara bland annat observation
skulle man även kunna ta fasta på den fysiska samt sociala miljöns betydelse för barns
språkutveckling.
Att göra en studie inom samma område där man jämför den finlandssvenska och finska
situationen skulle vara intressant. Att se vilka likheter och skillnader det finns gällande
barns språkliga utmaningar utifrån modersmål och verksamhetsspråk då Finland är ett
tvåspråkigt land kunde bli en mycket givande jämförande studie.

85

Maria Sandström

I den här studien är det lärare inom småbarnspedagogik som beskrivit hur många barn
i deras respektive barngrupper som har språkliga utmaningar. Det skulle kunna vara
intressant att göra en studie där lärarna får beskriva mer detaljerat vilka språkliga
utmaningar som verkligen finns i deras barngrupper och hur de tar form. Genom en
sådan studie skulle man kunna kartlägga de språkliga utmaningarnas förekomst mer
noggrant.

86

Maria Sandström

Referenser
A-focus. (2016). Statistiksammanställning över funktionsnedsättningar. Bilaga till
PTS marknadsöversikt för innovatörer. Tillgänglig på: https://www.pts.se/globalassets/startpage/dokument/bransch/internet/marknadsoversiktinnovatore
r/bilaga_statistiksammanstallning_rev_c_pts_marknadsoversikt_.pdf

Hämtad

01.02.2020
Babblarna. (u.å.). Vad är Babblarna? Tillgänglig på: https://babblarna.se/ombabblarna/ Hämtad 21.02.2020
Bell, J. (2016). Introduktion till forskningsmetodik. Lund: Studentlitteratur.
Billington, C. (2016). How digital technology can support early language and literacy
outcomes in early years setting: A review of the literature. London: National Literacy
Trust.

Tillgänglig

på:

https://cdn.literacytrust.org.uk/media/documents/2016-

_06_16_free_research_-_digital_technology_early_literacy_review_2016_oWCanmt.pdf Hämta 20.11.2019

Bjar, L. (2007). Orden tar form – om barns uttalsutveckling. I L., Bjar & C., Liberg
(red.), Barn utvecklar sitt språk. (s. 103–126). Lund: Studentlitteratur.
Björk-Willén, P. (2006) Lära och leka med flera språk: socialt samspel i flerspråkig
förskola. Doktorsavhandling. Linköpings universitet, Linköping.
Björk-Willén, P. (2018). Inledning. I P. Björk-Willén (Red.), Svenska som andraspråk
i förskolan. (s. 7–18). Stockholm: Natur & Kultur.
Björk-Willén, P. (2019). Flerspråkiga förskolebarns språkande i teori och praktik. I M.
Norling & M. Magnusson (red.) Att möta barns sociala språkmiljö i förskolan –
flerdimensionella perspektiv, (s.29–40). Stockholm: Liber.
Bruce, B. (2015). Språkutveckling på olika villkor. I A. Sandberg (Red.), Med sikte på
förskolan – barn i behov av stöd (s. 63–84). Lund: Studentlitteratur.
Bruce, B., Hansson, K. & Nettelbladt, U. (2010). Assertiveness, responsiveness, and
reciprocity in verbal interaction: Dialogues between children with SLI and peers
with typical language development. First Language, Special issue on
Conversation and Language Acquisition, 30:3-4, nr 94, s. 493-507.

87

Maria Sandström

Bruce, B., Ivarsson, U., Svensson, A-K. & Sventelius, E. (2016). Språklig sårbarhet i
förskolan och skolan. Lund: Studentlitteratur.
Christoffersen, L. & Johannessen, A. (2015). Forskningsmetoder för lärarstudenter.
Lund: Studentlitteratur.
Crystal, D. (2004). The Language Revolution. Cambridge: Polity Press.
Dahlgren, L. O. & Johansson, K. (2009). Fenomenografi. I A. Fejes & R. Thornberg
(red.) Handbok i kvalitativ analys, (s. 122–135). Stockholm: Liber.
Denscombe, M. (2018). Forskningshandboken. För småskaliga forskningsprojekt
inom samhällsvetenskaperna. Lund: Studentlitteratur.
Edwards, A. (2019). Bilderbokens mångfald och möjligheter. Stockholm:
Natur&Kultur.
Eliasson, A. (2018). Kvantitativ metod från början. Lund: Studentlitteratur.
Eljertsson, G. (2019). Enkäten i praktiken. En handbok i enkätmetodik. Lund:
Studentlitteratur.
Engdahl, I. & Ärlemalm-Hagsér, E. (2015). Professionsutveckling. I I. Engdahl & E.
Ärlemalm-Hagsér (red.), Att bli förskollärare. Mångfacetterad komplexitet, (s.
238–242). Stockholm: Liber.
Fejes, A. & Thornberg, R. (2009). Kvalitativ forskning och kvalitativ analys. I A. Fejes
& R. Thornberg (red.) Handbok i kvalitativ analys, (s. 13–37). Stockholm: Liber.
Finlands Svenska lärarförbund. (2019). Lärares yrkesetik. Tillgänglig på:
https://www.fsl.fi/mitt-yrke/laerares-yrkesetik Hämtad 24.02.2020
Folkhälsan. (u.å.a). Mun- och ljudsagolek. Tillgänglig på: https://lekar.folkhalsan.fi/spraklekar/mun-och-ljudsagolek Hämtad 21.02.2020
Folkhälsan.

(u.å.b).

Språkstödet.

Tillgänglig

på:

https://www.folkhalsan.fi-

/kampanj/projektet-sprakstodet/ Hämtad 01.02.2020
Forskningsetiska delegationen. (2019). Etiska principer för humanforskning och
etikprövning
delegationens

inom

humanvetenskaperna

anvisningar

2019.

i

Tillgänglig

fi/sv/etikprovning-i-finland Hämtad 24.02.2020
88

Finland.
på:

Forskningsetiska
https://www.tenk.-

Maria Sandström

Fredriksson, U. & Taube, K. (2007). Svenska som andraspråk och kulturmöten. I L.,
Bjar & C., Liberg (Red.), Barn utvecklar sitt språk. (s. 153–172). Lund:
Studentlitteratur.
Hellgren, J., Silverström, C., Lepola, L., Forsman, L. & Slotte, A. (2019). Hur
hanteras två- och flerspråkigheten i de svenskspråkiga skolorna. Resultat av en
utvärdering i åk 1–6 läsåret 2017-2018. Nationella centret för utbildningsutvärdering. Tillgänglig på: https://karvi.fi/app/uploads/2019/05/KARVI_0819.pdf Hämtad 16.04.2020
Hoffman, J. & Paciga, K. (2013). Click, Swipe and Read: Sharing e-Books with
Toddlers an Preschoolers. Early Childhood Education J 42, 379–388 (2014).
Tillgänglig på DOI 10.1007/s10643-013-0622-5 Hämtad 19.11.2019
Hofslundsengen, H., Magnusson, M., Svensson, A-K., Jusslin, S., Mellgren, E.,
Hagtvet, B. & Heilä-Ylikallio, R. (2018). The literacy environment of preschool
classrooms in three Nordic countries: challenges in a multilingual and digital
society. Early Chlidhood Development and Care, 190:3, 414–427. Tillgänglig
på:

https://www.tandfonline.com/doi/full/10.1080/03004430.2018.1477773

Hämtad 28.02.2020
Håkansson, G. (2018). Barns flerspråkiga utveckling. I P. Björ-Willén (Red.), Svenska
som andraspråk i förskolan. (s. 19–35). Stockholm: Natur & Kultur.
Håkansson, G. (2019). Tvåspråkighet hos barn i Sverige. Lund: Studentlitteratur.
Håkansson, G. & Hansson, K. (2007). Grammatiska problem hos barn med
språkstörning. I U. Nettelbladt & E-K. Salameh (Red.), Språkutveckling och
språkstörning hos barn. Del 1 – Fonologi, grammatik, lexikon (s. 171–198).
Lund: Studentlitteratur.
International Literacy Association. (2019). Digital Resources in Early Childhood
Literacy Development. Tillgänglig på: https://literacyworldwide.org/docs/default-source/where-we-stand/ila-digital-resources-early-childhood-literacydevelopment.pdf Hämtad 19.11.2019
Kohnert, K. (2007). Language disorders in bilingual children and adults. San Diego:
Plural publishing.

89

Maria Sandström

Ladberg, G. (2000). Skolans språk och barnets – att undervisa barn från språkliga
minoriteter. Lund: Studentlitteratur.
Larsen, A K. (2009). Metod helt enkelt. Malmö: Gleerups.
Liberg, C. (2007). Samtalskulturer – samtal i utveckling. I L. Bjar & C. Liberg (red.)
Barn utvecklar sitt språk, (s. 79–102). Lund: Studentlitteratur.
Lindfors, P. (2017). Lärarerfarenheter av stödtecken i andraspråksundervisning.
Avhandling pro gradu. Vasa Universitet.
Lindstedt, I. (2019). Forskningens hantverk. Lund: Studentlitteratur.
Lindö, R. (2009). Det tidiga språkbadet. Lund: Studentlitteratur.
Løge, I. (1995). Språk-, tal- och kommunikationssvårigheter. I O. Rakstand Eck & B.
Rognhaug

(red.),

Specialpedagogik

i

förskolan

(s.

78–110).

Lund:

Studentlitteratur.
Marttinen, M., Ahonen, T., Aro, T. & Siiskonen, T. (2004). Kielen kehityksen
erityisvaikeus. I T. Ahonen, T. Siiskonen & T. Aro (red.) Sanat sekaisin?
Kielelliset oppimisvaikeudet ja opetus kouluiässä, (s. 19–32). Jyväskylä: PSKUSTANNUS.
Morgan, E., Tvingstedt, A-L. & Salameh, E-K. (2019) Flerspråkighet i förskolan. I EK. Salameh & U. Nettelbladt (red.) Språkutveckling och språkstörning hos barn.
Del 3 – Flerspråkighet – utveckling och svårigheter, (s. 289-320). Lund:
Studentlitteratur.
National Association for the Education of Young Children och Fred Rogers Center for
Early Learning and Children´s Media. (2012). Technology and Interactive
Media as Tools in Early Childhood Programs Serving Children from Birth
through Age 8. Tillgänglig på: https://www.naeyc.org/sites/default/files/globally-shared/downloads/PDFs/resources/topics/PS_technology_WEB.pdf Hämtad
20.11.2019
Nettelbladt, U. (2007a). Fonologiska problem hos barn med språkstörning. I U.
Nettelbladt & E-K. Salameh (Red.), Språkutveckling och språkstörning hos
barn. Del 1 – Fonologi, grammatik, lexikon (s. 95–134). Lund: Studentlitteratur.

90

Maria Sandström

Nettelbladt, U. (2007b). Lexikala problem hos barn med språkstörning. I U.
Nettelbladt & E-K. Salameh (Red.), Språkutveckling och språkstörning hos
barn. Del 1 – Fonologi, grammatik, lexikon (s. 231–253). Lund:
Studentlitteratur.
Nettelbladt, U. & Ors, M. (2011). Språkstörningar hos barn. I A. Trillingsgaard, M. A.
Dalby & J. R. Østergaard (red.) Barn som är annorlunda, (s. 115–134). Lund:
Studentlitteratur.
Nettelbladt, U. & Salameh, E-K. (2007). Språkstörning hos barn. I U. Nettelbladt &
E-K. Salameh (Red.), Språkutveckling och språkstörning hos barn. Del 1 –
Fonologi, grammatik, lexikon (s. 13–34). Lund: Studentlitteratur.
Nettelbladt, U., Samuelsson, C., Sahlén, B. & Hansson, K. (2008). Språkstörningar
hos barn utan andra funktionshinder. I L. Hartelius, U. Nettelbladt & B.
Hammarberg (red.), Logopedi, (s. 139–148). Lund: Studentlitteratur.
Nettelbladt, U. & Salameh, E-K. (2014a). Pragmatiska svårigheter hos barn med
språkstörning. I U. Nettelbladt & E-K. Salameh (Red.), Språkutveckling och
språkstörning hos barn. Del 2. Pragmatik – teorier, utvecklingen och
svårigheter, (s. 331–364). Lund: Studentlitteratur.
Nettelbladt, U. & Salameh, E-K. (2014b). En modell för kategorisering av pragmatiska
svårigheter hos barn. I U. Nettelbladt & E-K. Salameh (red.) Språkutveckling
och språkstörning hos barn. Del 2 – Pragmatik – teorier, utveckling och
svårigheter (s. 365–400). Lund: Studentlitteratur.
Norbury, C. F., Gooch, D., Wray, C. Baird, G., Charman T., Simonoff, E., . . . Pickles,
A. (2016). The impact of nonverbal ability on prevalence and clinical
presentation of language disorder: evidence from a population study. Journal of
Child Psychology and Psychiatry, 57:11 (2016), 1247–1257. Tillgänglig på:
https://onlinelibrary.wiley.com/doi/epdf/10.1111/jcpp.12573

Hämtad

01.02.2020
Olsson, H. & Sörensson, S. (2013). Forskningsprocessen – kvalitativa och kvantitativa
perspektiv. Stockholm: Liber.
Papunet. (2020). Vad är ett talhandikapp? Tillgänglig på: http://papunet.net/svenska/information/vad-ar-ett-talhandikapp Hämtad 01.02.2020
91

Maria Sandström

Patel, R. & Davidsson, B. (2011). Forskningsmetodikens grunder. Att planera,
genomföra och rapportera en underökning. Lund: Studentlitteratur.
Patel, R. & Davidsson, B. (2019). Forskningsmetodikens grunder. Att planera,
genomföra och rapportera en underökning. Lund: Studentlitteratur.
Petersson, M. (2003). Barn med Språkstörning. I S. Bergquist m.fl., Att möta barn i
behov av särskilt stöd (s. 165–177). Stockholm: Liber.
Rapin, I. & Allen, D. (1983). Developmental language disorders: Nosologic
considerations. I U. Kirk (red.) Neuropsychology of language, reading and
spelling, (s.155-184). London: Academic Press.
Rudberg, L-A. (1982). Tal- och språksvårigheter hos barn. Stockholm: Liber.
Rundell, H. (2017). Sakkunniga: Har blivit lättare att tala med bildstöd. Tillgänglig
på:

https://www.folkhalsan.fi/tidningen-folkhalsan/artiklar/akk/

Hämtad

01.02.2020
Rygvold, A-L. (2010). Språk- och talstörningar. I S. Asmervik, T. Ogden & A-L.
Rygvold (Red.), Barn med behov av särskilt stöd (s. 186–222). Lund:
Studentlitteratur.
Rönnerman, K. (2015). Professionens kollektiva styrka. I I. Engdahl & E. ÄrlemalmHagsér (red.), Att bli förskollärare. Mångfacetterad komplexitet, (s. 243–247).
Stockholm: Liber.
Salameh, E-K. (2003). Language impairment in Swedish bilingual children –
epidemiological and linguistic studies. Doktorsavhandling. Lunds universitet.
Salameh, E-K. (2019). Språkstörning hos flerspråkiga barn. I E-K. Salameh & U.
Nettelbladt (red.) Språkutveckling och språkstörning hos barn. Del 3 –
Flerspråkighet

–

utveckling

och

svårigheter,

(s.

71–100).

Lund:

Studentlitteratur.
Salameh, E-K. & Nettelbladt, U. (2019). Språkets sociala användning. I E-K. Salameh
& U. Nettelbladt. (red.) Språkutveckling och språkstörning hos barn. Del 3 –
Flerspråkighet – utveckling och svårigheter, (s. 17–32). Lund: Studentlitteratur.

92

Maria Sandström

Salameh, E-K., Nettelbladt, U., Zetterholm, E. & Anderson, K. (2019). Flerspråkig
utveckling. I E-K. Salameh & U. Nettelbladt (red.) Språkutveckling och
språkstörning hos barn. Del 3 – Flerspråkighet – utveckling och svårigheter, (s.
33–70). Lund: Studentlitteratur.
Saunders, G. (1998). Bilingual children: From birth to teens. Clevedon: Multilingual
matters.
Social- och hälsovårdsministeriet. (2005). Barnrådgivningen. Som stöd för
barnfamiljer. Handbok för personalen. Tillgänglig på: http://julkaisut.valtioneuvosto.fi/handle/10024/74645 Hämtad 08.02.2020
Sopanen, P. (2019). Språkmedvetenhet i småbarnspedagogiskt arbete – Finländska
daghemspedagogers reflektioner. Tidskrift for Nordisk Barnhageforskning, vol.
18 (5), s. 1–15. Tillgänglig på: https://journals.hioa.no/index.php/nbf/article/view/2868 Hämtad 27.02.2020
Specialpedagogiska skolmyndigheten. (2018a). Bilder. Tillgänglig på: https://www.spsm.se/stod/specialpedagogiskt-stod/sprak-och-kommunikation/alternativ-och-kompletterande-kommunikation/grafisk-akk/bilder/ Hämtad 30.01.2020
Specialpedagogiska skolmyndigheten. (2018b). Konkreta föremål. Tillgänglig på:
https://www.spsm.se/stod/specialpedagogiskt-stod/sprak-och-kommunikation/alternativ-och-kompletterande-kommunikation/grafisk-akk/konkreta-foremal/
Hämtad 30.01.2020
Specialpedagogiska skolmyndigheten. (2018c). AKK och flerspråkighet. Tillgänglig
på:

https://www.spsm.se/stod/specialpedagogiskt-stod/sprak-och-kommunikation/-

alternativ-och-kompletterande-kommunikation/akk-och-flersprakighet2/

Hämtad

30.01.2020
Specialpedagogiska skolmyndigheten. (2018d). Tecken som AKK. Tillgänglig på:
https://www.spsm.se/stod/specialpedagogiskt-stod/sprak-och-kommunikation/alternativ-och-kompletterande-kommunikation/manuell-och-kroppsnaraakk2/tecken-som-akk/ Hämtad 01.02.2020
Specialpedagogiska skolmyndigheten. (2018e). Hur utreds dyspraxi? Tillgänglig på:
https://www.spsm.se/stod/fraga-en-radgivare/fragor-och-svar/fragor-ochsvar/hur-utreds-dyspraxi/ Hämtad 05.02.2020
93

Maria Sandström

Specialpedagogiska skolmyndigheten. (2018f). Språk och kommunikation. Tillgänglig
på: https://www.spsm.se/stodmaterial-horselnedsattning/fakta/sprak-och-kommunikation/ Hämtad 08.02.2020
Stendahl, M. (1980). Språkstimulans för förskolebarn. Stockholm: Liber.
Strömqvist, S. (2007). Barns tidiga språkutveckling. I L., Bjar & C., Liberg (red.),
Barn utvecklar sitt språk. (s. 57–78). Lund: Studentlitteratur.
Stukát, S. (2012). Att skriva examensarbete inom utbildningsvetenskap. Lund:
Studentlitteratur.
Svensson, A-K. (2014). Barnet, språket och miljön. Lund: Studentlitteratur.
Svenska

Downföreningen.

(u.å.).

Tecken

som

AKK.

Tillgänglig

på:

https://www.svenskadownforeningen.se/om-foreningen/arkiv/sprak-ochkommunikation/tecken/ Hämtad 01.02.2020
Södra

Älvsborgs

sjukhus.

(2019).

Tecken

som

stöd.

Tillgänglig

på:

https://sas.vgregion.se/avdelningar-och-mottagningar2/logoped/blom/teckensom-stod/ Hämtad 01.02.2020
von Tetzchner, S. (2016). Utvecklingspsykologi. Lund: Studentlitteratur.
Tomblin, J. B. (2009). Children with specific language impairment. I E. L. Bavin, The
Cambridge Handbook of Child language, (s. 417-431). Cambridge: Cambridge
University Press.
Tomblin, J. B., Records, N. L., Buckwalter, P., Zhang, X., Smith, E. & O´Brien, M.
(1997). Prevalence of specific language impairment in kindergarten children.
Journal of speech language and hearing research, 40(6), 1245-1260. Tillgänglig
på: https://www.ncbi.nlm.nih.gov/pmc/articles/PMC5075245/pdf/nihms821234.pdf Hämtad 01.02.2020
Utbildningsstyrelsen. (2014). Grunderna för förskoleundervisningen. Tillgänglig på:
https://www.oph.fi/sv/utbildning-och-examina/grunderna-forskoleundervisningens-laroplan Hämtad 05.02.2020

94

Maria Sandström

Utbildningsstyrelsen. (2018). Grunderna för planen för småbarnspedagogik.
Tillgänglig på: https://www.oph.fi/sv/statistik-och-publikationer/publikationer/grunderna-planen-smabarnspedagogik-2018 Hämtad 05.02.2020
Widaeus,

Å.

(2019).

Munmotoriska

svårigheter.

Tillgänglig

på:

https://www.1177.se/Halland/sjukdomar--besvar/mun-och-tander/mun-lapparoch-tunga/munmotoriska-svarigheter/ Hämtad 01.02.2020

95

Maria Sandström

Bilagor
Bilaga 1 – Anhållan om forskningslov
Anhållan om forksningstillstånd
Jag heter Maria Sandström och studerar på magistersnivå inom småbarnspedagogik
vid Åbo Akademi i Vasa. Jag förbereder nu min magistersavhandling som berör temat
språkliga utmaningar hos barn i åldrarna 3–4 år.
Jag anhåller om att få skicka ut enkäter gällande temat till lärare inom
småbarnspedagogik som arbetar med barn i åldrarn3-4 år i er kommun. Enkätundersökning genomförs i mars-april 2019.
Undersökningen är anonym. Varken kommun, daghem eller de lärare från er kommun
som deltar kommer att nämnas i avhandlingen, men pseudonymer kommer att
användas.
Min handledare för arbetet är Mia Heikkilä och vid behov kan ni ta kontakt med henne
via epost (mia.heikkila@abo.fi).
Jag ser framemot att få svar på min anhållan och skickar därefter ut min
enkätundersökning. Vänligen svara per epost.
Med vänliga hälsningar,
Maria Sandström
marsands@abo.fi
040-xxxxxxx

Maria Sandström

Bilaga 2 – e-postmeddelande till föreståndare
Hej,
Jag heter Maria Sandström och studerar på magisternivå inom småbarnspedagogik vid
Åbo Akademi i Vasa. Jag håller på med min magisteravhandling vars syfte är att ta
reda på vilka språkliga utmaningar som identifieras hos barn i åldrarna 3–4 år samt hur
lärare inom småbarnspedagogiken beskriver sitt arbete för att stöda barn med språkliga
utmaningar.
Jag har fått godkänt forksningstillstånd i er kommun och vill nu nå ut till pedagoger
inom småbarnspedagogiken som jobbar med barn i åldrarna 3–4 år.
Jag skulle vara väldigt tacksam om du kan vidarebefordra enkäten till alla lärare inom
småbarnspedagogik som arbetar med barn i åldrarna 3–4 år på de daghem du ansvarar
för. Vidare undrar jag om du kan meddela mig hur många lärare inom
småbarnspedagogik det rör sig om som jobbar med barn i åldrarna 3–4 år på din
enhet/dina enheter?
Enkäten tar ca 10–15 minuter att svara på är helt konfidentiell, det vill säga att
pedagogers namn, daghem eller kommun kommer att nämnas i avhandlingen.
Jag skulle vara tacksam om du kan svara på enkäten inom 2 veckor.
Länk till enkäten:
https://survey.abo.fi/lomakkeet/11287/lomake.html
Om du har några frågor angående enkätundersökningen eller avhandling får du gärna
ta kontakt med mig via email: marsands@abo.fi

Tack på förhand!

Med vänliga hälsningar
Maria Sandström
marsands@abo.fi
040-xxxxxxx

Maria Sandström

Bilaga 3 – e-postmeddelande till föreståndare, påminnelse
Hej!
Kan du vänligen vidarebefordra detta epostmeddelande till lärarna inom småbarnspedagogik som arbetar med barn i åldrarna 3–4 år på dina enheter.

Jag skickade ut en enkät om vilka språkliga utmaningar som identifieras hos barn i
åldrarna 3–4 år samt hur lärare inom småbarnspedagogik beskriver sitt arbete för att
stöda barn med språkliga utmaningar för ca 4–5 veckor sedan.
Hittills har 31% av lärarna som enkäten gått ut till svarat och jag skulle vara mycket
tacksam om du som inte ännu svarat på enkäten kunde ta dig tid att svara på enkäten
eftersom det skulle vara ett värdefullt bidrag till min forskning men även för vidare
forskning inom ämnet.
Enkäten tar ca 10–15 minuter att besvara.
Enkäten är konfidentiell, vilket innebär att ditt namn, daghemmets namn eller
kommunens namn inte kommer att nämnas i avhandlingen.
Vänligen svara på enkäten senast 10.05.2019
Länk till enkäten: https://survey.abo.fi/lomakkeet/11287/lomake.html
Med vänliga hälsningar
Maria Sandström
marsands@abo.fi
040-xxxxxxx

Maria Sandström

Bilaga 4 – Enkätundersökningens frågor
Bakgrundsfrågor
1. Ålder?
a. 20–25
b. 25–30
c. 30–35
d. 35–40
e. 40–45
f. 45–50
g. 50+
2. När blev du utexaminerad lärare inom småbarnspedagogik och förskola?
3. Hur många år har du jobbat inom småbarnspedagogik och förskola?
a. 1–3 år
b. 3–6 år
c. 6–9 år
d. 9–12 år
e. 12–15 år
f. 15+ år
4. Hur många olika daghem har du varit anställd på?
a. 1
b. 2
c. 3
d. 4
e. 5
f. 5+
Frågor som svarar på forskningsfråga 1
5. Vilka språkliga utmaningar finns de hos barnen i åldrarna 3–4 år i din barngrupp?
6. Hur har de språkliga utmaningarna identifierats?
a. Språktest
b. Allmän observation
c. Annat sätt, beskriv gärna hur
Frågor som svarar på forskningsfråga 2
7. Används trestegsstödet för att stöda barn med språkliga utmaningar?
a. Ja
b. Nej
8. Om ni använder er av trestegsstödet, på vilket sätt används det?
9. Hur anpassar ni verksamheten för att underlätta för barnen med språkliga
utmaningar?
10. Vilket stöd ges barn med språkliga utmaningar?
a. Tecken som stöd
b. Pratkartor
c. Bilder som stöd

Maria Sandström

d. Bildscheman
e. Annat stöd som inte ännu nämnts:
11. Använder ni något digitalt hjälpmedel?
a. Ja
b. Nej
12. Om du svarade ja på fråga 11: Hurdana digitala hjälpmedel använder ni?
13. Stöder den fysiska miljön barn med språkliga utmaningar?
a. Ja
b. Nej
14. Om den fysiska miljön stöder barnen, på vilket sätt stöder miljön barnen i sådana
fall?
15. Om den fysiska miljön stöder barnen, vad är det i den fysiska miljön som stöder
barn med språkliga utmaningar?
16. Vilka råd skulle du ge till andra pedagoger kring hur de ska ordna en fysisk miljö
så den stöder barn med språkliga utmaningar?
Allmänna intressefrågor
17. Hur många barn har språkliga utmaningar i din barngrupp?
a. 1–3 barn
b. 3–6 barn
c. 6–9 barn
d. 9+ barn
18. Hur kommunicerar barnen med språkliga utmaningar med personalen?
a. Tecken som stöd
b. Pratar
c. Utåtagerande
d. Annat sätt som inte nämnts:
19. Hur kommunicerar barnen med språkliga utmaningar med föräldrarna?
a. Tecken som stöd
b. Pratar
c. Utåtagerande
d. Annat sätt som inte nämnts:
20. Hur kommunicerar barnen med språkliga utmaningar med jämnåriga?
a. Tecken som stöd
b. Pratar
c. Utåtagerande
d. Annat sätt som inte nämnts:
21. Anser du dig som lärare inom småbarnspedagogiken ha tillräckligt med kunskap
för att stöda barn med språkliga utmaningar på bästa sätt?
a. Skala 1–5 där 1 står för inte alls tillräckligt med kunskap och 5 står för
tillräckligt med kunskap
22. Om du känner att du inte har tillräckligt med kunskap, vad skulle du behöva för
att känna att du har tillräckligt med kunskap?

Maria Sandström

Bilaga 5 – Följebrev till enkätundersökningen
Jag heter Maria Sandström och studerar på magisternivå inom småbarnspedagogik
med inriktningen specialpedagogik/specialpedagogik som långt biämne. Nu har jag
påbörjat min magistersavhandling som kommer handla om språkliga utmaningar hos
barn i åldrarna 3–4 år. Enkäten riktar sig till lärare inom småbarnspedagogik som
arbetar med barn i 3–4 års åldrar.
Begreppet språkliga utmaningar inrymmer olika områden. Språkliga utmaningar kan
handla om tvåspråkiga barn och de utmaningar man upptäcker att uppkommer i deras
språkutveckling. Språkliga utmaningar kan även handla om språkstörningar, allt från
lindriga språkstörningar, där barnen till exempel byter ut något fonem, till grava språkstörningar.
Avhandlingens syfte är att ta reda på vilka språkliga utmaningar som identifieras hos
barn i åldrarna 3–4 år samt hur man som lärare inom småbarnspedagogiken beskriver
sitt arbete för att stöda de barn som identifierats med språkliga utmaningar.
Enkätundersökningens resultat kommer att behandlas konfidentiellt och inga svarande
kommer att kunna identifieras, inte heller några daghem, orter eller kommuner
kommer kunna bli identifierade.

Maria Sandström

Bilaga 6 – Pratkarta

Bildstöd i föreningsliv. (2017) Bildstöd Förbereda och berätta, aka Stationskarta
från Dart projekt Pragma. Tillgänglig på: http://www.bildstodiforeningsliv.se/dhbvastra/bildstod-forbereda-och-beratta-aka-stationskarta-fran-darts-projekt-pragma/
Hämtad 17.04.2020

