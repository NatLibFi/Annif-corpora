Björkström Elin

Slöjdbloggens innehåll och utformning
En innehållsanalys av svenskspråkiga slöjdbloggar

Elin Björkström 37503
Magisteravhandling i slöjdpedagogik
Fakulteten för pedagogik och
välfärdsstudier
Åbo Akademi
2020

Björkström Elin

Abstrakt
Författare

Årtal

Elin Björkström

2020

Arbetets titel

Slöjdbloggens innehåll och utformning – En innehållsanalys av svenskspråkiga
slöjdbloggar
Opublicerad avhandling i slöjdvetenskap för pedagogie magisterexamen

Sidantal

Vasa: Åbo Akademi. Fakulteten för pedagogik och välfärdsstudier.

66

Referat

Avhandlingen fokusområde är svenskspråkiga slöjdbloggar. Frågor som undersöktes i
avhandlingens empiriska del var vilken typ av slöjd som förekommer i svenskspråkiga
slöjdbloggar och hur en slöjdblogg ser ut. Till undersökningens syfte hörde även att ta
reda på varför skribenten väljer att blogga om slöjd, alltså vilka motiv som kan ligga
bakom bloggande. För att få mer kunskap om slöjd i sociala medier syftade studien
även till att undersöka vilka övriga sociala medier som bloggarna använder för att
publicera slöjdmaterial. Den definition på slöjdblogg som används i avhandlingen är
en blogg som helt eller delvist består av slöjdinnehåll. Slöjdinnehållet kan vara
hantverk, handarbete, DIY, pyssel eller någon viss slöjdteknik som exempelvis
stickning. Utgående från syftet formulerades fyra forskningsfrågor:
1.
2.
3.
4.

Vilken typ av slöjd syns i svenskspråkiga bloggar?
Hur ser en slöjdblogg ut?
Vilka motiv finns för att blogga om slöjd?
Utöver blogg, vilka övriga sociala medier använder slöjdbloggare?

Undersökningen utfördes genom en innehållsanalys av 23 svenskspråkiga
slöjdbloggar. Skribenterna till de 23 bloggarna gav sitt godkännande till att deras
bloggar får ingå i analysen. Resultatet av innehållsanalysen visade att de mest
förekommande slöjdteknikerna i svenskspråkiga slöjdbloggar är stickning, sömnad och
virkning. 217 av 223 blogginlägg består av både text och bild. De flesta bilder är på
färdiga slöjdprodukter, vilket förekommer i 146 av 223 blogginlägg. Det näst
vanligaste innehållet i blogginläggen är dagbokstext, vilket påträffas i 68 av 223
blogginlägg. Tips på mönster är också vanligt förekommande och finns i 67 av 223
blogginlägg. De motiv till att slöjdblogga som framkom i undersökningen är eget
slöjdintresse, att fungera som inspirationskälla för läsaren, marknadsföra företag och
kontaktmöjlighet till likasinnade. Det egna slöjdintresset framkommer i flest bloggar, i
14 av de 17 bloggar som innehåller en beskrivning av skribentens motiv till att
slöjdblogga. De tre vanligaste sociala medier som marknadsförs i bloggarna är
Instagram, Facebook och Ravelry. Instagram marknadsförs i 15, Facebook i 12 och
Ravelry i 8 bloggar.
Sökord
Blogg, slöjd, slöjdblogg, sociala medier.

Björkström Elin

Innehållsförteckning
1 Introduktion ........................................................................................................... s. 1
1.1
1.2
1.3
1.4
1.5

Inledning ....................................................................................................................................... s. 1
Problemområde och övergripande syfte ....................................................................................... s. 2
Precisering av centrala begrepp .................................................................................................... s. 3
Tidigare forskning ........................................................................................................................ s. 4
Avhandlingens uppbyggnad ......................................................................................................... s. 5

2 Slöjd i samhället .................................................................................................... s. 7
2.1
2.2
2.3
2.4

Slöjd som begrepp ........................................................................................................................ s. 7
Slöjd som fritidssysselsättning ..................................................................................................... s. 9
Slöjd och välmående ................................................................................................................... s. 10
Slöjd i det offentliga rummet ...................................................................................................... s. 12

3 Sociala medier ..................................................................................................... s. 14
3.1
3.2
3.3
3.4
3.5

Sociala medier ur ett historiskt perspektiv .................................................................................. s. 14
Sociala medier som begrepp och fenomen .................................................................................. s. 15
Olika former av sociala medier ................................................................................................... s. 17
Att dela med sig på sociala medier .............................................................................................. s. 24
Producent- och användarperspektiv ............................................................................................ s. 25

4 Metod och genomförande ................................................................................... s. 27
4.1
4.2
4.3
4.4
4.5
4.6
5

Precisering av syfte och forskningsfrågor ................................................................................... s. 27
Val av datainsamlingsmetod ....................................................................................................... s. 28
Val av undersökningsgrupp ........................................................................................................ s. 30
Undersökningens genomförande ................................................................................................ s. 31
Analys och tolkning .................................................................................................................... s. 32
Undersökningens etiska principer ............................................................................................... s. 33

Resultatredovisning ............................................................................................ s. 35
5.1
5.2
5.3
5.4

Slöjd i svenskspråkiga bloggar ................................................................................................... s. 35
Slöjdbloggens utformning .......................................................................................................... s. 40
Motiv till slöjdbloggande ............................................................................................................ s. 42
Slöjd i olika sociala medier ......................................................................................................... s. 44

6 Diskussion ............................................................................................................ s. 46
6.1 Resultatdiskussion ...................................................................................................................... s. 46
6.2 Reflektion över metod och fortsatt forskning .............................................................................. s. 59

Referenser
Bilagor

Björkström Elin

Tabeller
Tavell 1: Bloggar som ingår i innehållsanalysen ..................................................................................... s. 35
Tabell 2: Slöjd i svenskspråkiga bloggar.................................................................................................. s. 36
Tabell 3: Bloggkategorier ........................................................................................................................ s. 37
Tabell 4: Blogginläggens utformning ...................................................................................................... s. 40
Tabell 5: Blogginläggens innehåll ........................................................................................................... s. 41
Tabell 6: Sociala medier som marknadsförs i svenskspråkiga slöjdbloggar ........................................... s. 45

Figurer
Figur 1: Ett blogginlägg om ett DIY-projekt skrivet av Lilla Hanna i stora världen .............................. s. 47
Figur 2: Ett blogginlägg om ett DIY-projekt skrivet av Garnknuten ...................................................... s. 48
Figur 3: Ett blogginlägg om ett DIY-projekt skrivet av Heta KP ........................................................... s. 48
Figur 4: Ett blogginlägg i bloggen Taktil textil om en färdig kvilt ......................................................... s. 49
Figur 5: Ett blogginlägg om en färdig slöjdprodukt skrivet av Tålamodspåsen ..................................... s. 50
Figur 6: Ett blogginlägg om slöjdprocessen skrivet av Knit by Heidi .................................................... s. 51
Figur 7: Ett blogginlägg om redskap skrivet av Garnknuten .................................................................. s. 51
Figur 8: Ett blogginlägg om material skrivet av Billigt-garn ................................................................. s. 52
Figur 9: Ett blogginlägg med text och bild skrivet av Som när det begav sig ........................................ s. 53
Figur 10: Ett blogginlägg i videoformat gjord av Garnknuten ................................................................ s. 53
Figur 11: Ett blogginlägg i text och ljudformat gjord av Sandramaria ................................................... s. 54
Figur 12: Ett blogginlägg i dagboksform skriver av Tassar och stickor ................................................. s. 55
Figur 13: Ett blogginlägg skrivet av Garnknuten med information om prenumerationstjänst ................ s. 56
Figur 14: Ett blogginlägg skrivet av Lykkeliten med länk till webshop ................................................. s. 56

Bilagor
Bilaga 1: Facebookinlägg i grupperna Finlandssvenska bloggare, Blogg Sverige, Bloggar och
Online Stickcafé
Bilaga 2: Meddelande till bloggarnas skribenter.

Björkström Elin

1 Introduktion

1.1 Inledning
När jag som liten blev intresserad av slöjd i olika former var det min mormor jag sökte
hjälp och inspiration av. Mormor hade skåp fulla med mönstertidningar, redskap och
material, men framförallt satt hon på den kunskap som jag ville lära mig. Jag broderade
korsstygn som jag hittade mönster till i hennes lager och om jag stötte på problem läste
jag endera i mönstret eller frågade om hjälp av mormor. Idag är det internet jag vänder
mig till. Ibland lånar jag böcker på bibliotek, men då har jag först hittat information om
böckerna på internet. Mitt intresse för temat slöjd i sociala medier kommer från att jag
själv tar del av en omfattande mängd slöjdrelaterat material i olika sociala medier, bland
annat på olika bloggar, på Instagram och på YouTube. Jag söker inspiration till olika
slöjdprojekt på sociala medier, lär mig tekniker och söker efter mönster på olika sociala
medier. Jag tycker det är intressant att följa med vad andra slöjdintresserade har för
slöjdprojekt på gång och hur produkter tar form. För mig känns sociala medier som
lättillgängliga plattformar där jag när som helst kan ta del av material. Stöter jag på ett
kritiskt moment i mitt eget slöjdande kan jag söka hjälp av andra som tidigare stött på
samma problem och skrivit om det i sin blogg eller gjort en YouTubevideo om hur man
kan ta sig an problemet.
I min kandidatavhandling (Björkström, 2017) undersökte jag sociala medier i
slöjdundervisning ur finlandssvenska slöjdlärares synvinkel. I undersökningen framkom
att 36 av 38 respondenter använder sociala medier för att inspirera elever i slöjd och 33
använde även sociala medier som inspiration för sig själva. Resultatet visade att man kan
använda och ha nytta av sociala medier i samband med slöjd. (Björkström, 2017, s.17–
19.) Till följd av det resultatet uppstod frågor som vilken typ av slöjd framkommer i
sociala medier, i vilka typer av sociala medier det finns slöjdrelaterat material, vem det
är som tillverkar detta material som används i skolslöjden och vilka motiv har
producenterna till att producera slöjdrelaterat material på sociala medier.
I Hartvik och Porko-Hudds (2018, s. 103–104) överblick av innehållet i Techne-serien
ger de förslag på vidare forskningsområden inom slöjdrelaterade teman. Områden som
1

Björkström Elin

fått liten eller ingen uppmärksamhet i forskning är bland annat slöjd i medier och sociala
medier samt slöjd som fritidssysselsättning. Bristen på forskning inom temat slöjd i
sociala medier motiverar valet av tema i denna avhandling.

1.2 Problemområde och övergripande syfte
Som redan konstaterats har området slöjd i sociala medier liten forskningsbakgrund. Man
kan ta sig an temat ur flera olika perspektiv. Till exempel kan ingången vara de människor
som producerar slöjdmaterial på sociala medier eller de som använder sig av slöjdmaterial
på sociala medier. Dessa två perspektiv kommer framöver benämnas som
producentperspektiv och användarperspektiv. Dessa benämningar använder också
Andersson för att särskilja de två olika perspektiven. (Andersson, 2017, s. 21.) I denna
avhandling kommer teorikapitlen att behandla temat ur både producenters och användares
perspektiv och sedan i empiridelen avgränsa till att huvudsakligen innefatta producenters
synvinkel.
Syftet med avhandlingens empiriska del är att undersöka det slöjdmaterial som
produceras i svenskspråkiga bloggar och personerna som producerar detta material. Som
tidigare nämnt tar jag själv del av slöjdmaterial på sociala medier. Jag har alltså erfarenhet
ur ett användarperspektiv och skulle därför vara intresserad av att veta mera om
producenterna bakom innehållet på sociala medier. För att få en bred förståelse av
slöjdbloggande överlag och eftersom användning av bloggar är ett vardagligt fenomen
för många människor, diskuteras även användarperspektivet i avhandlingens teorikapitel.
Sociala medier är i konstant förändring. Formerna för sociala medier har förändrats över
tid och kommer med största sannolikhet att även förändras i framtiden. Holmström och
Wikberg (2015, s. 16 – 21) påpekar att det finns många olika sociala medier som används
flitigt av många människor. Därför skulle det vara omöjligt att ta alla sociala medier i
beaktande i denna avhandlings undersökning. Följaktligen avgränsas avhandlingens tema
till att fokusera på personerna bakom slöjdrelaterade bloggar, alltså slöjdbloggar ur ett
producentperspektiv. Slöjdbloggar och bloggaren bakom kommer att vara i fokus, men
syftet är att även undersöka vilka andra typer av sociala medier som slöjdbloggarna
använder sig av och på så sätt få en inblick i vilka andra typer av sociala medier som
används för slöjdrelaterat innehåll. För att få en heltäckande teoretisk grund till ämnet

2

Björkström Elin

kommer avhandlingens teoridel att diskutera sociala medier som helhet och även andra
sociala medier utöver blogg.
Bloggar och övriga sociala medier är lättillgängliga för alla med tillgång till internet.
Således begränsas inte användare av geografiska gränser. För denna avhandling har
forskaren tagit beslutet att avgränsa temat till svenskspråkiga bloggar, istället för
tillhörigheten till ett visst land. En vidare diskussion kring avgränsning av temat och val
av undersökningsgrupp förs i det fjärde kapitlet, metod och genomförande.
Syftet för avhandlingen är att undersöka svenskspråkiga bloggar med slöjdinnehåll.
Vilken slöjd syns i svenskspråkiga bloggar, till exempel vilka tekniker och material?
Syftet inkluderar även att analysera slöjdbloggars utformning och skribenternas motiv till
att blogga om slöjd. För att få mer kunskap om slöjd i sociala medier syftar studien även
till att undersöka vilka övriga sociala kanaler som bloggarna använder för att publicera
slöjdmaterial. Utgående från syftet har fyra forskningsfrågorna formulerats:
1. Vilken typ av slöjd syns i svenskspråkiga bloggar?
2. Hur ser en slöjdblogg ut?
3. Vilka motiv finns för att blogga om slöjd?
4. Utöver blogg, vilka övriga sociala medier använder slöjdbloggare?
Den första forskningsfrågan syftar till att ta reda på vilken slöjd svenskspråkiga bloggar
består av. Är det vanligare att blogga om hårda eller mjuka material, samt vilka
slöjdtekniker är mest förekommande? Med forskningsfråga 2 avses att analysera
svenskspråkiga slöjdbloggars utformning och innehåll. Forskningsfråga 3 syftar till att
analysera vilka motiv har skribenterna för att blogga om slöjd. Forskningsfråga 4 syftar
till att ta reda på vilka sociala medier, utöver blogg, skribenterna använder.

1.3 Precisering av centrala begrepp
I avhandlingen används begreppet slöjdblogg för att beskriva en blogg med slöjdrelaterat
innehåll. I detta fall behöver inte bloggen bestå av enbart slöjdinnehåll, utan kan räknas
till gruppen slöjdblogg ifall bloggen till viss del innehåller blogginlägg som behandlar
hantverk, handarbete, DIY, pyssel eller någon viss slöjdteknik som exempelvis stickning.

3

Björkström Elin

För att göra studien genomförbar och passande för nivån på en magisteravhandling har
inklusions- och exklusionskriterier fastställts för bloggar som inkluderas i studien.
Bloggen ska vara svenskspråkig eller flerspråkig varav ett språk är svenska. För att
exkludera bloggar som inte varit aktiva på länge är ett kriterium att bloggen ska ha varit
aktiv med minst ett blogginlägg under 2019.
Det finns en risk för att förväxla ordet blogg och bloggare, alltså blogg som plattform och
personen som producerar bloggens innehåll. För att undvika sådan förväxling kommer
begreppet blogg använda för att benämna plattformen och skribent för att benämna
personen som producerar bloggens innehåll.

1.4 Tidigare forskning
Taitoliitto (2018) har gjort en undersökning av slöjd som fritidssysselsättning bland
finländare. En tredjedel av finländarna utför någon form av slöjdande åtminstone någon
gång i månaden. Undersökningen visar på skillnader mellan män och kvinnor. Stickning,
virkning, sömnad och inredningsrelaterad slöjd hör till de mest populära bland kvinnor,
medan män mest sysslar med snickeri, träarbete, renovering, konstruktion och
modellarbete. De vanligaste motiven till att syssla med slöjd som fritidssysselsättning är
att slöjd fungerar som avkoppling och ger välbefinnande. Det är även vanligt att
finländare deltar i slöjdrelaterade kurser, workshoppar och mässor. Bland de som har
slöjd som fritidssysselsättning är det 67 % som tar del av slöjdrelaterat material på sociala
medier varje dag. Exempel på sociala medier som används är Facebook, Instagram och
Pinterest. (Taitoliitto, 2018.)
Att slöjda har under 2010-talet växt som fritidssysselsättning i många åldersgrupper.
Karlström (2012) har skrivit en artikel i Arbetarbladet där hon betonar att handarbete
lockar unga människor och hävdar att den allmänna inställningen handarbete har
förbättrats. På internet och i sociala medier sprids trender och nya idéer snabbt, som
exempel framhävs amigurumins snabba spridning. Amigurumi har sitt ursprung i Japan
och är virkade och stoppade små figurer. Internet och sociala medier ger en snabb och
enkel möjlighet för slöjdare att hämta information och inspiration. I artikeln påpekas även
att slöjd kan fungera som meditation och avslappning. (Karlström, 2012.)
Vilhunen (2018) har skrivit en doktorsavhandling kring temat stickbloggar, vilket är en
typ av slöjdblogg, samt hur man kan kombinera hantverk med bloggande. I avhandlingen
4

Björkström Elin

analyseras olika orsaker till att ha en stickblogg och relationer mellan stickbloggars
skribenter. Studiens data samlades in åren 2008 och 2013 och kompletterades med
frivilliga texter med temat att ha en stickblogg, vilka samlades in under 2013 och 2014. I
den första undersökningen deltog 501 respondenter, i den andra 212 respondenter och 50
texter om stickbloggande kom in. De huvudsakliga motiven till att ha en stickblogg visade
sig vara själva producerandet av material på bloggen, självuttryck, för att visa upp
stickade alster, för att hålla kontakten med familj och vänner och för att skriva dagbok
över sin egen slöjdprocess. Genom en blogg kan man även utbyta idéer och information
med läsare, be om råd av andra och få feedback.

1.5 Avhandlingens uppbyggnad
I avhandlingens andra kapitel behandlas slöjd och slöjdrelaterade begrepp, så som
handarbete, hantverk, DIY och slöjdtekniker. Slöjd som fritidssysselsättning samt slöjd
och välmående är följande som framkommer i kapitel 2. Kapitlet avslutas med att
diskutera slöjd i det offentliga rummet, som exempelvis slöjdgrafitti, stickcafé,
möjligheten att studera slöjd hela livet och slöjd inom Marthaförbundet.
Det tredje kapitlet fokuserar på temat sociala medier. Kapitlet börjar med en historisk
översikt och övergår sedan att beskriva och diskutera sociala medier idag. Till följande
beskrivs olika typer av sociala medier, med fokus på blogg men även övriga sociala
medier framkommer för att få en inblick i vilka som finns och hur de olika medierna kan
sammanlänkas. I kapitlet diskuteras även anledningar och teorier kring varför människor
upprätthåller sociala medier och väljer att dela med sig av sina liv, tankar och känslor på
sociala

medier.

Avslutningsvis

behandlas

skillnader

mellan

producent-

och

användarperspektiv på sociala medier.
Avhandlingens fjärde kapitel är avhandlingens metodkapitel. Undersökningens syfte och
forskningsfrågor

klargörs.

I

kapitlet

diskuteras

och

förklaras

metodval,

datainsamlingsmetod och val av undersökningsgrupp. Undersökningens genomförande
framkommer. Analys och tolkning av undersökningen och etiska principer för
undersökningen förtydligas.
Kapitel 5 innefattar resultatredovisning av den innehållsanalys som utförts på
svenskspråkiga slöjbloggar. Vardera av de fyra forskningsfrågorna står som grund för ett
5

Björkström Elin

underkapitel i resultatet, slöjd i svenskspråkiga bloggar, slöjdbloggars utformning, motiv
till slöjdbloggande och slöjd i sociala medier.
Kapitel 6 är avhandlingens diskussionskapitel. Resultatet av undersökningen diskuteras
med utgångspunkt till avhandlingen teorikapitel, slöjd i samhället och sociala medier. De
fyra forskningsfrågorna för studien står som grund för fyra underkapitel i
resultatdiskussionen. Kapitlet avslutas med diskussion kring undersökningens
tillförlitlighet och förslag på fortsatt forsning.
I den avslutande delen av avhandlingen finns en lista över referenser och bilagor.

6

Björkström Elin

2 Slöjd i samhället
I det förestående kapitlet diskuteras inledningsvis definitionen av slöjd och olika begrepp
relaterade till slöjd, så som handarbete, hantverk, DIY och slöjdtekniker. Till följande
behandlas slöjd som fritidssysselsättning. Kopplingen mellan slöjd och välmående tas till
näst upp i kapitlet och avslutningsvis diskuteras slöjd i det offentliga rummet, vilket kan
vara slöjdgrafitti, stickcaféer, slöjd i utbildning, möjligheten att lära sig slöjd under hela
livet och slöjd inom Marthaförbundet.

2.1 Slöjd som begrepp
Ordet slöjd har sitt ursprung i gamla nordiska begrepp som slögher och slöghth, vilka
betyder slug, kunnig, händig samt flitighet, hantverksskicklighet och konstfärdighet. I
olika tider och i olika kulturer har slöjdbegreppets innebörd varierat. Slöjd kan innebära
tillverkning av ting som behövs i hemmet eller i vardagen, i försäljningssyfte eller för
tillfredsställelse och glädje. Det finns olika begrepp inom begreppet slöjd.
Husbehovsslöjd eller hemslöjd syftar på den aktivitet som sker i hemmet, hantverk syftar
på yrkesmässigt slöjdande och konsthantverk eller konstslöjd syftar på ett konstnärligt
slöjdande. Slöjd kan även syfta på slöjd i skolan och handlar då om pedagogisk slöjd. I
bondesamhället var det en del av det vardagliga livet att man tillverkade egna
bruksföremål, som kläder, hushållsföremål och redskap. Den här formen av slöjd kallades
behovsslöjd eller husslöjd. Till husslöjd hörde även tillverkning av föremål för
försäljning. Hemslöjd blev senare det begrepp som användes för all typ av slöjdande i
hemmet. (Hartman, 2014, s. 12, 38.) Begreppen har utvecklats och förändrats vidare och
begrepp som behandlas vidare i denna avhandling är slöjd, handarbete, hantverk och DIY.
Enligt Svenska Akademiens ordlista (u.å.) innefattar slöjd att den som utövar slöjd har
egenskaper som färdighet, flitighet, skicklighet och klokhet i hantverk, handarbete eller
en viss kunskapsgren. Av begreppet slöjd har det engelska ordet sloyd uppkommit. Slöjd
kan vara en syssla, ett arbete, en verksamhet, ett yrke eller avdelning i undervisning av
elever.
När slöjd utövas sker ett utförande på praktisk nivå. Efter att utförandet skett över längre
tid upptäcks lagbundenheter och teknisk kunskap utvecklas genom prövning.
Slöjdtekniker har uppstått genom lagbundenheter vilka gett upphov till regler för
7

Björkström Elin

slöjdteknikerna.

När

regler

förenas

bildas

teknologier,

som

till

exempel

stickningsteknologi och svetsteknologi. En van slöjdare har kunskap om material, redskap
och metoder som är aktuella för olika tekniker och teknologier inom slöjd. (Lindfors,
1996.)
Till följande diskuteras och definieras några begrepp som slöjdbegreppet innefattar.
Dessa begrepp används till viss del för att förklara liknande fenomen och det kan därför
vara utmanande att ge en entydig definition av de skilda begreppen.
2.1.1 Handarbete

Enligt Svenska Akademiens ordlista (u.å.) betyder handarbete ett arbete som utförs med
händerna, till exempel som motsats till maskinarbete. Handarbete har också genom
tiderna använts som begrepp för kvinnlig hemslöjd och tekniker som sömnad, broderi,
knyppling, virkning och stickning.
2.1.2 Hantverk

Svenska Akademiens ordlista (u.å.) ger förklaring på slöjd, som färdighet inom visst
hantverk. Hantverk är ett begrepp som även används inom flera andra grenar än slöjd.
Inom slöjden används begreppet många gånger parallellt med handarbete. Hantverk är en
småskalig arbetsform som utförs med enkla hjälpmedel och kräver yrkesskicklighet.
2.1.3 DIY

En form av slöjd som förekommer i sociala medier är Do It Yourself. DIY, som är
förkortningen för Do It Yourself, är ett internationellt begrepp som innefattar kreativt
görande, autonomi och underhåll. DIY är som en motreaktion till bland annat massdesign.
DIY inbjuder till individuell kreativitet, att utveckla förmågor fastän man saknar
ämnesspecifik utbildning och alternativa former av konsumtion. DIY kan innebära att
spara pengar och att återanvända material. (Kouhia, 2016, s. 14–15.)
DIY rörelsen grundar sig i människans historia och överlevnaden kunde bero på om man
kunde reparera och återanvända material och redskap. Det moderna samhället kom att
innebära att man inte behövde lita på att man klarar av allt själv, utan saker kan köpas.
Man kan anställa experter för reparation, byggande, dekorering och så vidare. Ändå
fortsätter människor att göra saker själva. DIY definieras som skapande, modifiering eller
reparation utan att betala för expertkunnande. (Kuznetsov & Paulos, 2010, s. 295.)

8

Björkström Elin
2.1.4 Slöjdteknik

Slöjd kan även definieras utgående från vanligt förekommande tekniker inom slöjd.
Under Svenska Akademiens ordlista (u.å.) förklaring av slöjd förekommer en del
slöjdtekniker, så som bearbetning av trä och metall, sömnad, vävning, snickeri, svarvning
och smide.

2.2 Slöjd som fritidssysselsättning
Tidigare var det vanligt att människor själva tillverkade och reparerade sina saker, vilket
innebar att hantverk var en betydelsefull del i många människors vardagsliv. Det hörde
till vanligheten att flickor skulle lära sig hantverk som de kunde ha nytta av, så som
stickning, sömnad och vävning. Pojkar skulle hantera slöjdtekniker i hårda material, som
till exempel träslöjd. Den som utvecklade skicklighet inom en viss teknik kunde erbjuda
tjänster och på så sätt få inkomst av slöjdande. I och med industrialiseringen ersattes en
stor del av hantverksprodukterna med serieproducerade produkter. Fastän inte kravet på
hantverk finns kvar finns ändå intresset hos många människor att bevara gamla tekniker
och material, men då ofta som hobby. (Lönnqvist, 1996, s. 105–106).
Kouhia (2016) visar på flera studier från början av 2000-talet där man kommit fram till
att slöjd är ett populärt fritidsintresse runt om i världen. Exempel på sådana resultat är att
år 2011 var 38 miljoner människor i USA aktiva inom stickning eller virkning och år
2016 hade 7,5 miljoner människor i Storbritannien stickning eller virkning som
fritidssysselsättning. Redan för flera årtionden sedan var slöjd ett populärt intresse i
Finland. Statistik visar att intresset för slöjd som fritidssysselsättning hade sjunkit fram
till början av 2000-talet, men det var ändå 61% av finländska kvinnor som år 2002 hade
textilinriktad slöjd som fritidssysselsättning. (Kouhia, 2016, s. 1–2.)
Kouhia (2016) skriver om åtta orsaker till att välja slöjd som fritidssysselsättning. Dessa
är

funktionella,

materiella,

estetiska,

experimentella,

kollaborativa,

narrativa,

multisensoriska samt att få uttrycka sig. Den funktionella orsaken till slöjd som
fritidssysselsättning baseras på hantverksobjektens användbarhet, men innefattar också
begrepp som underhåll, resurser, intresse och möjlighet. Den materiella orsaken relateras
till tillverkning, användning av verktyg och kunskap att tillverka. Den estetiska aspekten
handlar bland annat om utseende kombinerat med funktion, uttryck och estetik ur olika
personers synvinklar. Experimentell orsak innefattar personliga erfarenheter, känslor och
9

Björkström Elin

vardagliga aktiviteter. Till den kollaborativa aspekten hör de sociala och kulturella
erfarenheterna man kan få genom slöjdande som fritidssysselsättning och samhörighet
som kan uppstå genom att slöjda tillsammans med andra. En narrativ orsak innefattar
erfarenheter, personliga historier och identitet. Det narrativa kan uppstå i material som
tillverkaren använder för att berätta en historia. Multisensorisk orsak handlar bland annat
om det kroppsliga i att slöjda och känslan av njutning i själva processen, inte enbart
produkten. Den åttonde aspekten är att få uttrycka sig, vilket är starkt kopplat till personlig
stil, egna värderingar, livsstil och självuttryck. Dessa åtta orsaker till slöjd som
fritidssysselsättning har inga tydliga gränser, utan går på många sätt in i varandra. Ändå
kan det visa på hur olika människor slöjdar på sin fritid av olika anledningar. (Kouhia,
2016, s. 48–49.)

2.3 Slöjd och välmående
Pöllänen (2012) påpekar att i och med att det moderna samhället har utvecklats har
slöjdens plats och betydelse i samhället förändrats. I och med att människor har en hel del
fritid ägnar sig många åt en hobby, till exempel slöjd av något slag. Tidigare hade
slöjdprodukternas praktiska värde en större betydelse, men slöjdprocessens värde har
ökat. Till skillnad från många andra aspekter i livet kan slöjden vara en hobby som får ta
lång tid och utföras med lågt tempo. Det ligger i människan natur att vilja göra saker med
händerna, för att på så sätt inse sitt eget varande och för att vara tillfreds med sig själv
och sin omgivning. Pöllänen (2012) påpekar att välmående och välbefinnande är
mångfacetterade begrepp som baseras bland annat på arbete, försörjning, hälsa,
arbetsförmåga, säkerhet och social trygghet. Välbefinnande grundar sig långt i
människans egna erfarenheter, uppfattningar, självbild och självkänsla. Slöjd kan bidra
till känsla av prestation, mental tillväxt, utveckling av fysiska och kognitiva färdigheter,
hantering av egen kropp, njutning och självstyrt lärande. (Pöllänen, 2012, s. 1–7.)
Draxl, Fischer, Kokko, Kästik, Salovaara och Stedman (2017) framhäver att slöjd kan
vara meningsfullt på flera plan och att jobba kreativt stärker det mentala välbefinnandet
hos många människor. När man slöjdar och jobbar kreativt får man använda många av
sina sinnen, genom att känna på olika material och texturer samt se olika färgvariationer.
Under en slöjdprocess kan en del människor glömma bort bekymmer och till och med
smärta och sjukdom. Kreativt arbete tränar en hel del fysiska färdigheter, koordination
10

Björkström Elin

mellan öga och hand, koncentration och problemlösning. Draxl m.fl. (2017) skriver om
slöjdens koppling till välmående utgående från åldringar, men många aspekter går även
att dra paralleller till andra åldersgrupper. En positiv aspekt som gäller specifikt den äldre
generationen är att slöjdprocessen inger en känsla av utveckling trots hög ålder. För
många som har slöjd som ett aktivt fritidsintresse kommer även ett vidare socialt och
kulturellt nätverk som följd. Ett gemensamt intresse kan vara grunden till ny social
kontakt. Miljön som slöjdande sker i är ofta inspirerande och ger upphov till skapande.
Draxl m.fl. (2017) har gjort ett internationellt projekt där det hölls slöjdtillfällen för
åldringar och projektet visade goda resultat. Personer med demens visade ett bättre
allmänt humör och sov bättre efter slöjdtillfällena. En del deltagare hade aldrig uttryckt
kreativitet genom slöjd och fick genom det här projektet upp ögonen för livslångt lärande.
(Draxl m.fl., 2017, s. 15–16, 96.)
Slöjdande kan leda till upplevelse av flow, vilket ökar välmående (Pöllänen, 2012, s. 6–
7). Csikszentmihalyi (1996, s. 108–113) beskriver flow som en optimal upplevelse när
man känner att det man gör går bra, nästan automatiskt, men man ändå har en hög
fokusnivå. Flow kan beskrivas på liknande sätt vilket utförande man än upplever det
inom. En viktig aspekt inom flow är upptäckandet eller lärandet av något nytt.
2.3.1 Slöjd som terapeutisk aktivitet

Pöllänen (2007, s. 91–101) behandlar temat slöjd i terapisyfte och som en terapeutisk
aktivitet. Två mer utforskade och använda terapiformer är musik- och konstterapi. Likt
dessa former av terapi har även slöjd en grund i konstnärlighet, kreativitet och
funktionalitet. Slöjd används som terapeutisk aktivitet utan att definieras som terapi, till
exempel som aktivitet med psykoterapiklienter, med funktionshindrade och som en form
av egenvård ensam eller i grupp. Ett sätt att se på slöjd som terapi är att slöjdprocessen
eller slöjdprodukten i sig kan vara terapeutisk. Genom att slöjda får man nya
slöjderfarenheter som man kan använda för att fortsätta sitt skapande och då kan
skapandet i sig själv fungera terapeutiskt. En annan aspekt är slöjdens kontext ur en
terapeutisk synvinkel. Sammanhanget som slöjden sker i kan vara terapeutisk. Genom
slöjd kan man uttrycka sin inre värld, till exempel erfarenheter, uppfattningar, känslor och
kultur kan uttryckas i processen eller produkten.

11

Björkström Elin

2.4 Slöjd i det offentliga rummet
Det finns olika typer av slöjdyttringar i det offentliga rummet. Många väljer att uttrycka
sin personlighet genom slöjd och använder slöjdkunskaper för att skapa en roll i ett
bestämt sammanhang. En form av slöjd i det offentliga rummet är graffitti som utförs
med hjälp av slöjdtekniker som till exempel stickning, virkning och sömnad. Graffitti är
en typ av slöjd där uttryck och budskap har större betydelse än de slöjdteknologiska
kunskaperna. Genom sociala medier kan graffittins budskap spridas över hela världen.
Begrepp som beskriver slöjdgrafitti är craftivism och gerillaslöjd. (Hartman, 2014, s.
191–192.)
2.4.1 Syjunta - Stickcafé

Två former av slöjd i det offentliga rummet är syjunta och syförening. Enligt svenska
Akademiens ordlista (u.å.) är en syjunta en sällskaplig sammankomst där deltagarna
huvudsakligen ägnar sig åt sömnad eller annat handarbete. Syförening är en liknande
sammankomst men i föreningsform.
Det är möjligt att delta i en syjunta eller stickcafé från hemmet, den behöver inte alltid
vara i fysisk form. Online stickcafé är en offentlig grupp på Facebook med 33 816
medlemmar den 11 oktober 2019. I gruppen är alla garnrelaterade handarbeten välkomna.
Som medlem i gruppen kan man visa upp sina alster, få hjälp med handarbetsrelaterade
frågor, tipsa och tips om olika material, evenemang med mera. Ingen tjänar pengar på
Online stickcafé, reklam är alltså inte tillåtet utan enbart tips. Alla privatpersoner är
välkomna att ansöka till gruppen och ansökningen godkänns av administratörerna för
gruppen. (Online stickcafé.)
2.4.2 Slöjd i utbildning

I Finland förekommer slöjd inom småbarnpedagogik och den grundläggande
utbildningen. Slöjd har varit en del av den finländska skolan sedan 1866, men var då
uppdelad i en typ av slöjd för pojkar och en annan för flickor. År 1970 togs begreppen
teknisk slöjd och textilslöjd i bruk och nu fick både pojkar och flickor utföra båda
slöjdarterna. Från och med år 2004 har det gemensamma begreppet slöjd använts för de
båda slöjdarterna. Precis som alla andra skolämnen baseras slöjdundervisningen på de
nationella grunderna för läroplanen, som utförs av Utbildningsstyrelsen. Den finns även
skolor på andra stadiet i Finland som erbjuder möjlighet att gå slöjdkurser på den
utbildningsnivån, då ofta i samarbete med en grundläggande utbildning eller ett
12

Björkström Elin

universitet. Studeranden som väljer att gå dessa kurser kan få ett gymnasiediplom i slöjd.
Möjligheten att studera slöjd på universitetsnivå är tillgänglig vid fyra universitet i
Finland; Åbo Akademi, Helsingfors universitet, Åbo universitet och Östra Finlands
universitet. Slöjdlärare utbildas vid dessa fyra universitet. I grundskolans årskurser 1–6
kan klasslärare undervisa slöjd, medan årskurserna 7–9 undervisas av ämneslärare i slöjd.
(Sjöberg & Porko-Hudd, 2019; Porko-Hudd, Pöllänen & Lindfors, 2018.)
2.4.3 Livslångt lärande

Det finns olika sätt att stöda ett livslångt lärande. I Finland finns olika läroanstalter som
ger möjlighet till lärande efter grundskolan, så som medborgarinstitut, folkhögskolor,
sommaruniversitet och studiecentraler. I Finland finns det 181 medborgarinstitut, varav
nästan 30 är svenskspråkiga eller tvåspråkiga. I kurser som ordnas av medborgarinstitut
kan vem som helst delta, oberoende av ålder och utbildningsbakgrund. Den vanligaste
kategorin som det ordnas kurser i är hantverk, som står för 23 % av kursutbudet. En
folkhögskola kan ordna både allmänbildande och yrkesinriktad utbildning och både långa
studielinjer och kortkurser finns tillgängliga. I Finland finns 76 folkhögskolor. Exempel
på slöjdinriktade studier som finns tillgängliga på folkhögskola är Hantverk, grundår och
fördjupningsår, vid Ålands folkhögskola samt Slöjdtorget vid Kronoby folkhögskola.
Sommaruniversitet

ordnar

öppen

universitetsundervisning,

yrkesfortbildningar,

språkundervisning och skolning inom konst- och kulturområden. I Finland finns 11
studiecentraler,

som

erbjuder

utbildnings-,

kultur-

och

utvecklingstjänster.

(Utbildningsstyrelsen, u.å.; Medborgarinstitutens förbund MiF ry., u.å.; Suomen
Kansanopistoyhdistys, u.å.; Finlands Sommaruniversitet r.f.., u.å.; Studiecentraler, 2009)
2.4.4 Marthaförbund

I Finland grundades Martharörelsen 1899. Avsikten med rörelsen var att sprida
folkbildning till finländska kvinnor. Utbildningen kunde gälla matlagning, hemvård,
uppfostran, trädgårdsarbete, men även slöjdinriktade aspekter som till exempel sömnad.
Fortfarande är grunden i Marthaförbundets verksamhet att erbjuda utbildning i frågor
anknyta till kvinnors vardag och hållbar livsstil. Till aktuella projekt inom
Marthaförbundet hör bland annat utbildning kring hållbar textilkonsumtion. År 2019
firade Marthaförbundet 120-årsjubileum. Ett projekt under året var Sockor åt mamma,
inom vilket marthor stickar sockor år förstagångsmammor och adoptivföräldrar.
(Marthaförbundet, u.å.)

13

Björkström Elin

3 Sociala medier
Människan har ett behov av att kommunicera. Genom sociala medier har
kommunikationen blivit ännu mer tillgänglig för många människor än innan. I kapitlet
behandlas sociala medier ur ett historiskt perspektiv, med utgång i internets uppkomst
och utveckling. Sociala medier förklaras och diskuteras. Olika typer av sociala medier tas
upp och en djupdykning görs i blogg. Även övriga sociala medier förklaras kort för att ge
en överblick av tillgängliga sociala medier och hur de kan sammanlänkas. Till följande
diskuteras anledningar och teorier kring varför människor upprätthåller sociala medier
och väljer att dela med sig av sina liv, tankar och känslor på sociala medier. Slutligen
behandlas de två olika perspektiven ur vilka man kan ta sig an temat sociala medier,
nämligen producentperspektiv och användarperspektiv.

3.1 Sociala medier ur ett historiskt perspektiv
De sätt vi kommunicerar på har utvecklats radikalt. På 1600-talet var den snabbaste vägen
att ta kontakt med någon att skicka ett brev som tog ett flertal dagar att transportera. Sedan
internets breda spridning kan vi skicka e-post till vilket land som helst på några sekunder.
(Herbert & Englund Hjalmarsson, 2012, s. 7.)
Sociala medier baseras på internets existens. Internet i olika former har funnits sedan
slutet av 1960-talet, men på 1990-talet blev internet ett vardagligt fenomen i västvärlden.
Internet fick en snabb spridning och år 2002 hade över hälften av Sveriges befolkning
tillgång till internet och 32 procent av befolkningen använde internet en genomsnittlig
dag. Den här formen av internet användes med stationära datorer och kopplades upp via
telefonmodem, vilket bidrog till att internet kunde upplevas som väldigt långsamt. Fram
till 2006 skedde en snabb utveckling av uppkopplingsmöjligheterna och det året hade 50
procent av svenskarna bredband i hemmen. En annan avgörande del för utvecklingen av
internetanvändning var när användningen av bärbara datorer och då också mobila datorer
fick genomslagskraft. Ännu ett avgörande skifte kom när man övergick från att se internet
som en informationskanal till att bli en plattform. Den versionen av internet kallas webb
2.0. Det talades om rikare användningsmöjligheter och möjlighet till interaktion och
samarbete på internet. (Olsson, 2017, s. 10–12.)

14

Björkström Elin

De tekniska möjligheterna för sociala medier ligger i versionen 2.0 av internet och i dess
enkelhet, tillgänglighet och snabbhet. Utvecklingen av smarta telefoner och surfplattor
har varit explosionsartad. År 2014 hade fler än sju av tio svenskar tillgång till internet via
sina telefoner. Utvecklingen av många applikationer bygger på idén att användarna ska
vara aktiva deltagare. (Olsson, 2017, s. 12–13.)
År 2019 använde alla finländare i åldrarna 16–44 internet. Ju högre upp i åldrarna man
går blir det något färre som använder internet. I åldersgruppen 45–54 använder 98%
internet, i åldersspannet 55–64 är det 96% som är internetanvändare och i åldrarna 65–74
använder 80% internet. 70% av alla finländare använder internet flera gånger om dagen.
För 80% av befolkningen är den vanligaste enheten att använda internet på mobiltelefon.
(Statistikcentralen.)

3.2 Sociala medier som begrepp och fenomen
För att skilja sociala medier från övriga massmedier kan man definiera sociala medier
som plattformar där användarna producerar innehållet eller som en kontext för social
interaktion och för människors vardagliga kommunikation (Andersson, 2017, s. 21).
Mängden av olika medier är stor och sociala medier är en del av den helheten. För att
tillhöra gruppen sociala medier krävs det att det är en internetbaserad plattform där
användaren eller användarna skapar material och kommunicerar. (Herbert & Englund
Hjalmarsson, 2012, s. 7.) Enligt Golbeck (2015) baseras sociala medier långt på
interaktion. Vem som helst kan nå ut till en stor grupp människor. Traditionell media
bygger däremot på att endast någon eller några kan nå ut med material till en stor grupp
människor. Sociala medier har en stor plats i många människors vardag, de används för
att hämta information, kunskap och nyheter. Istället för att benämna sociala medier som
nätbaserade plattformar, som Herbert och Englund Hjalmarsson (2012, s. 7) gör,
benämner Olsson (2017, s. 9) sociala medier som applikationer.
Med tanke på den snabba utveckling som sociala medier har haft kan det vara utmanande
att ge en definition av begreppet som gäller över en längre tid, eftersom sociala medier
kan utvecklas lika snabbt framöver. Enligt de benämningar som framkommit tidigare i
kapitlet och som också tas fasta på av Holmström och Wikberg (2015, s. 16–21) är det
enkelt för privatpersoner att använda sociala medier. Det krävs inga stora resurser,
tekniska kunskaper eller specifik utbildning för att kunna använda eller producera
15

Björkström Elin

innehåll i sociala medier. Den här definitionen av sociala medier exkluderar till exempel
etablerade tidningar och företag som använder sig av sociala medier. En journalist som
är anställd på en tidning kan ha som arbetsuppgift att publicera innehåll på tidningens
blogg, Facebook eller på någon annan plattform. Då är inte de sociala medierna
tillgängliga för vem som helst utan innehållet och publiceringstid kan vara fastställda på
förhand och innehållet kan vara lika noggrant faktagranskad som en traditionell
tidningsartikel. Det kan alltså vara utmanande att ge en klar definition av begreppet
sociala medier som inte ger några möjligheter till undantag. Därför kan det vara givande
att göra en fördjupning i olika typer av sociala medier och hur de kan användas, vilket
kommer att diskuteras senare i kapitlet. De traditionella medierna och sociala medier är
tätt sammanlänkade på många sätt. Nyheter kommer inte enbart från traditionella medier,
utan olika företag, organisationer och myndigheter sprider nyheter och information
genom sociala medier. Dessa nyheter kan långt se ut som nyheter i traditionella medier
gjort innan sociala mediers existens, med till exempel intresseväckande rubriker, ingress
och grafik. Även traditionella medier har förändrats i och med sociala mediers spridning.
Journalister möter nya sätt att distribuera material. (Isaksson & Mattsson, 2017, s. 97–
99.)
En central del av sociala medier är representationen användaren gör av sig själv samt de
sociala interaktionerna. Självrepresentationen i sociala medier kan delas in i två
kategorier, direkta och indirekta. Den direkta självrepresentationen baseras på den
personliga profilen som användaren har på sociala medier, till exempel profilbilder och
beskrivningar av sig själv. Den indirekta självrepresentationen baseras på alla de inlägg,
uppdateringar, bilder, länkar, kommentarer, vänner, följare och det man följer på sociala
medier. Tillsammans bidrar alla de aspekterna till en del av användarens
självrepresentation. På sociala medier kan man över tid betrakta hur användarens
självrepresentation är dynamisk och förändras. Det är inte möjligt att visa hela sitt liv och
hela sin personlighet på sociala medier. Därför gör användaren konstant urval för att
avgöra vad som ska representeras på sociala medier. Mottagaren eller publiken i ett socialt
sammanhang är avgörande för hur vi presenterar oss. Många människor väljer sitt
beteende och agerande beroende på i vilket socialt sammanhang man befinner sig och
vem som är mottagaren. På sociala medier kan mottagaren vara diffusare än i andra
sammanhang. Mottagaren kan vara känd eller okänd för användaren och bredden på
mottagarskaran kan vara bredare än i övriga sociala sammanhang. Många sociala medier
16

Björkström Elin

ger möjlighet för användaren att kontrollera materials tillgänglighet genom till exempel
blockeringar eller exkluderande koder. (Andersson, 2017, s. 24–25.)
3.2.1 Kommersiella företag

Sociala medier fungerar som plattformar för kommunikation, dela och ta del av innehåll
och för att umgås med bekanta, men de är i grund och botten kommersiella företag.
Aktörer bakom sociala medier har behövt komma fram till nya sätt att generera inkomst,
jämfört med hur övriga medier gör. Utbudet och tillgängligheten på sociala medier är
stort och det mesta är och förväntas av konsumenterna vara gratis, medan en
tidningsprenumeration kan och förväntas kosta för användare. (Martinez & Sandberg,
2017, s. 67–68.)
En viktig grundtanke i sociala medier är att aktivitet lockar fler användare och gör att
användarna stannar. Till exempel gör responsknapparna på Facebook det lätt för
användarna att vara aktiva och ge respons på material. Känslan av samhörighet är även
grundläggande i många sociala medier. Därför är funktioner som att följa, tagga och
prenumerera viktiga. Innehållsskapare på sociala medier kan generera inkomst genom
reklam, sponsringskontrakt och kommersiella samarbeten. De kommersiella företagen
bakom sociala medier genererar också inkomst tack vare innehållsskaparen och den
reklam som genom den når ut till användarna. En annan strategi för att ta betalt på sociala
medier är att erbjuda delar av innehåll gratis, medan övriga delar av innehållet finns
tillgängligt mot betalning. Den här typen av strategi är vanligast inom sociala spel och
virtuella världar, men finns också i en del sociala nätverkstjänster. (Martinez & Sandberg,
2017, s. 68–75.)
På sociala medier är det möjligt att få en tydlig överblick över sina användare, till exempel
med hjälp av användares sökhistorik, platsinformation, personliga intressen och nätverk.
Den aktivitet användare har på sociala medier registreras och kombineras och företag kan
använda informationen för att anpassa reklam som verkar passar till just den användaren.
(Martinez & Sandberg, 2017, s. 71–73.)

3.3 Olika former av sociala medier
Herbert och Englund Hjalmarsson (2012, s. 7) kategoriserar bloggar, mikrobloggar,
nätgemenskaper, forum, wikier, webbplatser där användare kan dela media samt
17

Björkström Elin

motsvarande offentliga webbplatser som sociala medier. På de plattformarna kan alltså
användare delta och interagera, medan till exempel e-post inte räknas till sociala medier
eftersom de oftast är privata och riktar sig till en person. Inte heller en webbplats som inte
inbjuder till kommunikation eller medskapande av material hör till sociala medier.
Enligt Olsson (2017, s. 9) är Facebook och Instagram de två sociala medier som används
mest av Sveriges befolkning. I genomsnitt sätter svenskarna en timme per dag på sociala
medier, men det är stora kontraster mellan till exempel olika åldersgrupper.
Statistik från år 2019 visar att i Finland har YouTube 2,8 miljoner användare, vilket är
ungefär 67% av alla över 15 år. Facebook används av ungefär 2,7 miljoner finländare och
Instagram av 2 miljoner invånare. 112 000 finländare skriver eller läser inlägg på Twitter
minst en gång i veckan. Över 900 000 finländare läser bloggar. (Niemi, 2019.)
I och med att det finns många populära sociala medier är det vanligt att bloggskribenter
använder övriga plattformar för att sprida bloggen och det material som finns på bloggen.
Facebook har en funktion som ger möjlighet att länka till en blogg och på så sätt dra nytta
av trafiken som finns på Facebook-profilen till bloggen. På YouTube kan man på sin
kanal och i videobeskrivningar länka till blogg och på så sätt skapa trafik till de båda
plattformarna. Även på Instagram finns det möjlighet att i användarprofilen länka till en
blogg. I och med att man på Pinterest kan spåra bilders och videors ursprung är det möjligt
att genom Pinterest sprida vidare material från en blogg. (Butow & Bollwitt, 2013, s. 57,
61–63, 70.)
3.3.1 Blogg

Ordet blogg är en förkortning av ordet webblogg. I en mer internationell kontext stavas
ordet blog. En blogg kan bestå av text, bild, video eller övriga typer av material.
(Holmström & Wikberg, 2015, s. 26.) Begreppet blogg eller webblogg är äldre än
begreppet

sociala

medier.

Runt

år

2000

började

blogg

bli

ett

etablerat

kommunikationsforum. Butow och Bollwitt (2013, s. 8) visar på studier där man ser
bloggandets popularitet. År 2006 fanns det 36 miljoner bloggar världen över och år 2011
hade antalet ökat till över 181 miljoner bloggar. En blogg består av blogginlägg som långt
kan likna krönikor, artiklar eller produktinformation. Blogginläggets längd och
utformning beror bland annat på bloggens syfte och inriktning. Om blogginlägget är långt
kan det hjälpa läsaren om underrubriker används vilket gäller oavsett medium. Till
bloggande hör en möjlig dialog med bloggens läsare, läsarna kan skriva kommentarer till
18

Björkström Elin

blogginlägg och skribenten kan i sin tur svara på kommentarerna. Genom att uppmuntra
till diskussion kan läsarna bli sugna på att skriva en kommentar. För att hålla en god
kontakt med läsarna behöver skribenten besvara frågor som läsarna skriver i
kommentarsfältet. (Herbert & Englund Hjalmarsson, 2012, s. 80–86.)
En blogg skiljer sig från en traditionell webbplats genom större snabbhet och direkthet.
Ett blogginlägg kan publiceras när som helst, redigeras och raderas. Möjligheten att välja
språk och material är större i en blogg. En traditionell webbplats bygger främst på
envägskommunikation medan bloggen kan ha tvåvägskommunikation genom ett öppet
kommentarsfält. Skribenten kan även svara på kommentarerna och på så sätt fortsätta
dialogen med läsarna. (Ström, 2010, s. 30.)
Det är möjligt att upprätthålla en blogg på två olika sätt. En möjlighet är att starta blogg
på en portal där det finns färdiga mallar för hur bloggar kan se ut och där portalens namn
ofta syns med i bloggens länk. Exempel på sådana portaler är Blogger och Wordpress.
Den andra möjligheten är att blogga på en egen sida och då är det skribenten själv som
ska utforma sidan från grunden. (Butow & Bollwitt, 2013, s. 42–46.) Toikkanen och
Kananen (2014, s. 10) påpekar att de första bloggportalerna som blev populära i Finland
var de internationella portalerna som redan nämnts, Blogger och Wordpress. Men utöver
dessa två internationella bloggportalerna finns också mer lokala portaler som erbjuder
möjlighet för personer att starta en blogg. Några lokala bloggportaler är Blogit, Sevendays
och Nouw (Blogit, u.å., Sevendays, u.å. och Nouw media, u.å.).
Bloggar var från början ett datorbaserat nätverk. Som redan nämnts fanns bloggar innan
begreppet sociala medier utvecklades. I och med att smarttelefoner och applikationer
utvecklades så har det också blivit möjligt att blogga från pekplattor och smarttelefoner.
Många bloggportaler finns också som applikation. (Butow & Bollwitt, 2013, s. 194–195.)
Slöjdblogg
Det har redan konstaterats att det inte finns ett stort utbud av forskning inom temat slöjd
i sociala medier. Som nämndes i inledningen av denna avhandling har Vilhunen (2018)
skrivit en avhandling med temat stickbloggar, vilket är en form av slöjdblogg. Hon kom
fram till att en slutgiltig definition av begreppet stickblogg är svår. Bloggarna kan ha olika
användningsmönster och bestå till olika grad av hantverksrelaterat material. En del
stickbloggar kan även definieras som en personlig blogg eller som en anteckningsbok.
Bloggens innehåll och stil kan även förändras över tid. (Vilhunen, 2018, s. 161–172.)
19

Björkström Elin

I Vilhunens (2018) undersökning framkom möjligheterna som internet ger till att lära sig
hantverksrelaterade aspekter, till exempel kan man lära sig en ny teknik genom videor
som visar hur tekniken fungerar. På internet och sociala medier kan man även ta del av
instruktioner och mönster. Ravelry och bloggar är exempel på sociala medier där man
kan få tillgång till instruktioner och mönster. Undersökningens resultat visar på att
bloggande även kan ge möjlighet till företagsverksamhet, bland annat försäljning av
slöjdprodukter eller slöjdredskap. Slöjdalster kan vara försäljningsarbete, produkter till
sig själv, för släkt och vänner eller gåvor. Stickning kan uppfylla behov, men även vara
ett nöje. En stickblogg kan fungera som en kanal för marknadsföring och även försäljning
kan ske genom en blogg. Själva bloggandet kan även fungera som en kreativ process. Till
bloggandet hör att man kan skapa blogginlägg där det ingår bilder, vilket också kan vara
en orsak till att upprätthålla en stickblogg. Bloggen kan även fungera som ett CV eller
portfölj över prestationer som skribenten gjort. Genom att stickblogga kan det vara lättare
för skribenten att upprätthålla stickandet. Bloggen kan höja den personliga entusiasmen
för hantverk. (Vilhunen, 2018, s. 101–163.)
På stickbloggar delar skribenterna med sig av slöjdprodukter, slöjdprocesser, verktyg och
material.

Skribenterna

beskriver

i

undersökningen

hur

hantverk

kan

ge

framgångsupplevelser, ökar självkänslan och ger njutning. Genom att dela med sig i
bloggformat kan skribenterna se tillbaka och minnas slöjdprojekt, men också inspirera
och dela lärdomar med läsarna. Skribenterna framhävde även fördelar med att följa andra
bloggar, som till exempel för att få idéer, nya bekantskaper och nätverk samt för att se
andra slöjdprodukter. Kommentarer på bloggen kan fungera som en motiverande faktor
till att försätta blogga, eftersom skribenterna angav att de vanligtvis får positiva
kommentarer på sin blogg. Även om man inte upprätthåller en blogg enbart för läsarna,
angav skribenterna att läsarna fungerar som en viktig motivationsfaktor. (Vilhunen, 2018,
s. 105–117.)
Genom stickbloggar kan skribenter och läsare sticka tillsammans genom att dela mönster,
idéer och hjälpa varandra. Därför kan bloggar ersätta hantverksgrupper som träffas
ansikte mot ansikte. Studien visar på flera gemensamma faktorer i nätbaserad stickgrupp
och grupper som träffas ansikte mot ansikte. De sociala fördelarna uppfattas i båda
formerna av grupper. Speciellt för personer som inte kan delta i ordnade hantverksgrupper
kan gemenskapen genom stickbloggar vara ett alternativ. Möjligheten att få feedback är
en av anledningarna till att upprätthålla en stickblogg och det är även en anledning till att
20

Björkström Elin

delta i en hantverksgrupp. Bloggar har gjort det möjligt för hantverksintresserade att
interagera på ett nytt sätt, till och med på ett globalt plan. (Vilhunen, 2018, s. 166–174.)
Resultatet i Vilhunens (2018) avhandling baseras på enkätundersökning som utfördes i
två omgångar, 2008 och 2013. Vid tiden för den andra delen av undersökningen har
engagemanget för stickbloggar minskat. Det har uppkommit nya former av medier som
tagit över en del av stickbloggande, som till exempel Facebook och Ravelry. Bloggandet
har inte försvunnit, men förändrats. Bloggarna som deltog i undersökningen ser fördelar
med att även använda andra sociala medier än enbart blogg. Till exempel kan man dela
blogginlägg på Facebook. På Facebook finns många slöjdrelaterade grupper och sidor. På
Ravelry kan man få inspiration och idéer till slöjdprojekt. (Vilhunen, 2018, s. 111, 173–
174.)
3.3.2 Facebook

Mark Zuckerberg startade Facebook år 2004 och det sociala nätverket riktades då till
studenter vid universitet i USA. Facebook spreds sedan bland akademiska kretsar samt
utanför USA och fick då användare världen över. Facebook är det sociala mediet med
störst spridning. År 2013 nådde Facebook en miljard användare. I Sverige använder 7 av
10 internetanvändare, vilket ligger på 90 procent av befolkningen, Facebook och många
har även daglig uppdatering på Facebook. (Olsson 2017, s. 9–14.) På Facebook gör man
statusuppdateringar, skriver direktmeddelanden till andra användare, delar bilder,
kommenterar på andras inlägg och samlar medlemmar till grupper. Det sociala nätverk
en användare har på Facebook består av vänner eller nätverkskontakter, gillade sidor och
grupper. Grupper kan startas av vilken Facebookanvändare som helst. En annan funktion
på Facebook är att man kan göra evenemang. Evenemanget får då en egen sida där
administratören kan bjuda in vänner och informera om det kommande evenemanget.
(Ström, 2010, s. 64–73). På Facebook kan man öppna konto som privatperson eller som
företag. Ett företagskonto ger möjlighet för personer att gilla företagssidan och få
uppdatering från den, men företagssidan får inte på samma sätt uppdatering från alla som
gillat. (Herbert & Englund Hjalmarsson, 2012, s. 63–65.) En sida på Facebook fungerar
som en slags marknadsföringsaffisch och är som en sajt inom Facebooks ramar. Företaget
eller organisationen som har hand som sidan kan skriva uppdateringar och det ger
möjlighet att skapa diskussion med de som gillat sidan och på så sätt läser
uppdateringarna. (Ström, 2010, s. 67–68.)

21

Björkström Elin
3.3.3 YouTube

YouTube lanserades år 2005 av Chad Hurley, Steve Chen och Jawed Karim. Grundtanken
med YouTube var av teknisk karaktär, man ville få bort de tekniska barriärer som fanns
för användare som ville dela med sig av videor på nätet. År 2006 såldes YouTube åt
Google. År 2008 fanns det 85 miljoner videor på YouTube och år 2013 rapporterade
YouTube att över 100 timmar av videomaterial laddades upp varje minut. På YouTube
kan man titta på videor och ladda upp videor utan att besitta en bred teknisk kunskap.
Användare kan följa kanaler och på så sätt lätt uppdateras om nya videor. (Burgess &
Green, 2018, s. 6–13.)
3.3.4 Instagram

Instagram lanserades år 2010 och hade därefter en snabb spridning. År 2014 hade
Instagram 200 miljoner användare. Instagram är en applikation för foto och film där man
också kan redigera sitt material. År 2015 gjordes en undersökning som visade att 40
procent av svenska internetanvändare använde Instagram.

(Olsson, 2017, s. 14).

Instagram är gjord för att användas på mobila apparater där man snabbt kan dela med sig
av fotografier eller videor med sina följare. Dagligen sätts det upp cirka 55 miljoner
fotografier på Instagram. Instagram erbjuder färdiga filter som användarna kan applicera
på sitt material innan de publicerar. Användarna kan även komplettera material med
bildtext, länka till andra konton och skriva hashtags genom att använda symbolen #, med
vilka man beskriver bilden eller filmen. (Hu, Manikonda & Kambhampati, 2014, s. 595–
596.)
Butow och Bollwitt (2013, s. 62) beskriver Instagram som ett minimalistiskt forum för
sociala nätverk. Från Instagram kan man dela vidare material på bland annat Facebook
och Twitter. Instagram är ett kommunikativt nätverk i och med att man kan kommentera,
gilla och dela andras material. Genom Instagram kan man öka trafik till en blogg, till
exempel genom att länka till bloggen i sin Instagramprofil.
3.3.5 Twitter

Twitter är en form av mikroblogg som lanserades år 2006 och utvecklades för att
användas på mobiltelefoner, men kan också användas på dator. År 2012 hade Twitter 500
miljoner användare. (Olsson, 2017, s. 14.) På Twitter kan användaren publicera inlägg
med max 140 tecken. Alla twittringar står självständiga och kopplas inte ihop med andra
inlägg man gjort. Läsare kan besvara inlägg eller återtwittra inlägg som andra skrivit och
på så sätt skapa dialog. Till skillnad från en vanlig blogg går det inte att redigera
22

Björkström Elin

publicerade inlägg eller kommentera direkt på inlägg. (Herbert & Englund Hjalmarsson,
2012, s. 67–79). En mikroblogg är en blandning mellan en blogg och ett chattforum.
Användaren skriver ett kort inlägg som direkt syns hos de som följer. Förutom
privatpersoner kan också företag, organisationer och varumärken använda Twitter.
(Ström, 2010, s. 76–77.)
3.3.6 Pinterest

Pinterest lanserades 2010 och är en plattform som kombinerar möjligheten till social
interaktion och samlarförmåga. Pinterest bygger på att användare samlar på bilder och
videor och pinnar dessa till egna anslagstavlor. Att pinna är det begrepp som Pinterest
använder för att spara en bild eller video. Allt material på Pinterest går att spåra tillbaka
till sitt ursprung, till exempel på en blogg eller hemsida. På Pinterest kan man
kommentera, gilla eller återpinna material. Det finns också möjlighet att följa andra
användare eller specifika anslagstavlor. (Hall & Zarro, 2013, s. 1–2.)
3.3.7 Wikipedia

Wikipedia är ett uppslagsverk som skapas av användarna. Syftet med Wikipedia är inte
som i många andra sociala medier att skapa och stärka relationer. Men Wikipedia kan
ändå räknas till gruppen sociala medier eftersom det är baserat på användarnas deltagande
och skapande. Det är användarnas ansvar att se till att information som skrivs är korrekt
och att översätta artiklar till olika språk. (Herbert & Englund Hjalmarsson, 2012, s. 86–
91.)
3.3.8 Ravelry

Ravelry är en plats för personer som stickar, virkar, designar, spinner garn, väver och
färgar garn. På sidan kan man hålla koll på sina projekt, mönster, verktyg och garn, men
också söka och få inspiration av andra användare. Det är möjligt att komma i kontakt med
människor runt om i världen som har handarbete som intresse. (Ravlery.com)
3.3.9 Sociala medier i jobbsammanhang

Ett sätt för företag att marknadsföra sig är genom att ha egna kanaler på olika sociala
medier, till exempel en företagsblogg. Ett annat sätt för företag att marknadsföra sig via
sociala medier är att marknadsföra sig via stora profiler, till exempel bloggar med många
läsare. (Ström, 2010, s. 30–41). Sätten att göra lyckad reklam på har förändrats i och med
sociala medier. De traditionella sätten har varit att göra annonskampanjer på bland annat
tv, i tidningar eller på reklampelare. Till skillnad från sådan reklam, som har en
23

Björkström Elin

envägskommunikation, är det möjligt att genom sociala medier göra reklam som har en
tvåvägskommunikation. Företag lyckas bäst med sin marknadsföring ifall de skapar
dialog i sociala medier om bland annat vilka produkter och tjänster som företaget har
tillgängligt och bemöter kundernas frågor. (Herbert & Englund Hjalmarsson, 2012, s. 8–
9.)
Genom sociala medier kan företag kommunicera med sina kunder, potentiella kunder
eller intresserade publik. I och med att sociala medier inbjuder till interaktion kan företag
hjälpa kunder som har frågor och bygga en bättre relation med sina kunder. Ett annat sätt
som företag har nytta av sociala medier är att ta reda på kunders åsikter om produkter
eller tjänster. (Golbeck, 2015, s. 213.)

3.4 Att dela med sig på sociala medier
Golbeck (2015, s. 203–204) framhäver tre övergripande orsaker till att använda sociala
medier. Den första orsaken är spridning av och viljan att dela med sig information eller
kunskap. En annan orsak är möjligheten att få feedback, åsikter eller information av
andra. Den tredje orsaken till att använda sociala medier är kommunikation och
diskussion med andra.
Sutradhar (2017) har skrivit en artikel baserat på boken Contagious: Why Things Catch
on skriven av Jonah Berger. I artikeln tar Sutradhar upp anledningar till att människor
delar med sig på sociala medier. En betydande anledning till att många väljer att dela med
sig på sociala medier är viljan att prata om sig själv. Över 50 procent av alla tweets på
Twitter är ur skribentens perspektiv. Människor tycker om att prata om sig själva och sina
egna erfarenheter eftersom det sparkar igång hjärnans belöningssystem. Utöver denna
anledning tar Sutradhar upp fyra övriga anledningar till att människor delar med sig på
sociala medier. Den första anledningen är information. Människan vill framföra
användbar information till andra. Social status är den andra anledningen. Det som en
person delar med sig av på sociala medier inverkar på hur omvärlden ser på personen,
därför vill man dela med sig av sådant som höjer ens sociala status. Människor delar hellre
med sig av material som får en att verka rolig istället för tråkig, smart istället för korkad
och så vidare. Den tredje anledningen till att dela med sig på sociala medier är känslor.
Känslor gör att människor vill dela med sig, till exempel om man besökt en mäktig
sevärdhet och sätter upp en bild av besöket på sociala medier uppkommer positiva känslor
24

Björkström Elin

både hos besökaren och hos iakttagarna på sociala medierna. Känslor formar relationer
mellan människor. Exempelvis skapas ett band till likasinnade när man uttrycker sina
känslor kring politiker på sociala medier. Den allmänna åsikten är den fjärde anledningen
till att dela med sig på sociala medier. Är man själv osäker på sitt val vänder man sig till
andra för svar. Chansen är större att man ser en film eller går till en restaurang som andra
har rekommenderat.
Toikkanen och Kananen (2014, s. 11) framför anledningar till att driva en blogg. Det är
vanligt att människor läser och inspireras av andra bloggar, vilket kan göra steget till att
starta en egen blogg mindre. En blogg kan fungera som en dagbok, en hobby eller kanal
för arbetssökning. Precis som Vilhunen (2018) kom fram till i sin doktorsavhandling
påpekar även Toikkanen och Kananen (2014, s. 11–15) att man genom att blogga kan
dela känslor och nyheter till familj och vänner, men även till människor världen över.
Genom bloggande kan man komma i kontakt med likasinnade människor, till exempel
genom att ta del av bloggar inom den kategori som intresserar en själv. Vanliga kategorier
som man delar in bloggar är livsstil, träning, foto, mat, film och konst. En slöjdblogg kan
vara en form av konstblogg. Toikkanen och Kananen (2014, s. 15) framhäver att man kan
använda en konstblogg som en portfolio och på bloggen kan andra och skribenten själv
följa utvecklingen. Om konstformen är slöjd kan man på en blogg dela med sig av sin
slöjdprocess, från planering till färdig produkt.
Haaso (2016) påpekar att sociala medier har gjort slöjd tillgänglig för alla. På Instagram
publiceras mängder med slöjdrelaterade bilder och på Facebook finns det stort utbud av
slöjdgrupper. På sociala medier kan man ingå i olika grupper, dela med sig av bilder på
sitt arbete, utvärdera andras produkter, samla idéer och dela med sig av erfarenheter. En
orsak till att dela med sig på sociala medier är möjligheter till beundran och beröm.

3.5 Producent- och användarperspektiv
Som nämndes i inledningen kan man ta sig an forskning i sociala medier ur två perspektiv,
producent- respektive användarperspektiv. Producentperspektivet syftar på de som
producerar material på sociala medier och användarperspektivet på de som tar del av
material. En producent är ofta även en användare, vilket betyder att de båda perspektiven
inte är två helt skilda fenomen. (Andersson, 2017, s.21.)

25

Björkström Elin

Herbert och Englund Hjalmarsson (2012, s. 11–59) ger riktlinjer som man kan följa när
man som producent ska komma igång med sociala medier. De företag som lyckats bäst
på sociala medier har haft tydliga mål och strategier med sitt innehåll och sin närvaro på
sociala medier. Som producent på sociala medier behöver man anpassa sitt innehåll efter
syfte, användarna och det medium som används. Ju tydligare producenten är med sitt
syfte på sociala medier desto lättare blir kommunikationen med användarna. Som
producent på sociala medier kan man fundera på vem man producerar innehåll för och på
så sätt ha en bild av vem användaren är.
På sociala medier krävs social kompetens, ur både producent- och användarperspektiv.
Lagar och regler som krävs i övriga medier gäller också på sociala medier, så som
upphovsrättslagen. (Herbert & Englund Hjalmarsson, 2012, s. 21–59.) Specifika sociala
medier kan även har egna regler som man behöver följa.

26

Björkström Elin

4 Metod och genomförande
I kapitlet kommer undersökningens syfte och studiens forskningsfrågor att fastställas.
Reflektioner av forskningsmetod i fråga om kvalitativ eller kvantitativ inriktning, samt
om valet av datainsamlingsmetod förekommer. Metoden innehållsanalys, valet av
undersökningsgrupp och analysens genomförande beskrivs. Slutligen diskuteras
undersökningen ur ett etiskt perspektiv.

4.1 Precisering av syfte och forskningsfrågor
Syftet med avhandlingen är att undersöka svenskspråkiga slöjdbloggar. Vilken typ av
slöjd förekommer i svenskspråkiga slöjdbloggar och hur ser en slöjdblogg ut? Syftet är
även att ta reda på varför skribenten väljer att blogga om slöjd, alltså vilka motiv ligger
bakom bloggandet. För att få mer kunskap om slöjd i sociala medier syftar studien även
till att undersöka vilka övriga sociala medier som bloggarna använder för att publicera
slöjdmaterial.
Forskningsfrågorna för studien lyder:
1. Vilken typ av slöjd syns i svenskspråkiga bloggar?
2. Hur ser en slöjdblogg ut?
3. Vilka motiv finns till att blogga om slöjd?
4. Utöver blogg, vilka övriga sociala medier använder slöjdbloggare?
Forskningsfrågorna syftar till att undersöka och analysera svenskspråkiga slöjdbloggar.
Den första forskningsfrågan syftar till att ta reda på vilken typ av slöjd som syns i
svenskspråkiga bloggar, så som vilka slöjdtekniker och material som presenteras. Med
den andra forskningsfrågan avses att analysera hur en slöjdblogg utformas och vilka typer
av blogginlägg en slöjdblogg består av. Den tredje forskningsfrågan syftar till att ta reda
på motiven till att skribenten väljer att blogga om slöjd. Har bloggarna tänkt på motiven
till att blogga om slöjd och vilka är motiven i så fall? Den fjärde forskningsfrågan avser
att undersöka vilka andra sociala medier slöjdbloggarna använder, utöver blogg. Eftersom
det inte finns någon samlingsplats för olika sociala medier, finner jag det givande att få
en inblick i vilka andra sociala medier som bloggarna använder.
27

Björkström Elin

4.2 Val av datainsamlingsmetod
Kvalitativ och kvantitativ är två centrala paradigm inom forskning när det handlar om hur
man får fram och alstrar information om samhället. Forskning kan vara endera av
kvalitativ eller kvantitativ karaktär, men även en kombination av båda. (Tjora, 2012, s.
13.) Valet mellan kvalitativ och kvantitativ metod baseras på undersökningens
frågeställningar och forskningsfrågor. Kvalitativa och kvantitativa forskningar
kompletterar varandra och båda typerna av forskning behövs för att vetenskapen ska gå
framåt. Det finns ingen bättre eller sämre metod, men undersökningens frågeställningar
kan kräva en viss metod. En tumregel är att vid outforskade fenomen rekommenderas
kvalitativa metoder och när man ska testa en ställd hypotes rekommenderas kvantitativa
metoder. Med en kvantitativ studie vill man hitta generaliserbara strukturer, medan en
kvalitativ studie syftar till att tolka och förstå resultat som framkommer (Björkqvist, 2012,
s. 25–28; Stukát, 2011, s. 34–39.) Temat för den här avhandlingen är outforskad. Det
finns forskning kring sociala medier och forskning kring slöjd, men en kombination av
dessa två delar är inte utforskad. Därför faller det naturligt att frågeställningarna för
studien blir av kvalitativ karaktär. Frågeställningarna för den här studien är av kvalitativ
karaktär men med inslag av kvantitativa drag. Syftet med studien är att undersöka
svenskspråkiga slöjdbloggar. Undersökningen kommer att vara en kvalitativ analys av
svenskspråkiga slöjdbloggar men med kvantitativt inslag där kartläggning av
slöjdteknikers och materials förekomst i bloggarna utförs. Även vid undersökning av hur
slöjdbloggar utformas och ser ut kan man se kvantitativa drag, eftersom undersökningen
syftar till att ta reda på hur vanligt förekommande olika typer av blogginlägg är. Trots
dessa kvantitativa drag i undersökningen kan man inte fastställa att studien är av en ren
kvantitativ karaktär eftersom det är ett relativt litet sampel som undersöks. Man kan inte
fastställa sammanlagda antalet svenskspråkiga slöjdbloggar som finns, men insamlandet
av bloggarna har gjorts för att vara så omfattande som är möjligt, men ändå vara inom
rimliga gränser för en magisteravhandling.
Några datainsamlingsmetoder som kan övervägas för denna studie är intervju, enkät och
innehållsanalys. För att som forskare kunna välja den eller de datainsamlingsmetoder som
fungerar bäst för studien behöver man känna till för- och nackdelar med olika typer av
metoder. Metodval görs utgående från forskningsproblemet. (Bell 2006, s. 33; Stukát,
2012, s. 41–61.)
28

Björkström Elin

En vanlig datainsamlingsmetod inom den kvalitativa forskningsansatsen är intervju.
Halvstrukturerad intervju och djupintervju är två olika typer av vanliga intervjuformer.
Fokusgrupp eller gruppintervju är en tredje variant där deltagare bjuds in till diskussion
om ett visst område och forskaren fungerar som ordförande. En utmaning med metoden
är det stora krav som ställs på frågorna och de eventuella svarsalternativen, vilket det
behövs läggas mycket tid på att utforma. (Tjora, 2012, s. 81–93; Stukát, 2011, s. 42–47.)
I studier där man behöver nå ut till fler människor än vad som är möjligt med intervju
som metod kan enkät vara ett bättre alternativ. Vid utformning av enkät utgår man från
forskningsfrågorna för att få fram enkätfrågor som informanterna kan svara på. En enkät
kan bestå av strukturerade och ostrukturerade frågor eller en blandning av båda. Ju fler
informanter desto mer strukturerad behöver en enkät vara för att forskaren ska kunna
bearbeta svaren. Strukturerade frågor består av fastställda svarsalternativ, medan
ostrukturerade frågor är öppna och ger informanterna möjlighet att svara fritt. Precis som
vid intervju behövs frågorna i en enkät granskas och bearbetas innan enkäterna når
respondenterna. En annan utmaning med enkät är risken för bortfall. Det kan vara
utmanande att motivera en stor grupp att delta och även att kontrollera om frågorna
uppfattats korrekta. (Stukát, 2011, s. 47–52.)
En metod som kan användas för att samla in information är innehållsanalys, vilket också
kan benämnas dokumentanalys eller textanalys. Frågor som kan besvaras med
innehållsanalys är, vad tas upp, hur mycket tas upp, vad tas inte upp och på vilket sätt
görs beskrivningar. Ifall analysen är djupgående och teoretisk kallas den ofta textanalys
medan innehållsanalys innebär en mer kvantitativ analys. Om det görs en jämförelse
mellan texter kallas det för en komparativ studie och en semiotisk analys innebär att
granskning görs av både bild och text. (Stukát, 2011, s. 60–61.) Vid utförande av en
innehållsanalys räknar man vanligtvis antal gånger som någon viss term eller faktor
förekommer i ett urval av källor. Det kan vara möjligt att ta det av alla källor inom den
aktuella kategorin för undersökningen, men ofta måste ett urval göras. Då är det viktigt
att kunna försvara sin urvalsmetod och urvalet måste vara tillräckligt stort för att kunna
dra hållbara slutsatser. (Bell, 2006, s. 129–130.)
Den metod som valts för undersökningen är innehållsanalys, närmare bestämt semiotisk
analys i och med att både bloggarnas texter och bilder kommer att analyseras.
Anledningen till att innehållsanalys valdes var för att det material som ska undersökas
redan existerar och genom analys av materialet kan man få resultat till de forskningsfrågor
29

Björkström Elin

som ställts. Stukát (2011, s. 60–61) ger exempel på frågor som kan besvaras genom
innehållsanalys. Sådana frågor är exempelvis; vad tas upp i materialet som ska analyseras,
hur tas det upp och vad tas inte upp? Dessa frågeställningar överensstämmer med
avhandlingens forskningsfrågor. Den ursprungliga tanken var att innehållsanalysen kunde
kompletteras med intervjuer eller enkäter, men efter utförd innehållsanalys togs valet att
enbart basera resultatet i denna studie på innehållsanalysen. Innehållsanalysen gav svar
på de forskningsfrågor som ställts för avhandlingen och därför skulle intervjuer eller
enkäter gjort att resultatet skulle ha blivit för omfattande för en magisteravhandling.
Fördjupnings- och fortsättningsmöjligheter inom ämnet tas upp i diskussionskapitlet,
under rubriken fortsatt forskning.

4.3 Val av undersökningsgrupp
Syftet med studien är att undersöka svenskspråkiga slöjdbloggar. Valet gjordes mellan att
avgränsa undersökningsgruppen till svenskspråkiga slöjdbloggar, slöjdbloggar i Finland
eller slöjdbloggar i Svenskfinland. Anledningen till att valet blev svenskspråkiga
slöjdbloggar är för att innehållet i sociala medier inte håller sig till landsgränser utan en
mer avgörande faktor för vilka sociala medier en användare tar del av är språket. För att
inte riskera att undersökningsgruppen blev för liten valdes inte enbart finlandssvenska
slöjdbloggar

och

istället

inkluderades

alla

svenskspråkiga

slöjdbloggar

i

undersökningsgruppen.
Vid val av undersökningsgrupp måste forskaren ta ställning till om hela gruppen som
undersöks kan delta, vilket kallas populationsundersökning, eller om man behöver göra
ett stickprov. Om man gör ett stickprov kallas undersökningen för en urvalsundersökning.
En orsak till att utföra en urvalsundersökning är brist på resurser. Att utföra en
populationsundersökning kan vara tidskrävande och därför är det vanligt att studeranden
som skriver avhandlingar utför en urvalsundersökning. (Stukát, 2011, s. 63–73).
Undersökningen för den här avhandlingen är en urvalsundersökning, vilket beror du den
orsak som Stukát (2011) framhäver, nämligen tidsbristen. En annan avgörande orsak till
att undersökningen är en urvalsundersökning är att den sammanlagda mängden av
svenskspråkiga slöjdbloggar är okänd. Därför undersöks ett stickprov av svenskspråkiga
slöjdbloggar.

30

Björkström Elin

4.4 Undersökningens genomförande
För att komma åt bloggarna som ska analyseras i undersökningen har Facebookgrupperna
Finlandssvenska bloggare, Bloggar, Blogg Sverige och Online stickcafé använts. I de fyra
grupperna skrevs inlägg (se bilaga 1) där gruppernas medlemmar ombands att ge tips på
slöjdbloggar. Inläggen skrevs i de nämnda grupperna den 4 oktober 2019. Gruppen
Finlandssvenska bloggare har vid tidpunkten för undersökningen 3006 medlemmar och
inlägget i gruppen fick sju kommentarer med tips på slöjdbloggar. Gruppen Bloggar har
9305 medlemmar och inlägget fick ett tips. Gruppen Blogg Sverige med 2542
medlemmar gav inga tips på slöjdbloggar. Gruppen Online Stickcafé har 33 816
medlemmar och inlägget fick 35 kommentarer. Av alla de 43 kommentarer som skrevs
var det 28 bloggar som föll inom inklusions- och exklusionskriterierna för
undersökningen.
Följande steg i undersökningen var att kontakta bloggarna till de 28 bloggar som framkom
i Facebookgrupperna. Ett meddelande utformades (se bilaga 2) som frågade om
skribenternas godkännande till att deras bloggar får vara med i avhandlingens
undersökning. Genom meddelandet frågades tillåtelse till att bloggen analyseras i
avhandlingen samt att bloggens namn, bloggens bilder och bloggens text är med i
avhandlingen. Beroende på vilken typ av kontaktinformation till skribenten som finns på
varje blogg skickades meddelandet ut den 16 januari 2020, via olika kanaler, 19 mejl, 4
Facebookmeddelanden, 2 Instagrammeddelanden och 3 kommentarer på bloggen där det
gavs möjlighet att ge svar till angiven e-mailadress. Sammanlagt gav 23 skribenter sitt
samtycke till att deras bloggar får analyseras.
4.4.1 Inklusions- och exklusionskriterier

För att göra undersökningen genomförbar har inklusions- och exklusionskriterier
utformats. För att inkluderas i undersökningen behöver bloggen falla inom ramen för
dessa kriterier. Bloggen ska vara svenskspråkig eller flerspråkig varav ett språk är
svenska. Bloggen ska rekommenderas i någon av de Facebookgrupper där inläggen
skrevs (se bilaga 1). I inläggen som skrevs i Facebookgrupperna förklarades ordet
slöjdblogg för att exkludera bloggar som inte innehåller någon slöjd. För att exkludera
bloggar som inte varit aktiva på länge är ett kriterium att bloggen ska ha varit aktiv med
minst ett inlägg under 2019.

31

Björkström Elin

Som framkom i Facebookinläggen (se bilaga 1) räknas bloggar som innehåller hantverk,
handarbete i mjuka och hårda material, samt DIY och pyssel till kategorin slöjdbloggar.
Bloggen behöver inte bestå av enbart slöjdinlägg, men det ska vara en del av bloggen.

4.5 Analys och tolkning
Innehållsanalysen har utförts genom att först fastställa vilka blogginlägg som ska ingå i
analysen. Kriterierna för att ett blogginlägg ska ingå i analysen är att det innehåller slöjd
endera i text eller bild. Hela blogginlägget behöver inte behandla slöjd, men en del av det.
Från varje blogg analyseras tio blogginlägg med slöjdinnehåll, i de fall där tio blogginlägg
fanns. En av bloggarna bestod av tre blogginlägg med slöjdinnehåll. En begränsning av
antalet blogginlägg behövdes göras, eftersom en blogg kan bestå av hundratals
blogginlägg. Olika alternativ av begränsningar övervägdes. Ett alternativ var att begränsa
utgående från när blogginlägget publicerats. Ett exempel på en sådan begränsning skulle
vara att alla blogginlägg som publicerades år 2019 skulle analyseras. De negativa
aspekterna med en sådan begränsning är att antalet blogginlägg från varje blogg skulle
variera mycket, eftersom skribenterna publicerar blogginlägg med olika frekvens. Därför
valdes istället ett bestämt antal blogginlägg från varje blogg. Innehållsanalysen utfördes
på tio blogginlägg från varje blogg och efter utförd analys togs beslutet om det krävdes
flera blogginlägg. Med tanke på det resultat som framkom av analysen samt den tid som
lades ner togs beslutet att tio blogginlägg per blogg var tillräckligt för den här
undersökningen.
Eftersom blogg är ett nätbaserat forum så kan skribenten förändra blogginlägg efter att de
har publicerats och därför har varje blogginlägg som ingår i analysen sparats i den form
de var vid analysen. Blogginläggen som ingår i analysen är från 6 januari 2020 och äldre.
Det äldsta blogginlägget som ingår i analysen är publicerat 1 augusti 2017. Beroende på
hur frekvent slöjdinlägg dyker upp på respektive blogg kan vissa blogginlägg gå tillbaka
flera år medan vissa bloggar mer frekvent och då är alla tio blogginlägg från en kortare
tid tillbaka. 199 av 223 blogginlägg är publicerade under 2019 och fram till 6 januari
2020, när analysen påbörjades.
En ursprunglig hypotes var att det mest förekommer mjuka material i slöjdbloggar. Till
exempel tekniker så som stickning, virkning och sömnad. Hypotesen innefattande även
att det vanligaste att blogga om var färdiga slöjdprodukter och den vanligaste formen av
32

Björkström Elin

blogginlägg är av dagbokskaraktär. Men för att inte påverka undersökningens utfall samt
att inte någon typ av slöjd i bloggarna skulle undgås skrevs de olika typerna av slöjd samt
olika typer av blogginlägg och innehåll i blogginläggen upp under tiden analysen
utfördes. Kategorierna för varje del av analysen utformades alltså under analysens gång.
Varje gång en ny kategori påträffades i ett blogginlägg skrevs det upp och i de fall där en
kategori påträffades flera gånger kan antalet räknas ihop. Kategorierna framgår i nästa
kapitel, resultatkapitlet.

4.6 Undersökningens etiska principer
Till undersökningens etiska principer hör informationskravet, vilket innebär att de som
berörs av studien ska informeras. Studiens syfte bör framgå till de berörda och
informationen om att deltagande är frivilligt och får avbrytas. Forskarens namn och
institutionen där forskningen utförs ska framgå. Samtyckeskravet innefattar deltagarnas
självbestämmanderätt till deltagande i undersökningen. Forskaren har rätt att motivera till
medverkande men beslutet ligger hos deltagarna. Deltagarna har rätt till att bestämma på
vilka villkor de ska delta. (Stukát, 2011, s. 138–143.) Som tidigare nämnts kontaktades
alla skribenter vars bloggar faller inom ramen för inklusions- och exklusionskriterierna
(se bilaga 2). För att bloggarna skulle vara med i innehållsanalysen krävdes att
skribenterna svarat genom mejl, instagrammeddelande eller facebookmeddelande och
gett sitt godkännande. De bloggar, vars skribenter inte gav sitt godkännande, har inte
analyserats. I meddelandet framkom forskarens namn, Åbo Akademi som den institution
där forskningen utförs, syftet med undersökningen, vad som kommer att analyseras och
frågor som skribenterna behöver besvara för att deras blogg ska vara en del av
innehållsanalysen.
Till undersökningens etiska principer hör även konfidentialitetskravet, vilket betyder att
man i forskning behöver ta hänsyn till deltagarnas anonymitet och att uppgifterna ska
behandlas konfidentiellt, ifall inte annat överenskommits (Stukát, 2011, s. 138–139). I
den här studien behövs inte konfidentialitetskravet tas i beaktande, eftersom de skribenter
vars bloggar analyserats har gett godkännande till att bloggnamn, bloggbilder och
bloggtext får framkomma i avhandlingen. Innan analysen utfördes gjordes valet om
bloggarna skulle benämnas med sina egentliga bloggnamn eller anonymt. Anledningen
till valet att ha bloggarnas riktiga namn är att skribenter kan uppskatta publicitet av sin
33

Björkström Elin

blogg, läsaren till avhandlingen kan ha nytta av att få tillgång till de bloggar som påträffas
i avhandlingen och resultatet går att kontrollera av läsaren.

34

Björkström Elin

5 Resultatredovisning
I detta kapitel behandlas undersökningens resultat. De fyra forskningsfrågorna besvaras i
varsitt underkapitel, slöjd i svenskspråkiga bloggar, slöjdbloggars utformning, motiv till
slöjdbloggande och slöjd i olika sociala medier. I undersökningen har 223 blogginlägg
från 23 olika svenskspråkiga bloggar analyserats.

5.1 Slöjd i svenskspråkiga bloggar
Innehållsanalysen har utförts av 223 blogginlägg från 23 svenskspråkiga bloggar. I
nedanstående tabell framgår alla bloggar som ingår i analysen.
Tabell 1. Bloggar som ingår i innehållsanalysen.
Bloggnamn

Länk till bloggen

Sandramaria

https://sandramarias.com/sv/bloggsida/

Lilla Hanna i stora världen

https://sevendays.vasabladet.fi/bloggar/hanna/

Heta KP

https://hetakp.blogspot.com

Garnknuten

https://www.garnknuten.com/blog

Lykkeliten

https://lykkeliten.fi/blogg/

Som när det begav sig

https://somnardetbegavsig.com/blogg

Tassar och stickor

https://tassarochstickor.blogspot.com/

En till stickblogg

https://entill.typepad.com

Sytanten Bettan

https://sytanten-bettan.blogspot.com

Dödergök

https://dodergok.blogspot.com

Stickäventyr

https://stickaventyr.blogspot.com

Mijocrochet

https://mijocrochet.se

Fredrika på vinden

https://fredrikapavinden.se

Hildurs barnbarn

https://www.hildursbarnbarn.se

Kursbits

https://www.kurbits.nu

En stickmanikers loggbok

https://stickmanikern.blogspot.com

Taktil textil

https://taktiltextil.wordpress.com
35

Björkström Elin

Clara stickar

http://clarastickar.blogspot.com/

Billigt-garn

https://www.billigt-garn.net

Knit by Heidi

https://knitbyheidi.typepad.com/

Tålamodspåsen

https://talamodspasen.blogspot.com

Knit by Jojo

https://knitbyjojo.wordpress.com

Cindy Ekman

http://cindyekman.com/

Avhandlingens första forskningsfråga lyder, vilken typ av slöjd förekommer i
svenskspråkiga bloggar. För att svara på den frågan har all slöjd som förekommer i
blogginläggen i fråga sammanställts. Slöjdtekniker kan framkomma både i
blogginläggens texter och bilder. Ett blogginlägg kan innehålla flera olika slöjdtekniker
och då har alla tekniker tagits i beaktande, därför är sammanlagda antalet blogginlägg i
nedanstående tabell större än 223 som är antalet blogginlägg i undersökningen. Om en
slöjdteknik förekommer på flera ställen i ett blogginlägg räknas det ändå bara som en,
eftersom det är antalet blogginlägg för varje teknik som undersöks.
Tabell 2. Slöjd i svenskspråkiga bloggar.
Typ av slöjd

Antal
blogginlägg

Stickning

122

Sömnad

49

Virkning

29

DIY/pyssel

21

Kviltning

10

Materialinformation

7

Klädsömnad ur ett historiskt perspektiv 6
Keramik

4

Broderi

4

Makramé

3

Gerillaslöjd

3

Färgning och tygtryck

3

Hållbarhet

3
36

Björkström Elin

Konsthantverk

2

Korgflätning

2

Slöjdprojekt i korktyg

1

Mönsterkonstruktion

1

Redskapsinformation

1

Vävning

1

Näverslöjd

1

Silversmide

1

Halmslöjd

1

Slöjd och meditation

1

Den mest förekommande slöjdtekniken i svenskspråkiga bloggar är stickning, som
anträffas i 122 av 223 blogginlägg, vilket innebär att 54% av de analyserade
blogginläggen består av stickning. Den andra vanligaste slöjdtekniken är sömnad, vilket
förekommer i 49 eller 22% av blogginläggen. 29 eller 13% av blogginlägg består av
virkning och 21 eller 9% av DIY. Följande slöjdteknik, kviltning, anträffas i 10 av 223
blogginlägg, eller 4%. Utöver de här fem vanligaste slöjdteknikerna är det flera som
påträffas från en till sju gånger i de 223 analyserade blogginläggen. Dessa går att utläsa i
tabell 2.
Eftersom analysen har gjorts på tio blogginlägg per blogg är det inte en heltäckande bild
för all slöjd som förekommer i svenskspråkiga slöjdbloggarna. Därför har resultatet
kompletterats genom att också sammanställa vilka slöjdrelaterade kategorier skribenterna
har på sina bloggar. En bloggkategori är en samlingsplats där man hittar alla inlägg i en
kategori. Skribenten väljer själv om bloggen ska bestå av kategorier och hur kategorierna
i så fall ska benämnas. Av de 23 bloggar som har analyserats har 15 bloggar kategorier
som läsaren kan klicka på för att läsa en viss typ av blogginlägg. I tabell 3 sammanställs
alla kategorier som är slöjdrelaterade, för att på så sätt komplettera resultatet av vilken
slöjd som förekommer i svenskspråkiga slöjdbloggar.
Tabell 3. Bloggkategorier.
Blogg
Sandramaria

Bloggkategorier
•

Gör det själv
37

Björkström Elin

•
•

Makersmail
Webshop

Lilla Hanna i stora
världen

•
•
•
•

DIY
Pyssel
Stickat
Sytt

Heta KP

•
•
•
•
•
•

Pyssel
DIY
Att modifiera mönster
Återvinningsmaterial
Naturmaterial
Tekniktest

Garnknuten

•
•
•
•
•
•

Free patterns
Green yarn mail
Crochet
Knitting
Crochet school
Tutorial

Lykkeliten

•
•
•
•

DIY
Knitting
Lykkelitendesign
Mönster

Som när det begav sig

•
•
•

Medeltid
1800-tal
handsömnad

Mijocrochet

•
•
•

mönster
maskbeskrivningar
tutorials

Fredrika på vinden

•
•
•
•
•
•

allmänt skapande
stickning, virkning och broderi
sypeppen
sytips, stickskolan och tutorials
sytt och stickat
textil och sömnad

Hildurs barnbarn

•
•
•

Mönster
Kurser & event
Återbruk

Kursbits

•
•
•

Form
Slöjd
Eko
38

Björkström Elin

•
•

DIY
Material

Stickmanikern

•
•

Ytmönster
Stickbeskrivningar

Taktiltextil

•
•
•
•
•

Beskrivningar
Kurser
Kviltning
Galleri
Prag PM 2019

Clara stickar

•
•
•
•
•
•
•

Min design
Stickning
Sömnad
Virkning
Annat hantverk
Spånad
Färga

Knit by Jojo

•
•

Patterns
Portfolio

Cindy Ekman

•
•
•
•
•
•
•
•

Diy
Diy julkalendern
Handarbete
Kreativitet
Pyssla med barn
Stickat
Sömnad
Virkat

Av sammanlagt 63 slöjdrelaterade bloggkategorier utgör 18, eller 29% av
bloggkategorierna, någon specifik slöjdteknik. De specifika slöjdteknikerna är stickning,
sömnad, virkning, färgning, garnspinning, kviltning och broderi. En blogg kan bestå av
flera bloggkategorier i form av en specifik slöjdteknik. Av de 23 bloggar som ingår i
analysen har sju, eller 30%, av bloggarna en eller flera bloggkategorier av den här typen.
Av de 63 bloggkategorierna är nio, eller 14%, DIY och pyssel. Av de 23 bloggar som
analyserats har alltså 39% en bloggkategori av typen DIY och pyssel. En annan typ av
bloggkategori är beskrivningar eller handledningar, varav det finns nio bloggkategorier i
sex bloggar, bland de analyserade bloggarna. De innebär alltså att 14 % av
bloggkategorierna är av typen beskrivningar eller handledningar och 30% av bloggarna
39

Björkström Elin

består av en eller flera sådana kategorier. Sådana bloggkategorier är tutorial, crochet
school, att modifiera mönster, tekniktest, beskrivningar, stickbeskrivningar, sytips,
stickskolan och tutorials, samt maskbeskrivningar. Sex bloggar, vilket är 26% av
bloggarna, har en bloggkategori med mönster och tre bloggar, vilket är 13% av bloggarna,
har en kategori med företagsinlägg. Tre bloggkategorier, i två bloggar, handlar om
material. Utöver de redan nämnda kategorierna finns det mer allmänna kategorier, så som
kreativitet, handarbete, annat hantverk, slöjd, form, eko, återbruk och allmänt skapande,
men även mera ämnesspecifika kategorier för just den bloggen, så som medeltid, 1800tal, Prag PM 2019, kurser, kurser & event och sypeppen.

5.2 Slöjdbloggens utformning
Den andra forskningsfrågan lyder: Hur ser en slöjdblogg ut? För att ge svar på den
forskningsfrågan har blogginläggens innehåll analyserats. Tabell 4 visar hur
blogginläggen är utformade, alltså hur många av de 223 blogginläggen består av text,
bild, video respektive ljudfil.
Tabell 4. Blogginläggens utformning
Medieform

Antal
blogginlägg

Text

223

Bild

217

Video

5

Ljudfil

1

Alla 223 eller 100% av blogginläggen som analyserats består av text. Det är också vanligt
att blogginlägg består av bilder, men ändå inte i varje blogginlägg. 217 av 223, alltså 97%
av blogginläggen innehåller en eller flera bilder. Att ett blogginlägg består av en video
förekommer i fem eller 2% av 223 blogginlägg och ljudfil i ett av 223.
För att ge en mer djupgående bild av hur en slöjdblogg ser ut har också blogginläggens
innehåll analyserats. Olika typer av blogginlägg har kategoriserats och sammanställts i
tabell 5. Kategorierna har formulerats under innehållsanalysens gång för att varje innehåll
ska inkluderas.
40

Björkström Elin

Tabell 5. Blogginläggens innehåll.
Typ av blogginlägg

Antal
blogginlägg

Bild på färdig produkt

146

Dagbokstext

69

Tips på mönster

67

Slöjdprocess i text

54

Slöjdprocess i bild

51

Arbetsbeskrivning

37

Företagsrelaterat blogginlägg

16

Teknikguide

12

Mönster

12

Marknadsföring för slöjdevenemang

11

Boktips

9

Tips på slöjdare

7

Information om utställning/tävling

7

Materialguide

6

Tävlingsinlägg

4

Intervju

1

Krönika

1

Det mest förekommande innehållet i slöjdbloggar är bild på färdig produkt, vilket
påträffas i 146 eller 65% av 223 blogginlägg. Dagbokstext förekommer i 69 eller 31% av
blogginläggen och tips på mönster i 67 eller 30% av blogginläggen. Slöjdprocessen
beskrivs i textform i 54 eller 24% av blogginläggen och processbilder finns i 51 eller
23%. Blogginlägg som består av arbetsbeskrivningar är 37 till antal eller 17% av de
sammanlagda 223 och företagsrelaterade blogginlägg 16 eller 7%. Både teknikguider och
mönsterinlägg är 12 till antalet eller 5% och i 11 blogginlägg eller 5% marknadsförs
slöjdevenemang. Boktips förekommer i nio eller 4% av blogginläggen och tips på slöjdare
i sju eller 3%. Information om utställningar eller tävlingar figurerar i sju blogginlägg eller
41

Björkström Elin

3% och sex blogginlägg eller 3% består av materialguide. Tävlingsinlägg är 4 till antalet
eller 2%. Både intervju och krönika förekommer en gång var bland de 223 blogginläggen.

5.3 Motiv till slöjdbloggande
I 17 av undersökningens 23 bloggar, eller i 74% av bloggarna, kan läsaren ta del av
information om bloggen, skribenten eller skribentens syfte med bloggen. Utgående från
dessa beskrivningar har fyra anledningar till att blogga om slöjd framställts. Genom att ta
fram dess kategorier besvaras forskningsfråga 3, vilka motiv finns till att blogga om slöjd.
Kategorier är eget intresse, inspirationskälla, marknadsföra företag och kontakt med
likasinnade. Under varje kategori tas citat upp från de bloggar där skribenten har beskrivit
sitt syfte.
5.3.1 Eget intresse

Att blogga om slöjd eftersom slöjd är ett eget intresse är ett vanligt fenomen. 14 av de 17
skribenter som har en beskrivning på sin blogg visar att slöjd är ett intresse. Det betyder
att 82% av de skribenter som i sin blogg uttryckt ett motiv till att blogga finner motivation
i sitt eget intresse.
Min passion för stickning och inredning, trender... (Lykkeliten).
Stickerska och Sytok, med lager av garn, tyg och symaskiner... Det här är min vardag. (Tassar
och stickor).
En blogg om mig & mina intressen. Sömnad & handarbete & min underbara familj. (Sytanten
Bettan).
Att mitt intresse för sömnad och textil blivit så starkt beror på att jag spenderade så mycket
tid med min tjusiga farmor... I slutet på gymnasiet tröttnade jag på att jag och farmor var de
enda personerna i min vänskapskrets som uppskattade en nördig konversation om maskantal,
tygkvalité och hur du snyggast fållar en kjol. Jag startade bloggen ”Fredrika på vinden”
eftersom jag just hade inrett ett litet syrum uppe på vinden. (Fredrika på vinden).
den handlar om det jag tycker är lustfyllt och intressant. (Kursbits).
TAKTIL TEXTIL alltså – för att tyger, garner och trådar ger livsglädje! Och bloggen är till
för att jag ska se att jag, trots allt, hinner med en del taktilt textilarbete själv. (Taktil textil).
Jag heter Clara Falk och jag stickar mest hela tiden. Stickat har jag gjort sen jag var 13år
ungefär och de senaste åren har jag också börjat sy. (Clara stickar).
42

Björkström Elin
...stickentusiast, lärare, kursledare, traditionsbärare, bok och garnsamlare. (Tålamodspåsen).

Den orsak till att blogga som finns i flest bloggbeskrivningar är skribentens eget intresse
för slöjd. I citaten framgår utöver skribenternas eget intresse också att slöjd är en del av
skribenternas vardag och något de ägnar sin fritid åt.
5.3.2 Inspirationskälla

En annan form av motiv till att blogga om slöjd är att bloggen kan fungera som en
inspirationskälla för läsaren. Av de 17 bloggar där man kan läsa ett motiv till att
slöjdblogga har åtta eller 47% uttryckt möjligheten att vara en inspirationskälla för läsaren
som ett motiv till att slöjdblogga.
...utöver allt det älskar jag att fylla världen med vackra, minimalistiska hantverk och inspirera
andra att också göra själv. Jag hjälper andra kreativa själar att våga gå utanför sin comfort
zone genom att utmana och visa hur. Jag är genuint genom-lycklig över att jag får lära andra
att hitta sin DIY-passion genom att själv göra det jag älskar! (Sandramaria).

Skribenten till bloggen Sandramaria beskriver hur hennes motiv till att slöjdblogga
kombineras av hennes eget intresse för slöjd och möjligheten att inspirera läsarna till att
slöjda.
Tutorials, blogginlägg om stort och smått som har med återskapandet av historiska kläder att
göra för att hjälpa nybörjaren komma igång med denna fantastiska hobby. (Som när det begav
sig).

Skribenten till bloggen Som när det begav sig skriver i bloggbeskrivningen att hon önskar
att genom bloggen kunna hjälpa nybörjare att komma igång med återskapande av
historiska kläder.
Jag är glad att du hittat hit och hoppas du ska finna något av intresse! (Knit by Jojo).
Med en viss svårighet att hålla mig till få hobbyn hoppas jag du trivs och inspireras här i min
lilla oas bland stickat, sytt, målat och loppisfyndat. (Cindy Ekman)

I åtta bloggbeskrivningar kan man utläsa att skribenten genom sin blogg vill ge inspiration
åt läsaren till att själv utföra slöjdprojekt. En blogg kan fungera som ett hjälpmedel för
personer som utför olika former av slöjd.
5.3.3 Marknadsföra företag

Fyra eller 24% av 17 bloggar visar på att ett motiv till att slöjdbloggar är möjligheten att
marknadsföra sitt företag genom bloggen.
43

Björkström Elin
Jag har också lanserat min egna hantverkstjänst Makers Mail (och om du, precis som jag,
gillar pyssel, älskar överraskningar och ropar JA TACK till annat än reklamblad i postlådan
ska du absolut kolla in Makers Mail här!). (Sandramaria).
Join me on this amazing jurney towards a sustainable dream business with yarn in the
center! (Garnknuten).
Jag jobbar som mönsterskapare och driver företaget och webshopen Lykkeliten där jag säljer
mina mönster, produkter och barnkläder. (Lykkeliten).
...design from Sweden. (Mijocrochet).

Genom blogg kan skribenterna marknadsföra företag. Olika sätt som skribenterna
använder sina bloggar som marknadsföringskanal är bland annat genom att länka till
webshop eller till blogginlägg där man kan läsa mera om produkter eller tjänster.
Skribenterna av bloggarna Sandramaria och Garnknuten har olika prenumerationstjänster
som läsarna kan få mera information om genom att läsa bloggarna. På Lykkelitens blogg
hittar man länk till webshop och blogginlägg med text och bilder av produkter som
kopplas till företaget. På bloggen Mijocrochet kan läsaren ta del av produkter vars
mönster är tillverkat av skribenten.
5.3.4 Kontakt med likasinnade

I en eller 1% av 17 bloggar kan man läsa att ett motiv till att slöjdblogga kan vara att det
ger möjlighet till att få kontakt med likasinnade.
I och med bloggen fick jag kontakt med fler som delade mitt intresse… (Fredrika på
vinden).
Skribenten av bloggen Fredrika på vinden uttrycker i sin bloggbeskrivning hur hon genom
bloggen har kommit i kontakt med personer som precis som hon har ett intresse för
handarbete.

5.4 Slöjd i olika sociala medier
För att ge svar på den fjärde forskningsfrågan, utöver blogg, vilka övriga sociala medier
använder slöjdbloggare, har det undersökts vilka sociala medier som skribenten
marknadsför på sin blogg. I tabellen nedan räknas alla sociala medier upp som
framkommer i en eller flera av bloggarna.
44

Björkström Elin

Tabell 6. Sociala medier som marknadsförs i svenskspråkiga slöjdbloggar.
Sociala medier

Antal bloggar

Instagram

15

Facebook

12

Ravelry

8

Pinterest

5

Etsy

3

Twitter

2

YouTube

2

Patreon

1

Flickr

1

Kollabora

1

Podcast

1

I 15 av 23, eller 65% av bloggarna hittar man länk till skribentens Instagramkonto, vilket
gör det till det mest marknadsförda bland bloggarna. Andra mest marknadsförda mediet
är Facebook som påträffas i 12 eller 52% av bloggarna och därefter är Ravelry i åtta eller
35% av bloggarna. Pinterest marknadsförs i fem, eller 22% av bloggarna och Etsy i tre
eller 13%. Både Twitter och YouTube marknadsförs i två bloggar, eller 8% vardera.
Petreon, Flickr, Kollabora och Podcast marknadsförs alla en gång, eller i 4% av de
analyserade bloggarna.

45

Björkström Elin

6 Diskussion
I detta kapitel diskuteras avhandlingen som helhet och det resultat som framkom av
innehållsanalysen och presenterades i föregående kapitel. Resultatdiskussionen är indelad
i fyra avsnitt baserat på undersökningens fyra forskningsfrågor, slöjd i svenskspråkiga
bloggar, slöjdbloggens utformning, motiv till att slöjdblogga samt övriga sociala medier.
Slutligen diskuteras undersökningens tillförlitlighet och förslag på fortsatt forskning inom
området.

6.1 Resultatdiskussion
Till undersökningens syfte hörde att redogöra för svenskspråkiga slöjdbloggars innehåll
och utformning, samt skribenternas motiv till att slöjdblogga. 223 blogginlägg från 23
bloggar analyserades. Utöver detta har även övriga sociala medier som marknadsförs på
svenskspråkiga slöjdbloggar kategoriserats, för att ta reda på i vilka sociala medier man
kan ta del av slöjdmaterial. Resultatdiskussionen är indelad i fyra avsnitt baserat på de
fyra forskningsfrågorna för studien.
Resultatkapitlet inleds med en tabell över alla 23 bloggar som ingår i innehållsanalysen.
Skribenterna till alla 23 bloggar har gett sitt godkännande till att deras bloggnamn får
framgå i avhandlingen. Genom att tillfoga en tabell över alla bloggar möjliggörs kontroll
av resultatet. Tabellen kan fungera som inspiration till intresserade läsare. Genom
tabellen kan läsaren få tips på bloggar med slöjdinnehåll att läsa och följa.
6.1.1 Slöjd i svenskspråkiga bloggar

I avhandlingens metodkapitel beskrevs en ursprunglig hypotes för studien. Hypotesen var
att det mest förekommer slöjd i mjuka material på svenskspråkiga slöjdbloggar. Resultatet
visar att den vanligaste slöjdformen är stickning. 122 av de 223 blogginlägg som
analyserades innefattar stickning. På andra och tredje plats är sömnad och virkning.
Hypotesen visade sig vara sann, det förekommer mest slöjd i mjuka material i
svenskspråkiga slöjdbloggar. Kouhia (2016, s. 13–14) påpekar att stickning och virkning
är två slöjdtekniker som är vanliga fritidssysselsättningar runt om i världen, vilket visar
på att undersökningens resultat är tillförlitligt.

46

Björkström Elin

DIY, eller Do It Yourself, är en form av slöjd som skribenterna för slöjdbloggar skriver
om. Innehållsanalysen visade att 21 av 223 blogginlägg innefattade DIY. 9 av 63
kategorier på de svenskspråkiga slöjdbloggarna är DIY och pyssel. Kouhia (2016, s. 14–
15) beskriver DIY som kreativt görande, autonomi och underhåll. DIY inbjuder till
individuell kreativitet, att utveckla förmågor fastän man saknar ämnesspecifik utbildning
och DIY är en alternativ form av konsumtion. DIY kan innebära att spara pengar och att
återanvända material. Inom kategorin DIY finns bland annat slöjdprojekt i alternativa
material, alltså annat än mjuka material som är det mest förekommande i svenskspråkiga
slöjdbloggar. Ett sådant projekt syns i figur 1.

Figur 1. Ett blogginlägg om ett DIY-projekt skrivet av Lilla Hanna i stora världen.
https://sevendays.vasabladet.fi/bloggar/hanna/lucka-8-ljusburkarLilla Hanna i stora världen har gjort en arbetsbeskrivning av ett DIY-projekt som innebär
att göra ljuslyktor av glasburkar och silkespapper. DIY-projekt kan också vara i mjuka
material. De vanligaste slöjdformerna som förekommer i svenskspråkiga slöjdbloggar är
som redan nämnt i mjuka material, så som tyg och garn. Ett blogginlägg om ett DIYprojekt i garn, nämligen en arbetsbeskrivning av hur man gör en garntofs, syns i figur 2.

47

Björkström Elin

Figur 2. Ett blogginlägg om ett DIY-projekt skrivet av Garnknuten.
https://www.garnknuten.com/post/how-to-make-a-yarn-tassel
Även om hårda material inte är lika vanliga som mjuka material i svenskspråkiga
slöjdbloggar, kan man också stöta på projekt i hårda material. Figur 3 visar ett DIYprojekt i trä.

Figur 3. Ett blogginlägg om ett DIY-projekt skrivet av Heta KP.
https://hetakp.blogspot.com/2019/10/sisusta-kierrattamalla-helppo.html
48

Björkström Elin

Nu har de fyra vanligaste formerna av slöjd, stickning, sömnad, virkning och DIY, i
svenskspråkiga slöjdbloggar diskuterats. Den slöjd som kom på femte plats i förekomst
var kviltning, vilket framkom i tio blogginlägg. Alla dessa blogginlägg kommer från
bloggen Taktil textil. Figur 4 visar ett exempel på ett blogginlägg om kviltning. De övriga
formerna av slöjd som förekommer enstaka gånger i de analyserade blogginläggen går att
utläsa i tabell 2 i resultatkapitlet.

Figur 4. Ett blogginlägg i bloggen Taktil textil om en färdig kvilt.
https://taktiltextil.wordpress.com/2019/05/01/nadelwelt-2019-karlsruhe/
Genom att sammanställa alla slöjdtekniker som de analyserade blogginläggen består av
kan man konstatera att slöjd i mjuka material är mer förekommande i svenskspråkiga
slöjdbloggar. Även sammanställningen av bloggkategorier visar på att slöjd i mjuka
49

Björkström Elin

material är de vanligaste slöjdteknikerna. Det resultat som framgår av
sammanställningen av bloggkategorier överensstämmer alltså med resultatet från
sammanställningen av slöjd som förekommer i de analyserade blogginläggen. I båda
sammanställningarna är det stickning, sömnad, virkning och DIY som ligger i toppen av
mest förekommande.
6.1.2 Slöjdbloggens utformning

Utöver den slöjd som svenskspråkiga slöjdbloggar består av analyserades även
blogginläggens utformning. Den mest förekommande typen av blogginlägg är bild på
färdig slöjdprodukt.
Vilhunen (2018, s. 105–117) skriver att skribenter av stickbloggar, vilket är en form av
slöjdblogg, delar med sig av slöjdprodukter, slöjdprocesser, redskap och material. Det
framgår även i innehållsanalysen av svenskspråkiga slöjdbloggar. Figur 5, 6 och 7 visar
på exempel där de olika delarna återfinns.

Figur 5. Ett blogginlägg om en färdig slöjdprodukt skrivet av Tålamodspåsen.
http://talamodspasen.blogspot.com/2019/08/varen-och-sommaren.html
Figur 5 visar ett blogginlägg som består av en bild på en färdig slöjdprodukt, i detta fall
en stickad kofta. Resultatet av innehållsanalysen visar att bild på färdig slöjdprodukt
förekommer i 146 av 223 blogginlägg.
50

Björkström Elin

Figur 6. Ett blogginlägg om slöjdprocessen skrivet av Knit by Heidi.
https://knitbyheidi.typepad.com/knit_by_heidi/2019/12/nu-b%C3%B6rjar-formernasynas.html
Figur 6 visar ett blogginlägg som behandlar en slöjdprocess, både i text- och bildformat.
I resultatet kan utläsas att slöjdprocess i text förekommer i 54 av 223 blogginlägg och
slöjdprocess i bild förekommer i 51 av 223 blogginlägg.

Figur 7. Ett blogginlägg om redskap skrivet av Garnknuten.
https://www.garnknuten.com/post/greenyarnmail-box003
51

Björkström Elin

Figur 7 visar ett blogginlägg om verktyg. Resultatet av innehållsanalysen visar att bland
de 223 analyserade blogginlägg behandlar enbart ett blogginlägg redskapsinformation.
Vilhunen (2018) visar på att slöjdredskap är en aspekt som förekommer i stickbloggar.
Resultatet av innehållsanalysen visar också på att det är en aspekt som förekommer och
möjligheten finns att det skulle förekomma i fler än ett blogginlägg om man skulle
fördjupa innehållsanalysen ytterligare, till exempel genom att analysera fler
blogginlägg. En diskussion kring fördjupning av innehållsanalysen tas upp i slutet av
diskussionskapitlet, som ett förslag på fortsatt forskning.

Figur 8. Ett blogginlägg om material skrivet av Billigt-garn. https://www.billigtgarn.net/repa-upp-atervinn-garn-slakta.html#.XlOhQCgzbIU
Figur 8 visar ett blogginlägg om material. Vid analys av slöjd i svenskspråkiga
slöjdbloggar framkom att 7 av 223 blogginlägg består av materialinformation. Vid
analys av blogginläggens innehåll framkom att 6 av 223 blogginlägg är materialguider.
Vilhunen (2018, s. 101–163) visar hur internet och bloggar möjliggör att läsaren kan lära
sig och få kunskap. Bloggarnas kategorier diskuteras när forskningsfråga 1 besvaras, men
man kan också utläsa vilka typer av blogginlägg en slöjdblogg består av genom att ta
kategorierna i beaktande. Kategorier bland de bloggar som analyserats som faller inom
ramen för inspiration och undervisning är mönster, beskrivningar, handledningar,
tutorials, tekniktest och tips. Inspiration och kunskap kan ges i text, bild, video och
ljudform.

52

Björkström Elin

Figur 9. Ett blogginlägg med text och bild skrivet av Som när det begav sig.
https://somnardetbegavsig.com/2018/01/12/parallella-rynkor-pipveck/
Alla 223 blogginlägg som analyserades består av text och 217 består av bilder. Figur 9
visar ett blogginlägg som består av både text och bild.

Figur 10. Ett blogginlägg i videoformat gjord av Garnknuten.
https://www.garnknuten.com/post/how-to-crochet-chain-stitch
53

Björkström Elin

Av de 223 blogginlägg som analyserats är 5 i videoformat. Figur 10 visar ett
blogginlägg i videoformat.

Figur 11. Ett blogginlägg i text och ljudformat gjord av Sandramaria.
https://sandramarias.com/sv/blogg/makrame-materialguide
Ett av 223 blogginlägg består av ljudklipp som komplement till text, vilket visas i figur
11.
Både Vilhunen (2018) samt Toikkanen och Kananen (2014) framhäver att en vanlig form
av blogg är dagboksbloggen. Av de 223 blogginlägg som analyserats kan 69 blogginlägg
kategoriseras som dagboksinlägg. Eftersom enbart blogginlägg med slöjdinnehåll
inkluderades i analysen innefattar dagboksinläggen slöjdinnehåll.

54

Björkström Elin

Figur 12. Ett blogginlägg i dagboksform skriver av Tassar och stickor.
https://tassarochstickor.blogspot.com/2019/12/regn-regn-regn.html
Figur 12 visar ett blogginlägg i dagboksformat. Läsaren får ta del av skribentens vardag
där slöjd är en del av den. Läsaren får ta del av skribentens senaste slöjdprojekt, vad som
ännu ska göras på projektet och tankar kring framtida slöjdprojekt.
På samma sätt som Vilhunen (2018) pekar på att en stickblogg kan gå hand i hand med
skribentens företagsverksamhet framkom det även i innehållsanalysen att flera skribenter
använder sin blogg för att marknadsföra sitt företag. Av innehållsanalysens 223

55

Björkström Elin

blogginlägg gick 16 blogginlägg att koppla till skribentens företag. Det kan till exempel
innebära information om en prenumerationstjänst eller länk till en webshop.

Figur 13. Ett blogginlägg skrivet av Garnknuten med information om
prenumerationstjänst. https://www.garnknuten.com/post/greenyarnmail-box004
Figur 13 visar ett blogginlägg med information om en prenumerationstjänst som är en
del av skribentens företag. Blogginlägget kan fungera som marknadsföring för företaget
och även som ett informationsinlägg för kunderna som prenumererar på tjänsten.

Figur 14. Ett blogginlägg skrivet av Lykkeliten med länk till webshop.
https://lykkeliten.fi/hurra/
Figur 14 visar ett blogginlägg med länk till den webshop som är en del av skribentens
företag. Genom att inkludera företagets produkter eller tjänster i bloggen kan läsaren
inspireras att till exempel klicka sig vidare till en webshop.
6.1.3 Motiv till att slöjdblogga

Eftersom slöjd är en vanlig förekommande fritidssysselsättning så är det grunden till en
orsak att blogga om slöjd. Genom att analysera de beskrivningar som skribenterna
uttrycker på sina bloggar kan man se att en orsak till att blogga om slöjd är det egna
56

Björkström Elin

intresset för ämnet. I 14 av de 23 analyserade bloggarna kan man utläsa att grunden till
bloggandet ligger i det egna intresset för slöjd. Vilhunens (2018, s. 101–163)
undersökningen visar att blogga om slöjd kan göra det enklare att upprätthålla sin hobby.
Bloggen kan höja den personliga entusiasmen för hantverk.
Golbeck (2015, 203–204) beskriver orsaker till att människor använder sociala medier.
Dessa orsaker korrelerar med det resultat som innehållsanalysen visade att
slöjdbloggarnas motiv till att blogga är. Åtta skribenter beskrev på sin blogg att ett motiv
till att blogga är för att inspirera läsarna. Golbeck (2015) beskriver att en väsentlig
anledning till att använda sociala medier är viljan att dela med sig och sprida information
och kunskap. Genom de slöjdbloggar som analyserats kan läsaren få inspiration till olika
slöjdprojekt, boktips, tips på mönster och information om material, tekniker,
slöjdevenemang och utställningar. I och med kommentarsfunktionen på blogg kan
skribenten och läsarna kommunicera och lära sig av varandra. En av bloggarna beskrev
hur hon genom bloggen får möjligheten att komma i kontakt med likasinnade, vilket
också är en av orsakerna som Golbeck (2015) poängterar.
Motiven till att slöjdblogga har utlästs ur bloggarnas beskrivningar. Resultaten förstärks
även av resultatet från analysen av blogginläggens utformning, där beskrivningar och
handledningar är vanliga former av blogginlägg. Sex bloggar innehåller en eller flera
kategorier sådan karaktär. Sex bloggar har också en bloggkategori med mönster.
Blogginläggen i dessa kategorier kan vara till nytta och inspiration för läsaren.
Utöver de motiv till att slöjdblogga som redan behandlats framkom även i analysen att ett
motiv till att slöjdblogga är att marknadsföra sitt företag med slöjdinriktning. Ett sådant
motiv gick att utläsa ur beskrivningarna i tre bloggar och 16 av de blogginlägg som
analyserats, se figur 13 och 14. Vilhunen (2018) beskriver hur en blogg kan ge möjlighet
till företagsverksamhet, till exempel kan en blogg fungera som en försäljningskanal av
slöjdprodukter eller slöjdredskap eller som en marknadsföringskanal. Ström (2010, s. 30–
41) påpekar att ett framgångsrikt sätt att marknadsföra ett företag är genom sociala medier
och då kan en företagsblogg vara ett alternativ. Sätten att göra lyckad reklam har
förändrats i och med sociala medier. Sociala medier möjliggör en kommunikation med
kunder vilket är en av de positiva sidorna med marknadsföring i sociala medier. (Herbert
& Englund Hjalmarsson, 2012, s. 8–9).

57

Björkström Elin
6.1.4 Olika sociala medier

De sociala medier som marknadsförs mest i svenskspråkiga slöjdbloggar är Instagram,
Facebook, Ravelry och Pinterest. Instagram är ett forum där man snabbt och enkelt kan
dela med sig av material, där det är enkelt att kommunicera och där man genom hashtags
kan sprida sitt material. Instagram kan ge mer trafik till en blogg och därför kompletterar
de två sociala medierna varandra bra. (Hu, Manikonda & Kambhampati, 2014, s. 595–
596, Butow och Bollwitt, 2013, s. 62). Instagram marknadsförs i 14 av de 23 analyserade
bloggarna.
Efter Instagram marknadsförs Facebook näst flest gånger i de analyserade bloggarna,
närmare bestämt i 15 av 23 bloggar. Facebook är det sociala mediet med störst spridning
i världen. På Facebook är det möjligt att dela sina blogginlägg och på så sätt få mer
spridning av sin blogg. Det är även möjligt att göra en egen Facebooksida för sin blogg,
som andra kan gilla och enkelt ta del av material som gäller bloggen. En sida på Facebook
fungerar som en slags marknadsföringsaffisch. (Olsson 2017, s. 9–14, Ström, 2010, s. 64–
73, Herbert & Englund Hjalmarsson, 2012, s. 63–65.)
Ravelry är ett slöjdinriktat forum och på så sätt är det naturligt att skribenter till
slöjdbloggar också använder sig av Ravelry. På Ravelry kan man publicera mönster, söka
mönster, föra anteckningar kring sina slöjdprojekt och hålla kontakten med andra
slöjdintresserade. (Ravelry.com.) Ravelry marknadsförs i 8 av 23 bloggar och är det tredje
mest marknadsförda sociala mediet.
Pinterest marknadsförs i 5 av 23 bloggar. På Pinterest kombineras möjligheten till social
interaktion och samling av material. Det material som finns på Pinterest går att spåra
tillbaka till sitt ursprung, vilket kan vara till exempel en blogg. Genom Pinterest kan man
alltså sprida bloggmaterial. (Hall & Zarro, 2013, s. 1–2.)
Utöver dessa fyra sociala medier som marknadsförs flest gånger på svenskspråkiga
slöjdbloggar finns de också flera som framkommer i en eller några bloggar. De går att ta
del av i tabell 6 (s. 44) i resultatkapitlet.

58

Björkström Elin

6.2 Reflektion över metod och fortsatt forskning
6.2.1 Undersökningens tillförlitlighet

Tre viktiga begrepp när det gäller undersökningens tillförlitlighet är reliabilitet, validitet
och generaliserbarhet. Med reliabilitet avses tillförlitlighet och kan ses som ett mått på i
vilken utsträckning den valda metoden är tillförlitlig. En hög reliabilitet innebär att
samma resultat kan nås genom att utföra samma undersökning vid ett annat tillfälle.
Validitet är ett mått på i vilken grad instrumentet mäter eller beskriver det som avses
mätas eller beskrivas. Generaliserbarhet innefattar hur väl resultatet kan generaliseras.
Ifall resultatet enbart gäller den undersökta gruppen har resultatet låg generaliserbarhet.
(Bell 2006, s. 117; Stukát, 2011, s. 132–139).
Eftersom undersökningen syftar till att analysera svenskspråkiga slöjdbloggar är metoden
innehållsanalys en fungerade metod. Genom att analysera bloggarna och blogginläggen
som skrivits innan skribenterna var medvetna om att deras texter och bilder kommer att
analyseras får man en verklighetstrogen bild av de existerande slöjdbloggarna. I och med
att bloggarna som har analyserats är utskriven i avhandlingens resultatkapitel är resultatet
transparent och kontrollerbar. Resultatet kunde ha blivit mer heltäckande och
generaliserbar genom att också grundas på intervjuer eller enkäter, men eftersom
omfattningen på resultatet blev så pass omfattande av enbart innehållsanalys har det för
den här studien inte utförts intervju eller enkät. Innehållsanalys ger en heltäckande bild
av den slöjd som förekommer i bloggarna samt hur bloggarna ser ut och vad de består av.
Forskningsfråga tre och fyra besvaras också genom innehållsanalysen, men möjligheter
till fördjupning finns. Genom att fråga skribenterna varför de bloggar om slöjd kan man
få mer resultat än vad man får genom att läsa den beskrivning de har på sina bloggar. Alla
bloggar har inte en beskrivning eller förklaring till varför skribenterna bloggar. Genom
att analysera bloggarna får man reda på vilka andra sociala medier de marknadsför. Dock
är det möjligt att skribenterna även delar med sig av slöjdmaterial på sociala medier som
de inte marknadsför på bloggarna.
Undersökningens tillförlitlighet påverkas också av undersökningens generaliserbarhet.
Generaliserbarheten påverkas av undersökningsgruppens storlek och bortfall i
undersökningsgruppen. (Stukát, 2011, s. 136–138). Av de 28 bloggar som framkom i
Facebookgrupperna

och

som

faller

inom

ramarna

för

inklusions-

och

exklusionskriterierna gav 23 bloggars skribenter sitt godkännande att bloggen får
59

Björkström Elin

analyseras. Utmaningen med generaliserbarheten för studien är att det sammanlagda
antalet svenskspråkiga slöjdbloggar inte är känt. För att öka generaliserbarheten har både
bloggarnas inlägg, startsida, beskrivningar och kategorier inkluderats i analysen. För att
göras genomförbart men ändå öka generaliserbarheten har de 10 senaste slöjdinläggen i
varje blogg inkluderats i innehållsanalysen. På grund av att en av bloggarna består av
enbart tre slöjdinlägg är det sammanlagda antalet blogginlägg som analyserats 223.
6.2.2 Fortsatt forskning

Som konstaterats tidigare i avhandlingen finns inte mycket forskning kring slöjd i sociala
medier. Därför finns fortfarande många olika aspekter inom ämnet som fortfarande kan
forskas kring. Metoden som stod som grund för den empiriska delen i den här
avhandlingen var innehållsanalys, men ett alternativ för fortsatt forskning är att använda
en annan datainsamlingsmetod. Att intervjua eller skicka enkäter åt skribenter till
slöjdbloggar kan ge en bättre inblick i skribenternas mål och syfte med slöjdbloggade,
om tiden som läggs ner för slöjdbloggande och vad skribenten får ut av att slöjdblogga.
Innehållsanalysen gav resultat om själva bloggarna, men intervju eller enkät kan ge svar
på frågor kring skribenterna. Ett annat alternativ är att utföra forskning kring
användarperspektivet. Varför läser användarna slöjdbloggar, vilken nytta ger
slöjdbloggar och vilken typ att inlägg läser användarna helst?
En annan möjlighet till fortsatt forskning är att göra en fördjupad innehållsanalys av
slöjdbloggar. För den här avhandlingen utfördes en innehållsanalys av 23 svenskspråkiga
bloggar och 223 blogginlägg. För att få en mer övergripande helhet över slöjdbloggar kan
flera bloggar och inlägg analyseras. En möjlighet till fortsatt forskning är att inkludera
bloggar på flera språk.
Resultatet av forskningen visar vilka andra sociala medier man kan använda sig av för att
dela slöjdmaterial. Forskning kring både producent- och användarperspektiv i de olika
sociala medierna är förslag på fortsatt forskning. Resultatet av innehållsanalysen visade
att de tre vanligaste sociala medierna som skribenterna marknadsförde var Instagram,
Facebook och Ravelry. Både producent- och användarperspektiv av dessa sociala medier
kunde ligga som grund till fortsatt forskning. De flesta blogginlägg som ingick i
innehållsanalysen bestod av texter och bilder, men några enstaka fall av video och ljudfil
fanns också. Användningen av video och ljud kunde utvecklas och forskas kring.

60

Björkström Elin

Användning av video och ljud i lärandesyfte kunde vara intressant ämne att forska om
och hur vanligt det är att man vänder sig till sociala medier för att lära sig om slöjd.

61

Björkström Elin

Referenser
Andersson, M. (2017). Medierad social interaktion. I Olsson, T. (red.), Sociala medier –
vetenskapliga perspektiv. (s.21–35). Malmö: Gleerups Utbildning.
Bell, J. (2006). Introduktion till forskningsmetodik. Lund: Studentlitteratur.
Billigt-garn. (2019). Återvinn garn: Vilka (begagnade) tröjor kan du repa upp? [Blogg].
Hämtad 3 april 2020, från: https://www.billigt-garn.net/repa-upp-atervinn-garn-

slakta.html#.XlOhQCgzbIU
Björkqvist, K. (2012). Introduktion till vetenskapsteori och forskningsmetodik för
beteendevetenskaper. Lund: Studentlitteratur.
Björkström, E. (2017). Sociala medier som hjälpmedel i slöjdundervisningen. Opublicerad
kandidatavhandling. Fakulteten för pedagogik och välfärdsstudier, Åbo Akademi, Vasa.
Blogit. Hämtad 27 augusti 2019, från: https://www.blogit.fi/
Burgess, J. & Green, J. (2018). YouTube: Online Video and Participatory Culture. Second
Edition. Cambridge UK: Polity Press.
Butow, E. & Bollwitt, R. (2013). Blogging to drive business: create and maintain valuable
customer connections. Indianapolis USA: Que publishing.
Csikszentmihalyi, M. (1996). Creativity. Flow and the psychology of discovery and invention.
New York: Harper Collins Publishers.
Draxl, E., Fischer, A., Kokko, S., Kästik, H., Salovaara, M & Stedman, J. (2017). Handmade
Wellbeing Handbook. Hämtad 7 april 2020, från:
https://helda.helsinki.fi//bitstream/handle/10138/214420/handbook.pdf?sequence=1
Garnknuten (2019a). GREEN YARN MAIL - box 003 (spoilers!). [Blogg]. 29 maj 2019. Hämtad
23 april 2020, från: https://www.garnknuten.com/post/greenyarnmail-box003
Garnknuten. (2019b). GREEN YARN MAIL - box 004 (spoilers!). [Blogg]. 28 augusti 2019.
Hämtad 23 april 2020, från: https://www.garnknuten.com/post/greenyarnmail-box004
Garnknuten. (2019c). HOW TO CROCHET - CHAIN STITCH. [Blogg]. 20 augusti 2019.
Hämtad 23 april 2020, från: https://www.garnknuten.com/post/how-to-crochet-chain-

stitch
Garnknuten. (2019d). How to make a yarn tassel. [Blogg]. 29 maj 2020. Hämtad 23 april 2020,
från: https://www.garnknuten.com/post/how-to-make-a-yarn-tassel
Golbeck, J. (2015). Analyzing the Social Web. Waltham, USA: Morgan Kaufmann Publishers.
Finlands Sommaruniversitet r.f. (u.å.). Sommaruniversiteten i Finland. Hämtad 27 februari
2020, från: https://www.kesayliopistot.fi/sommaruniversiteten-i-finland/
Haaso, S. (2016). Somessa voi näyttää käsityönsä kaikille: "Kukapa ei nauttisi saadessaan
ihailua ja kehuja? Maaseudun Tulevaisuus. Hämtad 8 april 2020, från:
https://www.maaseuduntulevaisuus.fi/ihmiset-kulttuuri/somessa-voin%C3%A4ytt%C3%A4%C3%A4-k%C3%A4sity%C3%B6ns%C3%A4-kaikille-kukapaei-nauttisi-saadessaan-ihailua-ja-kehuja-1.172720
Hall, C. & Zarro, M. (2013). Social curation on the website Pinterest.com. Hämtad 9 april 2020,
från: https://onlinelibrary.wiley.com/doi/epdf/10.1002/meet.14504901189
Hartman, S. (Red.). (2014). Slöjd bildning & kultur. Om pedagogisk slöjd i historia och nutid.
Stockholm: Carlsson bokförlag.

62

Björkström Elin
Hartvik, J. & Porko-Hudd, M. (2018). Slöjdforskning i fokus. Techne serien 1995–2017. Techne
serien - Forskning i Slöjdpedagogik och Slöjdvetenskap, 25(3), 98–104. Hämtad 6 april
2020, från: https://journals.hioa.no/index.php/techneA/article/view/3030/2956
Herbert, I. & Englund Hjalmarsson, H. (2012). Språket i sociala medier. Stockholm: Prodicta.
Heta KP. (2019). Sisusta kierrättämällä: helppo kukkapöytä | Inred och återvinn: enkelt
blombord. [Blogg]. 9 oktober 2019. Hämtas 23 februari 2020, från:

https://hetakp.blogspot.com/2019/10/sisusta-kierrattamalla-helppo.html
Holmström, E. & Wikberg, E. (2015). Sociala medier. En marknadsföringshandbok.
Stockholm: Redaktionen i Stockholm AB.
Hu, Y., Manikonda, L. & Kambhampati, M. (2014). What We Instagram: A First Analysis of
Instagram Photo Content and User Types. Proceedings of the Eighth International AAAI
Conference on Weblogs and Social Media, s. 595–598. Hämtad 8 april 2020, från:
https://www.aaai.org/ocs/index.php/ICWSM/ICWSM14/paper/viewFile/8118/8087
Isaksson, O. & Mattsson A. (2017). Redaktionellt arbete i förändring. I Olsson, T. (red.),
Sociala medier – vetenskapliga perspektiv. (s. 97–111). Malmö: Gleerups Utbildning.
Karlström, W. (2012). Handarbete – inte bara för töntar längre. Arbetarbladet. Hämtad 1 april
2020, från: https://www.arbetarbladet.se/artikel/gavle/handarbete-inte-bara-for-tontarlangre
Knit by Heidi. (2019). Nu börjar formerna synas. [Blogg]. 1 december 2019. Hämtad 3 april
2020, från: https://knitbyheidi.typepad.com/knit_by_heidi/2019/12/nu-

b%C3%B6rjar-formerna-synas.html
Kouhia, A. (2016). Unraveling the meanings of textile hobby crafts. Hämtad 9 april 2020, från:
https://helda.helsinki.fi/bitstream/handle/10138/167969/Unraveli.pdf
Kursbits. Hämtad 11 april 2020, från: https://www.kurbits.nu
Kuznetsov, S. & Paulos, E. (2010). Rise of the expert amateur: DIY projects, communities, and
cultures. Proceedings of NordiCHI 2010, October 16–20, 2010 s. 295–304. Hämtad 3 april
2020, från: http://delivery.acm.org/10.1145/1870000/1868950/p295kuznetsov.pdf?ip=130.232.175.34&id=1868950&acc=ACTIVE%20SERVICE&key=74A
0E95D84AAE420%2E203255D7B3E338E6%2E4D4702B0C3E38B35%2E4D4702B0C3
E38B35&__acm__=1547639767_b59971923f3fb77df8254805e8136937 eller
https://dl.acm.org/citation.cfm?id=1868950
Lilla Hanna i stora världen. (2019). Lucka 8: Ljusburkar. [Blogg]. 8 december 2019. Hämtad 22
februari 2020, från: https://sevendays.vasabladet.fi/bloggar/hanna/lucka-8-

ljusburkarLindfors, L. & Peltonen, J. (1996). Slöjdkompetens i nordisk kultur: Del 2. Vasa:
Slöjdkompetens i nordisk kultur: Åbo Akademi, institutionen för lärarutbildning,
slöjdpedagogik.
Lykkeliten. (2019). Hurra. [Blogg]. 28 juni 2019. Hämtad 9 april 2020, från:

https://lykkeliten.fi/hurra/
Lönnqvist, E. (1996). Träbåtsbygge ett konsthantverk. I Geber, E. & Porko, M. (red.), Slöjd i
utveckling – från förskola till vuxenutbildning. Helsingfors: Universitetstryckeriet.
Marthaförbundet. (u.å.). Hämtad 12 juni 2019, från: https://www.martha.fi/
Martinez, C. & Sandberg, H. (2017). Sociala medier som affärsmodeller: Kritiska perspektiv. I
Olsson, T. (red.), Sociala medier – vetenskapliga perspektiv. (s. 67–81). Malmö: Gleerups
Utbildning.
63

Björkström Elin
Medborgarinstitutens förbund MiF ry. (u.å.). Medborgarinstitut i ett nötskal. Hämtad 27
februari 2020, från: https://kansalaisopistot.fi/kielet/svenska/
Niemi, S. (2019). Somekatsaus 2019 – suomalaisten sosiaalisen median käyttö. Hämtad 16 april
2020, från: https://www.meltwater.com/fi/blog/suomalaisten-somen-kaytto/#
Nouw Media AB. (u.å.). Nouw. Hämtad 27 augusti 2019, från: https://nouw.com/
Olsson, T. (2017). Sociala medier – en introduktion. I Olsson, T. (red.). Sociala medier –
vetenskapliga perspektiv. (s. 9–20). Malmö: Gleerups Utbildning.
Online stickcafé. (u.å.). Om den här gruppen. Hämtad 26 februari 2020, från:
https://www.facebook.com/groups/onlinestickcafe/about/
Porko-Hudd, M., Pöllänen, S., & Lindfors, E. (2018). Common and holistic crafts education in
Finland. Techne serien - Forskning i Slöjdpedagogik och Slöjdvetenskap, 25(3), 26–38.
Hämtad 25 april 2020, från https://journals.hioa.no/index.php/techneA/article/view/3025
Pöllänen, S. (2007). Käsityö terapiana ja terapeuttisena toimintana. Niikko,A., Pellikka, I. &
Savolainen, E. (red.). Oppimista, optetusta, monitieteisyyttä kirjoituksia
kuninkaankartanonmäeltä, s. 91–105. Hämtad 9 april 2020, från:
http://sokl.uef.fi/verkkojulkaisut/monitiet/pdf/pollanen.pdf
Pöllänen, S. (2012). Käsityö ja psyykkinen hyvinvointi käsityön tutkimuskentässä. Journal of
Finnish Universities of Applied Sciences. Hämtad 20 november 2019, från:
https://arkisto.uasjournal.fi/uasjournal_2012-1/1363-2825-1-CE.pdf
Ravelry. (u.å.). About us. Hämtad 22 april 2020, från: https://www.ravelry.com/about
Sandramaria. (2019). Tema Makramé: en materialguide. [Blogg]. Hämtad 25 april 2020, från:

https://sandramarias.com/sv/blogg/makrame-materialguide
Sevendays. (u.å.). Hämtad 27 augusti 2019, från: https://sevendays.vasabladet.fi/
Sjöberg, B., & Porko-Hudd, M. (2019). A Life Tangled in Yarns – Leisure Knitting for WellBeing. Techne serien - Forskning i Slöjdpedagogik och Slöjdvetenskap, 26(2), 49–66.
Hämtad 9 april 2020, från https://journals.hioa.no/index.php/techneA/article/view/3405
Som när det begav sig. (2018). Parallella Rynkor – Pipveck. [Blogg]. 12 januari 2018. Hämtad
3 april 2020, från: https://somnardetbegavsig.com/2018/01/12/parallella-rynkor-

pipveck/
Statistikcentralen. (u.å.). Hämtad 16 april 2020, från: http://stat.fi/
Ström, P. (2010). Sociala medier. Gratis marknadsföring och opinionsbildning. Malmö: Liber.
Studiecentraler. (2009). Hämtad 27 febrauri 2020, från: https://www.opintokeskukset.fi/pasvenska/
Stukát, S. (2011). Att skriva examensarbete inom utbildningsvetenskap. Lund: Studentlitteratur.
Suomen Kansanopistoyhdistys. (u.å.). Folkhögskolor. Hämtad 27 februari 2020, från:
https://www.folkhogskolor.fi/
Sutradhar, P. (2017). Psychology of Sharing: Why Do People Share On Social Media? Hämtad
12 juni 2019, från: https://www.linkedin.com/pulse/psychology-sharing-why-do-peopleshare-social-media-prakash-sutradhar
Svenska Akademiens ordlista. (u.å). Handarbete. Hämtad 10 november 2019, från:
https://www.saob.se/artikel/?seek=handarbete&pz=1#U_H201_108922
Svenska Akademiens ordlista. (u.å). Slöjd. Hämtad 10 november 2019, från:
https://www.saob.se/artikel/?seek=sl%C3%B6jd&pz=1
64

Björkström Elin
Svenska Akademiens ordlista. (u.å). Syförening. Hämtad 27 februari 2020, från:
https://www.saob.se/artikel/?seek=syf%C3%B6rening&pz=1#U_S15383_97480
Svenska Akademiens ordlista. (u.å). Syjunta. Hämtad 27 februari 2020, från:
https://www.saob.se/artikel/?seek=syjunta&pz=1#U_S15383_98477
Taitoliitto. (2018). Kolmannes suomalaisista harrastaa käsitöitä säännöllisesti –
Käsitöidenharrastaminen Suomessa – tutkimus 2018 julkaistu. Hämtad 9 april 2020, från:
https://www.epressi.com/tiedotteet/kulttuuri-ja-taide/kolmannes-suomalaisista-harrastaakasitoita-saannollisesti-kasitoiden-harrastaminen-suomessa-tutkimus-2018-julkaistu.html
Taktil textil. (2019). Nadelwelt 2019 – karlsruhe. [Blogg]. 1 maj 2019. Hämtad 2 april 2020,
från: https://taktiltextil.wordpress.com/2019/05/01/nadelwelt-2019-karlsruhe/
Tassar och stickor. (2019). Regn, regn, regn. [Blogg]. 12 december 2019. Hämtas 4 april
2020, från: https://tassarochstickor.blogspot.com/2019/12/regn-regn-regn.html
Tjora, A. (2012). Från nyfikenhet till systematisk kunskap. Kvalitativ forskning i praktiken.
Lund: Studentlitteratur.
Toikkanen, M. & Kananen, N. (2014). Blog by the book. Blogiopas. Helsingfors: Tammi.
Tålamodspåsen. (2019). Våren och sommaren. [Blogg]. 1 augusti 2019. Hämtad 4 april 2020,
från: http://talamodspasen.blogspot.com/2019/08/varen-och-sommaren.html
Utbildningsstyrelsen (u.å). Läroanstalter inom det fria bildningsarbetet. Hämtad 27 februari
2020, från: https://www.oph.fi/sv/utbildning-och-examina/laroanstalter-inom-det-friabildningsarbetet
Vilhunen, K. (2018). Neuleblogit osana käsitöitä. Neulebloggaajien kokemuksia blogin ja
käsitöiden yhdistämisestä. Hämtad 28 augusti 2019, från:
http://epublications.uef.fi/pub/urn_isbn_978-952-61-2820-7/urn_isbn_978-952-61-28207.pdf

.

65

Björkström Elin

Bilagor
Bilaga 1. Facebookinlägg i grupperna Finlandssvenska bloggare, Blogg Sverige,
Bloggar och Online Stickcafé
Hej!
Jag studerar mitt sista år till slöjdlärare vid Åbo Akademi i Vasa. Jag skriver just nu min
magisteravhandling om slöjdbloggar. Därför undrar jag ifall du bloggar om något
slöjdrelaterat eller om du läser någon blogg med inslag av slöjd? Slöjd kan alltså vara
handarbete eller hantverk i mjuka eller hårda material. Även DIY och pyssel kan räknas
till slöjd. Länka gärna alla bloggar du kommer att tänka på nedan och hjälp mig på så sätt
i mitt skrivande. Tack på förhand!
Bilaga 2. Meddelande till bloggarnas skribenter
Hej!
Mitt namn är Elin Björkström och jag studerar till ämneslärare i textilslöjd vid Åbo
Akademi och skriver just nu min magisteravhandling om slöjd i sociala medier.
Fokuspunkter i avhandlingen ligger på vilken typ av slöjd som förekommer i
svenskspråkiga bloggar och vilka former av inlägg som bloggarna består av.
Genom att fråga om bloggtips i Facebookgrupperna Finlandssvenska bloggare, Bloggar
och Online stickcafé, fick jag bland annat tips om din blogg.
Med detta mejl vill jag fråga om tillåtelse att använda din blogg i min avhandling.
1. Får ditt bloggnamn framkomma i avhandlingen?
2. Får din bloggtext citeras i avhandlingen?
3. Får dina bloggbilder framkomma i avhandlingen?
Svara gärna så snabbt som möjligt på detta mejl så jag kommer vidare i mitt arbete med
avhandlingen.
Med vänliga hälsningar
Elin Björkström

66

