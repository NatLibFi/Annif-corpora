Inkludering av geografiska informationssystem i
undervisningen i grundskolans årskurser 7–9

Heidi Vidjeskog

Avhandling för magisterexamen
Fakulteten för pedagogik och välfärdsstudier
Åbo Akademi
Vasa, 2020

Abstrakt
Författare

Årtal

Vidjeskog, Heidi Linnéa

2020

Arbetes titel

Inkludering av geografiska informationssystem i undervisningen i grundskolans
årskurser 7–9
Opublicerad avhandling för magisterexamen i pedagogik

Sidantal (tot.)

Vasa: Åbo Akademi. Fakulteten för pedagogik och välfärdsstudier

65 (98)

Referat

Geografiska informationssystem (hädanefter GIS) är databaser i vilka information
knyts till en geografisk plats. Denna information kan sedan bearbetas och
analyseras. GIS är ett digitalt verktyg som inte enbart används av geografer, utan
även av andra yrkeskategorier. Därför lämpar sig GIS för ämnesintegrering, något
som även uppmuntras i den nuvarande läroplanen. Dock har tidigare forskning
konstaterat att lärare är i behov av material som stöd för att inkludera GIS i sin
undervisning.
Därför
är
syftet
med
denna
avhandling
att
undersöka vilken syn elever och lärare i grundskolans årskurser 7–
9 har på användningen av GIS i undervisningen samt vilka fördelar och nackdelar
som framkommer i testningen av ett undervisningsmaterial som inkluderar GIS.
Utgående från syftet har följande forskningsfrågor formulerats:
1. Vilka positiva och negativa aspekter framkommer i testningen av GISmaterialet?
2. Vilken syn har eleverna på användningen av GIS i undervisningen?
3. Vilken syn har lärarna på användningen av GIS i undervisningen?
Designbaserad forskning utgör grunden för denna avhandling. Det eftersom denna
forskningsansats strävar till att påverka vardagen inom det område som forskningen
sker. Vardagsförankringen i denna avhandling handlar om att utveckla och testa ett
verkligt material som kunde vara till nytta för lärare i deras undervisning.
Materialet har utvecklats i Google Earth Web och datainsamlingsmetoderna är
intervjuer med lärare, elevenkäter och elevsvar på uppgifterna i GIS-materialet.
Samtliga informanter kommer från finlandssvenska grundskolor, från årskurserna
7–9. De intervjuade lärarna är tre till antalet och deras elever som även deltagit i
undersökningen är 82.
Resultatet visar att både lärare och elever är positivt inställda till användningen av
GIS i geografiundervisningen. Lärarna kan se en nytta med materialet eller ett annat
liknande material i vilken GIS inkluderades. Eleverna uppskattar det faktum att de
får pröva på någonting nytt och de tycker speciellt om att använda de olika
mätverktygen som fanns i programmet. Lärarna och majoriteten av eleverna är ense
om att svårighetsgraden på uppgifterna är lämplig. En utmaning är den tekniska
utrustningen. Både elever och lärare rapporterar att de upplevt problem i form av
exempelvis långa laddningstider eller utmaningar med att öppna och få in länkar.
Tidigare forskning har konstaterat att elever och lärare uppskattar användningen av
GIS i undervisningen då de väl får pröva på det. Således ger även denna avhandling

ett liknande resultat. Det faktum att skolans tekniska utrustning eller GISprogrammet kan vålla problem har även visat sig vara en utmaning i andra studier.
Uppgiftsmaterialet som utvecklats och testats i denna avhandling kan användas av
geografilärare runtom i landet. Fortsatt forskning kunde fokusera på huruvida GIS
tillför något till undervisningen i form av lärande eller vilka ämnen som skulle lämpa
sig för en ämnesintegrerad undervisning med GIS som sammanlänkande faktor.
Sökord

GIS, geografiundervisning, utveckling, undervisningsmaterial
GIS, maantiede, kehitys, oppimateriaali
GIS, geography education, development, teaching material

Innehåll
Abstrakt
1.

2.

Inledning .............................................................................................................. 1
1.1.

Bakgrund och syfte ........................................................................................ 1

1.2.

Avhandlingens disposition ............................................................................ 3

Geografi som vetenskap och läroämne ............................................................. 5
2.1.

Geografins utveckling som vetenskap och läroämne .................................... 5

2.1.1.

3.

4.

2.2.

Geografiska informationssystem (GIS) ......................................................... 9

2.3.

GIS-applikationer i skolbruk ....................................................................... 10

2.4.

GIS i finländska läromedel i geografi ......................................................... 12

Tidigare forskning om användning av GIS i skolan ...................................... 16
3.1.

Elevers syn på GIS i skolan ......................................................................... 17

3.2.

Lärares syn på GIS i skolan ......................................................................... 19

Metod ................................................................................................................. 21
4.1.

Precisering av syfte och forskningsfrågor ................................................... 21

4.2.

Designbaserad forskning ............................................................................. 21

4.3.

Datainsamlingsmetoder ............................................................................... 24

4.3.1.

Utarbetande av Google Earth Web-material ....................................... 24

4.3.2.

Enkät som datainsamlingsmetod .......................................................... 26

4.3.3.

Intervju som datainsamlingsmetod ...................................................... 27

4.4.

Val av informanter och undersökningens genomförande ............................ 29

4.4.1.

5.

Kartor ..................................................................................................... 8

Beskrivning av informanter .................................................................. 30

4.5.

Analys av material ....................................................................................... 34

4.6.

Trovärdighet, tillförlitlighet och forskningsetiska aspekter ........................ 35

Resultat .............................................................................................................. 38
5.1.

Elevernas svar på Google Earth Web-uppgifterna ...................................... 38

5.1.1.

Elevernas svar på uppgift nummer 1–3 i Google Earth Web-materialet
38

5.1.2.

Elevernas egna projekt i Google Earth Web........................................ 39

5.2. Elevernas syn på användning av Google Earth Web-material i
undervisningen ....................................................................................................... 42
5.3.

Lärares syn på inkludering av GIS i undervisningen .................................. 47

5.3.1. Lärarnas förförståelse av och tidigare användning av GIS i
geografiundervisningen ...................................................................................... 48

5.3.2.

Lärarnas syn på Google Earth Web-materialet ................................... 49

5.3.3. Lärarnas syn på GIS i undervisningen i med Google Earth Webmaterialet och intervjun som bakgrund .............................................................. 50
5.4.
6.

Sammanfattning av resultaten ..................................................................... 51

Diskussion .......................................................................................................... 53
6.1.

Resultatdiskussion ....................................................................................... 53

6.2.

Metoddiskussion .......................................................................................... 56

6.3.

Implikationer och förslag till fortsatt forskning .......................................... 57

Litteratur .................................................................................................................. 59
Bilagor
Bilaga 1. Brev till geografilärare
Bilaga 2. Ansökan om forskningstillstånd till berörda kommuner
Bilaga 3. Enkät för vårdnadshavare med information och godkännande av
användning av barnens svar för forskningssyfte
Bilaga 4. Uppgifter och enkät för elever
Bilaga 5. Intervjuguide för intervju med lärare
Bilaga 6. Instruktionerna till Google Earth Web uppgifterna

Tabeller
Tabell 1. Läromedelsanalys. ...................................................................................... 13
Tabell 2 Elevernas resultat på uppgift nummer 2, mät arean och omkretsen på ön
Bornholm (n=82)........................................................................................................ 39
Tabell 3. Elevernas svar på frågan ifall de skulle vilja jobba med Google Earth Web
eller liknande program i framtiden samt motiveringen till deras svar. ...................... 47

Figurer
Figur 1 Elevernas självrapporterade nedlagda tid på Google Earth Web uppgifterna.
.................................................................................................................................... 31
Figur 2. Användning av digitala verktyg och appar i skolan..................................... 31
Figur 3. Digitala verktyg och appar som används i skolorna. ................................... 32
Figur 4. Sammanhang där elever använt Google Earth eller Google Earth Web. ..... 33
Figur 5. Elevernas självrapporterade resultat i uppgifterna 4–7 i Google Earth Webmaterialet. ................................................................................................................... 40
Figur 6. Elevernas resultat. ........................................................................................ 41
Figur 7. Poängfördelningen från de olika delarna i Google Earth Web-uppgifterna. 42
Figur 8. Elevernas favoritaspekt av uppgifterna. ....................................................... 43
Figur 9. Nackdelarna med uppgifterna enligt eleverna. ............................................ 44
Figur 10. Områden inom vilka tekniska problem uppstod i samband med utförandet
av uppgifterna i Google Earth Web. .......................................................................... 45
Figur 11. Elevernas favorituppgift i Google Earth Web-materialet. ......................... 46
Figur 12. Utvecklingsförslag av eleverna. ................................................................. 46

1. Inledning
Temat för denna avhandling är användningen av geografiska informationssystem,
GIS, i geografiundervisningen. Avhandlingen kommer behandla teori kring temat och
presentera en undersökning av ett undervisningsmaterial i vilket GIS inkluderas.

1.1. Bakgrund och syfte
Under de senaste 20 åren har användningen av digitala kartor och GIS1 ökat markant
(Konĕcný & Stanĕk, 2010). Detta i takt med att fler och fler människor fått tillgång till
datorer och internet samt att kartografin utvecklats. Antalet kartor som dagligen delas
på internet överskred under 2000-talet antalet tryckta kartor per dag (Ooms, De
Maeyer, Dupont, Van der Veken, Van de Weghe & Verplaetse, 2016). Denna
förändring visar på att människor är intresserade av kartor i andra format än tryckta
papperskartor. Google Maps och OpenStreetMap är exempel på karttjänster som
fungerar som GIS-program. I dessa karttjänster kan både privatpersoner och företag
sätta in information i form av text eller bild knutet till en viss punkt på kartan (Ooms
et al., 2016; Chen, Vo, Wang & Wang, 2018). Således samlas mycket information på
samma ställe lättåtkomligt för många människor.
De mest använda sociala medierna bland unga i åldern 11–17 är WhatsApp, Youtube,
Instagram och Snapchat (Kallio & Lavikainen, 2017). Samtliga av dessa inkluderar
användning av platsigenkänning med hjälp av satelliter. Särskilt i Snapchat och
Instagram sänds eller publiceras bilder i anslutning till en geografisk plats. På detta
sätt går det exempelvis i Instagram att hitta bilder tagna från en viss plats genom att
söka på platsen (Rzeszewski, 2018). Via Snapchat kan man även se en karta över sin
egen region eller hela världen för att se var människor befinner sig (Snapchat, u.å.).
Det innebär att barn och unga dagligen använder sig av program och appar som

GIS står för geografiskt informationssystem. Det är program eller databaser i vilka man kan lagra,
bearbeta och analysera geografiska data som knutits till en viss koordinat. Informationen är dels sådant
man kan se på en traditionell papperskarta, dels sådant som inte förekommer där, t.ex. ett videoklipp.
Genom att använda olika information i olika lager i ett GIS-program kan man presentera den
information som man behöver i en viss situation. (Nationalencyklopedin, u.å.)
1

1

utnyttjar GIS baserade verktyg. Barn och unga kommer även i kontakt med och
använder sig av digitala kartor i olika videospel och online spel (Carter, Moore,
Mavoa, Horst & Gaspard, 2020; Väliaho, 2014).
I Grunderna för läroplanen för den grundläggande utbildningen 2014 (hädanefter
Glgu 2014) framkommer sju övergripande kompetenser som ska genomsyra hela
undervisningen

(Utbildningsstyrelsen,

2014).

En

av

kompetenserna,

vardagskompetens, handlar om att eleverna ska lära sig använda teknik på ett
ansvarsfullt sätt. Vidare kan man mera ingående läsa om enbart digital teknologi i
beskrivningen av digital kompetens. Här poängteras bland annat att eleverna ska lära
sig

söka

information

och

producera

eget

material.

Inom

ramen

för

geografiundervisningen i grundskolans årskurs 7–9 nämns det i Glgu 2014 att
informations- och kommunikationsteknik ska finnas med som en del i undervisningen.
I finländska skolor anses det vara viktigt att lära sig använda digitala hjälpmedel. I och
med att det även explicit nämns inom geografiämnet är det relevant att använda sig av
GIS där.
Chang och Kidman (2020) diskuterar vad som behövs inom geografiundervisningen
på 2020-talet. De nämner bland annat att teknologi är något som utvecklas
kontinuerligt och därför behöver elever få ett grepp om vad olika typer av teknologi
handlar om för att bättre kunna tillämpa framtida teknologi de kommer stöta på om
trettio eller femtio år. Chang och Kidman påpekar att tidigare studier visat att elever
lär sig bättre då de har möjlighet att koppla det de lär sig till världen runtomkring dem.
I den finländska läroplanen för grundskolan nämns även att det är viktigt att elever får
möjlighet att vara aktiva deltagare i undervisningen och att undervisningen skall kunna
kopplas till elevernas egen vardag (Utbildningsstyrelsen, 2014).
GIS lämpar sig väl för ämnesövergripande undervisning. En orsak till detta är att GIS
i sig är något som inte enbart används av geografer, utan även andra yrkesgrupper har
stor nytta av det (Getis, Bjelland & Getis, 2018). GIS är alltså något aktuellt och därför
något som en geografilärare bör vara förtrogen med (Bednarz, 2016).
Ämnesövergripande undervisning är något som kommer fram som en viktig sak inom
grundläggande utbildning (Utbildningsstyrelsen, 2014). Geografilärare kan använda
sig av undersökande arbetssätt för att undervisa i fenomen som påverkar jorden,
2

skriver Bednarz (2016). Undersökande arbetssätt framkommer även i Glgu 2014
(Utbildningsstyrelsen, 2014) som en metod som skall användas i undervisningen.
Favier och van der Schee (2012) konstaterar att GIS lämpar sig utmärkt för
undersökande arbetssätt. Det ger bland annat möjlighet att få tillgång till data som
sedan kan användas direkt i en studie av ett visst område. Här kan denna avhandling
vara till hjälp genom att ge och utvärdera material för undervisning med GIS.
I min kandidatavhandling (Slotte, 2019) undersöktes hur GIS och digitala kartor
används i geografiundervisningen. I resultatet framkom att många lärare saknade
material att använda när de skulle inkludera GIS i undervisningen. Tidigare forskning
antyder även att det finns ett behov att fortsatt forskning inom området (Favier & van
der Schee, 2012; Lay, Chi, Hsieh & Chen, 2013; Roulston, 2013). Därmed kan denna
avhandling bidra till att täcka en del av forskningsluckan. Riihelä och Mäki (2015)
samt Rød, Larsen och Nilsen (2010) framhöll speciellt att det finns ett behov av
material för lärare som går att använda i undervisningen, utan att behöva sätta ner
timtal på att lära sig ett nytt program. Därför har jag i min magistersavhandling valt att
utveckla ett kort material för en geografilektion där GIS används. Syftet med
avhandlingen är att undersöka vilken syn elever och lärare i grundskolans årskurs 7–
9 har på användningen av GIS i undervisningen samt vilka fördelar och nackdelar som
framkommer i testningen av ett undervisningsmaterial som inkluderar GIS

1.2. Avhandlingens disposition
Avhandlingen är indelad i sex olika kapitel, varav samtliga har underkapitel. Följande
kapitel

behandlar

teori

inom

geografiundervisning.

Fokus

ligger

på

geografiundervisning i vilken geografiska informationssystem inkluderas. GISapplikationer som kan användas i skolan presenteras för att ge en bild av vilka program
som finns att tillgå och som även påverkat valet av program i denna avhandlings
undersökning. Tidigare forskning inom området presenteras i det tredje kapitlet. Här
presenteras bland annat resultat från studier där elevers och lärares åsikter om
inkluderingen av GIS har undersökts. I fjärde kapitlet motiveras valet av
forskningsmetod och metoden presenteras närmare. Hur Google Earth Web-materialet
utarbetats redogörs för så att läsaren får en tydligare bild av resonemangen och
motiveringen till valen i materialet. Undersökningens genomförande, val av
3

informanter, analys av material och forskningsetiska aspekter redogörs även för i det
fjärde kapitlet för att läsaren skall få en djupare förståelse för hur studien utförts. I det
femte kapitlet behandlas resultatet. Detta presenteras enligt forskningsfrågorna i tre
underkapitel, varav det första behandlar svaren eleverna gett på Google Earth Webuppgifterna, det andra elevernas syn på materialet och uppgifterna och det tredje
underkapitlet behandlar lärarnas syn på materialet. Tabeller och figurer används för att
illustrera och tydliggöra resultatet. Teorin som presenteras i kapitel två och tre
diskuteras med avhandlingens resultat i det sjätte kapitlet. I det avslutande kapitlet
framgår även diskussion kring valet av metod samt implikationer och förslag till
fortsatt forskning.

4

2. Geografi som vetenskap och läroämne
I teoridelen presenteras geografi som undervisningsämne. Från Glgu 2014 kommer
de områden som är relevanta för geografiundervisningen i grundskolans årskurser 7–
9 tas upp, speciellt de delar som behandlar geomedier. Läromedel i geografi kommer
även att undersökas och en kort jämförelse mellan olika läromedelsserier kommer att
presenteras. Tidigare forskning som behandlar GIS i geografiundervisningen tas upp
och redogörs för enligt relevans för avhandlingens tema. Slutligen kommer även olika
GIS-program att kort presenteras och jämföras för att se hur de lämpar sig för
undervisningsbruk.

2.1. Geografins utveckling som vetenskap och läroämne
Människor har varit intresserade av geografiska fenomen redan långt tillbaka i tiden.
Geografiska intressen har funnits redan under antiken i Grekland. Ordet kommer även
från denna tidsperiod och betyder att skriva om jorden. Geografi blev en separat
vetenskapsgren vid universiteten i världen under slutet av 1800-talet. Efter detta har
flera delar av geografin utvecklats. Två huvudgrenar är natur- och kulturgeografi.
Naturgeografin undersöker naturen och dess fenomen. Här vill man veta varför
landmassor finns där de finns och varför de ser ut som de gör. Man undersöker även
hur atmosfären och klimatet påverkar olika delar av jordklotet och olika typer
av landformer. Kulturgeografin vill å sin sida veta hur människor påverkar varandra
samt hur de påverkar och påverkas av naturen. I dessa två grenar finns det forskare
inom geografi vill komma åt, nämligen rumsliga fördelningen av landskap och
människor i inbördes relation, och i relation till varandra. (Getis et al., 2018.)
En del forskare inom geografi menar att disciplinen idag är mindre uppdelad i naturoch kulturgeografi än tidigare och snarare ett ännu bredare fält med många olika
delområden som ofta interagerar med varandra. Den teknologiska utvecklingen de
senaste tiotals åren har gjort att geografer har tillgång till teknik som
möjliggör noggrannare datering av jordens landformer än tidigare. Dessutom har
utvecklingen av geografiska informationssystem gjort att det går att visualisera och
analysera en större mängd data på en och samma gång samt att presentera det på flera
5

olika sätt. Exempel på teman som undersöks inom geografi är hur en viss mänsklig
aktivitet relaterar till tid och rum, hur människor påverkas av naturkatastrofer i olika
områden och varför eller hur landformen i ett visst område ser ut och vad som påverkar
och påverkat det. (Clifford, Cope, Gillespie, French & Valentine, 2016.)
Största delen av den tid som geografi i någon form har undervisats i Finland har det
varit i samband med andra ämnen, speciellt matematiken. Det kom in vid universiteten
på 1500-talet och hundra år senare bestämde drottning Kristina att geografi inte enbart
skulle undervisas genom böcker, räkning och kartor (Tiitta, 2015). Som enskilt
undervisningsämne har geografin etablerats först i början av 1900-talet. Detta
sammanföll med att det kom en professor i geografi till naturvetenskapliga fakulteten
vid dåvarande Alexandersuniversitet (vilket numera bytt namn till Helsingfors
universitet). Under stora delar av det århundradet var geografin även starkt
sammankopplad med biologin, framförallt i det som idag är grundskolans årskurs 1–
6. Geografiundervisningen på denna skolnivå under första delen av 1900-talet
kännetecknas även av en utveckling av nationalidentitet. Läsaren kan notera det redan
i Zacharias Topelius verk Naturens bok och Boken om vårt land (Topelius, Nylund,
Andersson, Knif & Forssell, 2017) som användes som läromedel under slutet av 1800talet. Från början av Boken om vårt land används ord som fosterland och hem och
Finland beskrivs i mycket positiva ordalag med naturen som en självklar, vacker del.
(Kaivola & Rikkinen, 2008.)
Tani (2014) beskriver på vilket sätt geografin funnits med i läroplanen från 1970 fram
till 2004. I artikeln framkommer att läroplanen till viss del reflekterar samhället. De
förändringar som framkommer i läroplanen reflekterar förändringarna i det övriga
samhället. Fokus ligger på närmiljöns betydelse i läroplanen från år 1970. Här vill man
att eleverna skall gå från att lära sig om det som är nära till att gradvis gå längre och
längre bort och lära sig om större geografiska områden. Under de dryga 30 år som Tani
undersökt har geografi funnits med som ett enskilt ämne i grundskolans äldre
årskurser. I de yngre årskurserna har det däremot varierat och även benämningarna på
ämneskombinationerna har varit olika. I de två senaste läroplanerna har geografiska
informationssystem

och

IKT

inkluderats

i

(Utbildningsstyrelsen, 2004; Utbildningsstyrelsen, 2014).

6

geografiämnets

innehåll

I Glgu 2014 framkommer att elever i årskurs 7–9 skall lära sig om ”jordklotet och dess
områden,

naturen,

mänsklig

verksamhet

och

olika

kulturer”

i

geografi

(Utbildningsstyrelsen, 2014). Detta genom att använda sig av mångsidiga och
undersökande arbetssätt samt IKT. Både Finland och områden utanför landets gränser
skall framkomma i undervisningen. Efter grundskolan förutsätts ungdomarna bland
annat kunna använda kartor och andra geomedier samt ha en förståelse för centrala
geografiska fenomen och begrepp. Man nämner även att det är viktigt att lärare och
skolan upptäcker ifall elever har svårigheter med spatialt tänkande eftersom det
påverkar möjligheten att nå de uppställda målen för geografiundervisningen.
Geografiundervisningen börjar dock inte i årskurs 7, utan kommer in redan i
grundskolans lägre klasser, fastän det inte är ett enskilt ämne då än utan en del av det
mångvetenskapliga läroämnet omgivningslära. De teman som nämns i läroplanen
(Utbildningsstyrelsen, 2014) som något som skall tas upp i årskurs 1–6 är bland annat
närmiljön och andra områden i landet och övriga världen, hur människor lever på olika
platser och vilka geografiska fenomen som förekommer på olika ställen i världen.
Kartor och andra geomedier nämns som något eleverna skall lära sig använda.
Genomgående för hela grundskolan är att det i läroplanen poängteras att geografin är
ett tvärvetenskapligt ämne som med fördel kan kombineras med andra ämnen.
För de ungdomar som väljer att gå i gymnasiet förväntas kunskaperna i geografi
fördjupas ytterligare. Utbildningsstyrelsen har publicerat en ny läroplan för
gymnasieutbildningen som tas i bruk hösten 2021. Bland de allmänna målen är
likheten stor med den nuvarande läroplanen. Båda tar upp att undervisningen skall utgå
från elevernas närmiljö och att den skall utveckla elevernas geografiska tänkande och
geografiska färdigheter. En skillnad är att den nyare läroplanen har delat in
geografiämnets mål i tre kategorier, vilket inte fanns tidigare. Båda läroplanerna
nämner att eleverna skall lära sig använda geomedier på ett mångsidigt och
ändamålsenligt sätt. Detta framkommer speciellt i den fjärde kursen där geomedia
inkluderas i kursnamnet. (Utbildningsstyrelsen, 2015; Utbildningsstyrelsen, 2019.)

7

2.1.1. Kartor
En karta beskriver jordens former uppifrån sett. Kartografi är läran om hur kartor
tillverkas. Då man gör en karta kombineras vetenskap, konst och teknik för att få fram
en visuell representation av ett större eller mindre område. Grunderna för kartografin
lades i antika Grekland. Européernas så kallade upptäcktsfärder lade från 1600-talet
framåt grunden för det som idag anses vara den moderna kartografin.
Boktryckarkonsten gjorde att man även hade en annan möjlighet att sprida kartor. Det
i kombinationen med renässansen och intresset för andra delar av världen gjorde att
kartografin utvecklades. (Getis et al., 2018.)
Enligt Immanuel Kant (refererad i Mikkelsen & Sætre, 2012) är kartan lika viktig för
en geograf som noterna är viktiga för en musiker. Rumslig variation analyseras av
geografer med hjälp av kartor. Eftersom man med ögat inte kan se hur mycket som
helst av jorden på en gång, används kartan för att visualisera större områden. Jorden
är inte platt utan rund, men ändå är största delen av kartorna människor använder sig
av platta. För att förstå hur utmaningen med att visualisera något som är runt i ett platt
format kan man tänka sig hur det skulle se ut ifall man skalar en mandarin så att skalet
blir en enda bit och sedan försöker platta ut skalet. Det är synnerligen inte enkelt att
klara av, om inte omöjligt. Därför använder man sig av kartprojektioner inom
kartografin. Det innebär att man ”offrar” en av dimensionerna på kartan. Storleks- eller
avståndsförhållanden mellan olika delar av världen, antingen i längd eller breddgrad
kan bli något snedvridet på en karta som omfattar stora områden. En annan utmaning
är att kartografen är tvungen att göra vissa generaliseringar och använda sig av
symboler för att så mycket som möjligt skall få plats på kartan. Ju större område en
karta representerar, desto större är generaliseringarna. En karta kan alltså aldrig vara
helt exakt, men genom att läsaren är medveten om kartans begränsningar kan man ta
dem i beaktande då man analyserar kartan man har framför sig. (Kessler, 2009.)
Det finns flera olika typer av kartor. Olika kartor behövs vid olika situationer. En
orienteringskarta över ett mindre område behövs för att orientera sig och veta vilken
typ av terräng man kommer möta i skog och mark. En stadskarta med gatunamn
behövs då man är på en ny plats och skall hitta från en adress till en annan. (Getis et
al., 2018.) I dagens läge är största delen av kartorna människorna använder digitala.
8

Fördelen med digitala kartor är att de kan uppdateras snabbare än papperskartor och
att de kan distribueras snabbare och enklare med hjälp av internet. Eftersom det är
möjligt att göra tredimensionella kartor digitalt går det att i en del fall minska på
förvrängningarna som kartprojektioner ger upphov till. (Goodchild, 2009.)

2.2. Geografiska informationssystem (GIS)
GIS kommer från engelskans geographical information systems och är därmed en
förkortning av geografiska informationssystem. Fenomenet är förhållandevis nytt och
har tagit fart då internet blev vanligare från och med 1990-talet. GIS används för att
samla, spara, modifiera och analysera geografiska data. Då informationen som skall
användas i ett GIS-program har knutits till en plats med hjälp av koordinater kan man
föra in det i programmet och bearbeta informationen. Man kan ha många olika typer
av geografiska data i ett GIS-program. Tanken är att man skall kunna ta fram den
information man behöver för en viss uppgift och visualisera den på olika sätt,
exempelvis i form av kartor eller tabeller. (Goodchild, 2009.)
Det är inte enbart geografer som kan ha nytta av GIS-program. För att planera ett nytt
bostadsområde behövs information om var människor jobbar, i vilka typer av miljöer
de bor och vilka områden som kan vara tänkbara nya bostadsområden. Genom att
använda sig av olika geografiska data i ett GIS-program och analysera och visualisera
dessa kan planerare få en bättre bild av var det kan tänkas vara vettigt att placera ett
nytt bostadsområde. Vidare behöver även de som planerar vägarna till platsen
information om var anslutande vägar redan finns eller ifall det finns
grundvattenområden åt något håll i närheten. Även biologer, brandmän och
skogsmaskinsförare har nytta av GIS för att kunna kartlägga, planera och utföra sitt
arbete på bästa sätt. (Johansson, 2006.) Därför är det alltså relevant att elever lär sig
jobba med GIS redan i skolan eftersom det är något de kan behöva i arbetslivet. Det
kan även motiveras med Glgu 2014, i vilken arbetslivskompetens och entreprenörskap
nämns som något som skall genomsyra undervisningen i alla ämnen och bland annat
kan

innebära

att

bekanta

sig

med

(Utbildningsstyrelsen, 2014).

9

olika

yrken

och

arbetsuppgifter

Collins (2018) menar att det inte är bättre eller sämre att inkludera eller inte inkludera
digitala kartor i geografiundervisningen. Istället påpekar hon att det handlar om vilken
typ av spatial förmåga man vill att eleverna skall lära sig. Olika färdigheter kräver
olika typer av metoder och därför menar Collins att man bör se papperskartor och
kartor i digital form som komplement och inte som motsatser. Brooks, Butt och
Fargher (2017) nämner att inkludering av GIS-verktyg kan vara ett sätt att utveckla
elevernas spatiala tänkande. Däremot framför de att den kritik som riktats mot
inkludering av GIS i klassrummet till stor del har handlat om oro. En oro för att
kulturgeografiska fenomen är för komplexa för att kunna granskas med GIS-program
samt att programmen grundar sig på s.k. västerländskt tänkande. Å andra sidan har det
visat sig att en framgångsrik inkludering av GIS i undervisningen hjälper eleverna att
utveckla förmågan att visualisera geografiska fenomen och få en djupare förståelse av
fenomen de sedan tidigare haft ett visst grepp om.

2.3. GIS-applikationer i skolbruk
De GIS-applikationer som beskrivs i detta delkapitel är begränsade till sådana som är
tillgängliga i Finland. Det innebär även att kartan bör innefatta Finland. PaikkaOppi,
ArcGIS, Google Earth och Google Maps användning i undervisningen redogörs för
nedan.
PaikkaOppi är ett finländskt GIS-program explicit utvecklat för skolbruk. Programmet
är tvådelat, med både en arbetsbok innehållande uppgifter där elevernas egna kartor
kan sparas och själva kartproduceringen där eleverna kan se, skapa och analysera
kartor. Genom samarbete med bland andra finska Lantmäteriverket och Finlands
miljöcentral har man fått relevanta data till programmet. PaikkaOppi är tillgängligt via
internet och gratis att använda för skolor. Programmet är interaktivt och ger lärare
möjlighet att skapa kurser som eleverna kan registrera sig i för att sedan kunna göra
uppgifter som läraren kan se. PaikkaOppi ger lärarna möjlighet att få tillgång till
färdigt lektionsmaterial som inte enbart behandlar teman inom geografi, utan även
andra ämnen och uppmuntrar därmed till ämnesintegrering. (PaikkaOppi, u.å.; Riihelä
& Mäki, 2015.)

10

Google Earth och Google Maps görs båda av Google och kan därmed även interagera
med varandra och fungerar på ett liknande sätt. En distinkt skillnad mellan
programmen är att Google Earth är ett mer avancerat program än Google Maps. Båda
programmen är gratis för användare vilket ökar tillgängligheten avsevärt (Demirci
et.al., 2013; Pattersson, 2007). Det finns två versioner av Google Earth, en Pro-version
och en Web-version. Google Earth Pro är ett tyngre program som behöver laddas ner
på en dator, medan Google Earth Web är web-baserat och kan användas online
(Google, u.å.a).
Som en del av Google Maps finns även Google My Maps. Här kan användaren göra
egna kartor genom att använda sig av kartlagren från Google och sätta till text, foton
eller videoklipp. På samma sätt som i Google Earth finns det möjlighet att också göra
mätningar och rutter, medan Earth även ger möjligheten att skapa virtuella resor i
programmet. (Google, u.å.a.; Google, u.å.b.)
Enligt Pattersson (2007) är fördelen med Google Earth att det är lättare att lära sig än
ett traditionellt stationärt GIS-program. Eleverna är inte heller bundna av att jobba på
skolans datorer för att få tillgång till programmet, utan det går att ladda ner på de flesta
datorer eller mobiltelefoner. Samma sak gäller även för Google Maps. I jämförelse har
ArcGIS större möjligheter än Google programmen att göra mer komplicerade och
krävande analyser och databearbetningar (Wu, Li, Liu, Cheng & Zhu, 2018).
Programmet har många olika funktioner och används även av professionella geografer
och andra yrkesområden som behöver GIS program i sitt arbete (ArcGIS, u.å.). Tyvärr
kräver ibruktagandet av programmet såväl tidsmässiga som ekonomiska och tekniska
resurser av skolan, vilket begränsar möjligheten att använda det i skolor, konstaterar
Wu et. al. (2018).
Ett digitalt material eller program som tas i undervisningen behöver vara pedagogiskt
genomtänkt och användarvänligt (Mikkilä-Erdmann, 2017). Henry och Semple (2012)
konstaterar att då det gäller GIS applikationer ska dessa inte vara avskräckande för
vare sig läraren eller eleverna. Enligt deras litteraturstudie ökar det chansen av ett GISprograms användning ifall läraren kan lära sig det på max en till två timmar, om de har
tillgång till teknisk support och om all data som programmet behöver redan finns med
från början. Baker (2005) skriver att det är skillnad mellan att undervisa om GIS och
11

att undervisa med det. På denna fråga har Henry och Semple (2012) noterat att syftet
med en lektion som inkluderar användning av geografiska informationssystem inte
borde vara att lära sig själva programmet, utan snarare att eleverna lär sig det
geografiska (eller naturvetenskapliga) fenomen man studerar för tillfället.

2.4. GIS i finländska läromedel i geografi
I detta underkapitel presenteras några finländska läromedel i geografi med fokus på
geomedier. De läromedel som står i fokus är läromedel tänkta för grundskolans årskurs
7–9. Orsaken till detta val är att undersökningen gjorts inom denna skolnivå.
I den nuvarande läroplanen för grundläggande utbildningen i Finland bildar geografi
tillsammans med biologi, kemi, fysik och hälsokunskap läroämnet omgivningslära för
elever i årskurs 1–6. Där framkommer att eleverna i denna åldersgrupp skall lära sig
använda kartor och geomedier på olika sätt. (Utbildningsstyrelsen, 2014.) Att alla
dessa ämnesområden skall rymmas med i ett ämne kan förklara varför det likväl inte
finns så mycket utrymme för uppgifter med kartor och andra geomedier i de läromedel
som är skrivna för att passa ihop med den rådande läroplanen. Det finns det ett par
uppgifter i läromedelsserierna Expedition (Arjanne, Heinonen & Jortikka, 2016–2017)
och Omvärlden (Maskonen, Palenius, Palmqvist, Paso, Salmi & Seppänen, 2016–
2017) som behandlar eller görs med geomedier. I Expedition böckerna för årskurs 5
och 6 finns enstaka uppgifter där eleverna uppmanas använda Google Earth och GPS
tas upp i ett av kapitlen. Terrängdatabasen tas upp i Omvärlden 5 vilket det inte görs i
Expedition serien, men i övrigt liknar läromedelsserierna varandra mycket.
För elever i grundskolans högre årskurser finns serierna Land (Fabritius, Jortikka,
Mäkinen & Nikkanen, 2016–2018) och Geoiden (Cantell, Jutila, Keskitalo, Moilanen,
Petrelius & Viipuri, 2017–2019) skrivna utgående från Glgu 2014. Elever i årskurs 7–
9 läser geografi som ett enskilt ämne och därför har även dessa böcker möjlighet att, i
enlighet med läroplanen, ta upp flera områden inom geografi. GIS förklaras däremot
inte direkt utan kommer in genom vidare begrepp som geomedier, vilket även är
begreppet som används i Glgu 2014 (Utbildningsstyrelsen, 2014). I Geoiden böckerna
koncentrerar man sig också enbart på begreppet geomedier. Bland de sex böckerna

12

som utgör de båda läromedelsserierna förklaras kartor och geomedier i fem mera
ingående, vilket även framgår i Tabell 1.
Tabell 1. Läromedelsanalys.
Läromedelsserie
(utgivningsår)

Förlag

Land – Livets planet
(2016)

Otava

GIS
relaterade
uppgifter
(antal sidor)
9

Land – Världen vårt
hem (2017)

Otava

7

Land – Finland i
världen (2018)

Otava

15

Geoiden –
Förutsättning för liv
(2018)

Schildts och
Söderströms

5

Geoiden – Landskap
och livsmiljöer i
förändring (2019)

Schildts och
Söderströms

8

Geoiden Människan och
kulturer (2019)

Schildts och
Söderströms

6

Annat GIS
relaterat
innehåll
Förklaring av
geomedia och
kartor i början av
boken, senare
även förklaring
av GPS.
Förklaring av
geomedia och
kartor i slutet av
boken.
Förklaring av
kartor geomedia i
början av boken.
Digitala kartor
och karttjänster
på nätet nämns
specifikt.
Beskrivning av
geodata även i
slutet av boken.
Förklaring av
geomedia och
kartor i början av
boken, GIS
nämns kort. 6 st.
Geomediauppslag, varav 2
med GIS
innehåll.
Förklaring av
geomedia och om
hur kartor
tillverkas i början
av boken. 3 st.
flersidiga
Geomediauppslag, varav 2
med GIS
innehåll.
3 st. flersidiga
Geomediauppslag, varav en
med GIS
innehåll.

Kartuppgifter
med analoga
kartor (antal
sidor)
Ingen data

Ingen data

Ingen data

Textboken: 6 sidor.
Aktivitetsboken: 19
sidor.

Textboken: 8 sidor.
Aktivitetsboken: 34
sidor.

Textboken: 6 sidor.
Hade inte tillgång
till aktivitetsboken.

I Tabell 1 finns en kolumn med antalet sidor som inkluderar uppgifter som anknyter
till GIS. Uppgifter där eleverna uppmanas använda någon form av kartapplikation som
13

bygger på GIS i någon del av uppgiften har räknats med i tabellen. I Geoiden-serien
förekommer det inte lika många uppgifter med digitala karttjänster eller GIS
applikationer som det gör i Land-serien. Kartuppgifterna i Geoiden-böckerna är
fokuserade på analoga kartor och analys av dessa, speciellt i de två aktivitetsböckerna
till två av böckerna. Google Earth, Google Maps och PaikkaOppi är applikationer som
eleverna uppmanas använda i flera olika uppgifter i Land-serien. Tyvärr finns det
ingen data för antalet sidor inkluderande kartuppgifter med analoga kartor för Landserien eftersom denna kolumn kom till i ett senare skede då jag inte längre hade
möjlighet att få tag på böckerna igen. I läromedlen finns en kombination av att lära sig
om geografiska informationssystem och att lära sig med dem. Dock lutar det mera mot
att lära sig med GIS, något som Baker (2005) uppmuntrar eftersom fokus då blir på
geografiska kunskaper istället för att lära sig ett visst nytt program.
På gymnasienivå behandlar Zenit-serien (Brander, Hiekka, Paarlahti, Ruth & Ruth,
2016–2018) geografiska informationssystem på liknande sätt som i Land-serien.
Undantaget är Zenit: Geomedia som, i enlighet med titelns antydande, mera ingående
behandlar geomedia och ger studerande möjlighet att göra uppgifter i anknytning till
det.
Läromedel finns numera både i analog och digital form. Bland de ovan nämnda
läromedlen finns Expedition, Land och Zenit att fås även i digital form. Omvärlden
har ett digitalt paket för läraren och Geoiden har digitalt material på kommande till
hösten 2020 (J. Brander, personlig kommunikation, 2 april 2020). Möjligheter med
digitala läromedel är bland annat att de kan ge interaktiva läsupplevelser för eleverna.
En annan möjlighet är att eleverna kan differentiera direkt genom läromedlet. Dock
finns även risken att eleverna vid valmöjligheter tar den lätta vägen och därmed inte
lär sig lika mycket som de kunde göra. Mikkilä-Erdmann (2017) använder
naturvetenskapliga ämnen och fenomen som ett exempel då ett område där digitala
läromedel kunde tillföra något. Hon menar att eftersom detta område innehåller en hel
del komplexa koncept som inte nödvändigtvis alltid relateras korrekt till i vardagen,
kunde digitala läromedel ge möjligheten att i texten inkludera bilder och filmklipp som
går att se då man vill förbättra sin förståelse för ett fenomen. Här kunde alltså GIS få
en naturlig väg in i klassrummet ifall det inkluderades i digitala läromedel.
Lärarhandledningen behöver uppdatera och förstärka lärarens ämneskunskap och
14

ämnesdidaktiska kunskap. I bästa fall får läraren möjlighet att reflektera över
pedagogiken i ämnet. (Mikkilä-Erdmann, 2017.)

15

3. Tidigare forskning om användning av GIS i
skolan
Detta kapitel presenterar tidigare forskning om användningen av geografiska
informationssystem i skolor och i undervisning. Tre olika projekt där man inkluderat
ett GIS-baserat program i undervisningen från olika delar av världen presenteras kort.
Lärarnas och elevernas syn på inkluderingen av geografiska informationssystem i
undervisningen presenteras i varsitt underkapitel.
Eleverna som möter dagens skola är sedan barnsben vana vid att ha digital teknologi
runt omkring sig och med i vardagen. Internet har möjliggjort utvecklingen av sociala
medier och mjukvara som kan användas för interaktiva syften. Denna typ av mjukvara
är något som många elever och lärare är förtrogna med. Många av dessa typer av
program är tillgängliga gratis. Valtonen, Kontkanen, Dillion, Kukkonen och Väisänen
(2014) resonerar att detta innebär en möjlighet, eller rentav ett måste, för skolorna att
ta in i undervisningen. Det kräver att lärare följer med vilka program och medier som
används för tillfället och har någon grad av beredskap att förstå dem. I deras studie
framgick det dock att lärare sällan använder sig av sociala mjukvaruprogram i
undervisningen.
Curtis (2019) bekymrar sig över att geografilärare oftare tenderar att undervisa om vad
GIS är och kanske hur det fungerar, istället för att undervisa genom GIS och låta
eleverna använda olika typer av geomedier för att lära sig nya koncept inom
geografiämnet. Valtonen m.fl. (2014) kommer fram till ett resultat som stöder denna
oro då deras undersökning visar att lärare oftast använder olika typer av social
mjukvara för demonstration. Fastän studien var gjord på alla möjliga program,
framkom att efter YouTube var Google Maps eller Google Earth det mest använda
programmet. Dock var dessa lätta GIS-program ändå inte använda i en stor
utsträckning bland de undersökta finländska lärarna. I båda studierna framkommer det
att det är viktigt att lärare har pedagogiska kunskaper i inkludering av teknologi i
undervisningen för att de skall använda sig av GIS på ett ändamålsenligt sätt.

16

År 2008 startades ett finländskt projekt vid namn PaikkaOppi. Målsättningen var att
erbjuda skolor en GIS-plattform på nätet som skulle stödja undervisningen. Lärare
intervjuades om hur de hade upplevt att använda PaikkaOppi som verktyg i
undervisningen. Bland svaren framkom en viss spridning i huruvida lärarna ansåg att
programmet var lätt eller svårt för eleverna att använda. Däremot var lärarna i stora
drag överens om att det var mycket positivt att det fanns ett online GIS verktyg som
var utvecklat specifikt för skolbruk. (Riihelä & Mäki, 2015.)
Liknande projekt av liknande karaktär som PaikkaOppi har även förkommit på andra
håll i världen. Wu, Li, Liu, Cheng och Zhu (2018) beskriver hur man tagit in ArcGIS
i kinesiska gymnasieklassrum. De konstaterar att en klar fördel med ett online verktyg
som ArcGIS är att det ger möjligheten till en mer flexibel och levande undervisning.
Förutom att eleverna lär sig om GIS, geomedier och kartor i sig gör de det på ett mer
interaktivt och konkret sätt än de kanske skulle gjort ifall de enbart läst om hur man
skall gå tillväga för att tillverka, bearbeta och analysera geodata.
H2OMapper är ett webbaserat GIS-program som utvecklats i USA av Henry och
Semple (2012) i samråd med elever och lärare i grundskolan. Bland orsakerna till valet
av ett webbaserat program nämner forskarna det faktum att dessa ofta är billigare och
mer tillgängliga för skolor än skrivbordsbaserade program. Slutsatsen för projektet var
att programmet fungerade väl eftersom det hade en enkel utformning och
färdigbearbetade GIS-data som direkt kunde kopplas ihop med varandra för att
analyseras. Som även lärarna i Riihelä och Mäkis (2015) undersökning konstaterar,
menar Henry och Semple att det är viktigt att GIS-programmet lämpar sig för skolbruk
och inte är riktat till proffs med exempelvis ett komplicerat användargränssnitt. De går
även vidare och säger att lärarna som använder GIS-programmen bör ha möjlighet att
kontakta programleverantörerna och påverka utformningen så att programmen
motsvarar skolans behov.

3.1. Elevers syn på GIS i skolan
Beroende på ålder har elever olika intresseområden inom geografi. Yngre elever
tenderar att intressera sig mer för naturgeografiska fenomen, medan äldre elever
tenderar att vara mer intresserade av kulturgeografi. Enligt en studie av Kidman (2018)
17

var majoriteten av eleverna i grundskoleålder i Australien intresserade av praktiska
geografiska

kunskaper

och

tyckte

om

utomhuspedagogiska

metoder

i

geografiundervisningen. Liknande attityder noterades även i andra länder enligt
Kidman. I hennes undersökning framkom att elever intresserar sig mest av geografiska
färdigheter, bland dessa färdigheter i att använda sig av GIS och digitala kartor. Det
som däremot är nämnvärt är att det i Kidmans studie framkom att geografilärarna inte
ansåg dessa faktorer vara lika viktiga som eleverna ansåg dem vara. Lärarna tyckte
istället att kunskaper inom kulturgeografi var viktigt, framförallt sådant som relaterar
till sociala förhållanden, vilket eleverna inte klassade som lika viktigt.
Då elever fått testa på och kommentera undervisning med geografiska
informationssystem har det framkommit att de efter avslutad uppgift varit nöjda med
upplägget, rapporterar Egiebor och Foster (2019). Eleverna upplevde att en stor fördel
med GIS var att det gjorde dem mer engagerade än vanliga arbetsblad och läsning i
vanliga läro- och faktaböcker. Att lära sig programmet upplevde eleverna som
utmanande i början, men majoriteten rapporterade även att de senare upplevde att de
blivit bättre på att läsa och tolka geografisk information. Eleverna i Egiebor och
Fosters undersökning berättade även att de fann lektionerna med GIS motiverande,
eftersom dessa lektioner inkluderade elevernas egna intresseområden. Detta går alltså
i linje med de fynd som framkom i Kidmans (2018) studie där eleverna svarade att de
gärna lär sig om sådant som de är intresserade av. Dessutom påpekas det i Glgu 2014
att undervisningen skall utgå från elevernas intressen och att de skall få vara delaktiga
i planeringen (Utbildningsstyrelsen, 2014). Även vikten av undersökande arbetssätt
tas upp i Glgu 2014 (Utbildningsstyrelsen, 2014), vilket skulle falla inom ramen för
de rapporterade intresseområdena hos eleverna i Egiebor och Fosters (2019) samt
Kidmans (2018) studier.
Liknande resultat som framkommit hos Egiebor och Foster (2019) återfinns även i
Demirci, Karaburun och Kilars (2013) studie. Det använda GIS-programmet är olika i
de två studierna, men bland en del av eleverna framkom i båda fallen att de upplevde
utmaningar med att lära sig hantera programmet i början, men att det gick lättare och
de lärde sig nya saker mot slutet. Majoriteten av eleverna som deltog i studien av
Demirci m.fl. (2013) svarade att de tyckte om att använda geografiska
informationssystem, att det hjälpte dem förstå geografiska fenomen bättre och att de
18

anser att GIS program borde användas mer i geografiundervisningen. Motsvarande
resultat framkom även hos Favier och van der Schee (2012) samt Galbin (2015). De
kom fram till att eleverna i deras studie uppskattade att det var ett nytt sätt att lära sig
och att de fick göra egna kartor med hjälp av GIS-applikationen. Eleverna ansåg även
att det fanns nytta med inkludering av geografiska informationssystem. Däremot
upplevde eleverna i Favier och van der Schees studie det som en negativ sak att de inte
fick påverka uppgiften tillräckligt mycket själva och att arbetsbördan var för hög.

3.2. Lärares syn på GIS i skolan
Höhnle, Schubert och Uphues (2013) rapporterar om att tyska lärare upplever
kunskapsbrist som det främsta hindret för att inkludera GIS i undervisningen. Då de
inte känner till konceptet från tidigare upplever lärarna att det tar för mycket tid att
sätta sig in i hur ett program fungerar för att de skall kunna det så bra att de skall kunna
undervisa i och om det. De lärare som hade personlig erfarenhet av användning av
GIS-program och ett personligt intresse för det upplevde inte lika stora hinder som de
som inte använde sig av GIS program privat. Liknande undersökningar gjorda bland
lärare på Nordirland och i Norge visade dock att attityden till användning av GIS i
skolan var positiv (Roulston, 2013; Rød, Larsen & Nilsen, 2010). I båda sistnämnda
fallen framkom även att tekniken för att inkludera GIS i undervisningen fanns
tillgänglig i skolorna. I likhet med de tyska lärarna använde även de nordirländska och
norska lärarna sig sparsamt av GIS i undervisningen i praktiken fastän flera av dem
hade intresse för det. Forskarna i alla tre undersökningar konstaterade att lärare är i
behov av mer färdigt material där GIS inkluderas i en lektion (Höhnle et al., 2013;
Roulston, 2013; Rød et al., 2010). Även Riihelä och Mäki (2015) påpekar att det är
viktigt att lärare har tillgång till relevant och användbart material för att de skall ta in
GIS i sin undervisning.
Lärares användning av GIS i skolan påverkas av huruvida lärarna upplever att de har
nytta av det. Utgående från en studie i Taiwan påverkade den upplevda nyttan av
användningen av GIS mer än eventuella upplevda utmaningar med att inkludera
teknologin i klassrummet (Lay, Chi, Hsieh & Chen, 2013). Forskarna konstaterar att
det tyder på att det är viktigt att fortbildning som handlar om inkludering av GIS i
geografiundervisningen skulle visa på nyttan av inkluderingen och inte enbart berätta
19

vad GIS är. Här nämner de även att det är viktigt att lärare får redskap för att
implementera det de lärt sig om GIS i sin egen undervisning. Detta går således in på
det som även Höhnle et al. (2013), Riihelä och Mäki (2015), Roulston (2013) samt
Rød et al. (2010) tar upp då de påpekar att lärare behöver material för att känna sig
mer säkra i hur de kan använda GIS i undervisningen.

20

4. Metod
I detta kapitel preciseras forskningsfrågorna utgående från syftet och teorikapitlen.
Designbaserad

forskning

som

forskningsansats

presenteras.

Datainsamlingsmetoderna som används i denna avhandling, valet av informanter och
utformningen av Google Earth Web-materialet redogörs för. Analysen av data och
forskningsetiska aspekter presenteras.

4.1. Precisering av syfte och forskningsfrågor
Syftet med avhandlingen är att undersöka vilken syn elever och lärare i grundskolans
årskurser 7–9 har på användningen av GIS i undervisningen samt vilka fördelar och
nackdelar som framkommer i testningen av ett undervisningsmaterial som inkluderar
GIS. Utgående från detta har tre forskningsfrågor formulerats.
1. Vilka positiva och negativa aspekter framkommer i testningen av GISmaterialet?
2. Vilken syn har eleverna på användningen av GIS i undervisningen?
3. Vilken syn har lärarna på användningen av GIS i undervisningen?
Forskningsfrågorna utgår från syftet och är baserade på bakgrunden som finns i kapitel
1. För att kunna förtydliga syftet med forskningsfrågor behöver forskaren bekanta sig
med litteratur och tidigare forskning inom det område man ämnar undersöka (Fejes &
Tornberg, 2019). Den teorigenomgång som syftet och forskningsfrågorna baserar sig
på framkommer i kapitel 2 och 3. Forskningsfråga nummer ett har valts eftersom det
kan nyansera bilden av det utarbetade materialet genom att se på vilka svar eleverna
gett på uppgifterna de utfört. Forskningsfråga nummer två och tre har valts för att få
en bred syn på det utarbetade materialet. Såväl elever som lärare tillfrågas om deras
åsikter för att få en mer mångfacetterad bild av ämnet (Denscombie, 2018).

4.2. Designbaserad forskning
Denna avhandling är inspirerad av designbaserad forskning; en forskningsmetodik
som har ökat i popularitet i finländsk forskning inom pedagogik under de senaste åren.
Det hittas flera ord på forskningsmetoden, men i denna avhandling används
21

designbaserad forskning. I en del studier förtydligas att det handlar om designbaserad
forskning inom pedagogik eftersom metoden även används inom forskning i
informationsteknik och industriell ekonomi och där kan ha en annorlunda utformning.
Målet med designbaserad forskning är att utveckla lösningar för praktiska problem och
utveckla redan existerande verksamhet. Detta passar in för denna avhandling eftersom
den handlar om att utveckla ett material som det enligt teorin (se speciellt kapitel 3.2)
finns behov för ute i skolorna. (Kiviniemi, 2018.)
Till skillnad från aktionsforskning, där forskaren alltid är en deltagare i sin forskning,
behöver hen inte vara det i designbaserad forskning. Visserligen kan forskaren även
här vara en aktiv del av forskningen, exempelvis ifall en lärare utför en forskning i
samband med sin undervisning. Dock är det i designbaserad forskning möjligt att
forskaren och läraren själv inte är samma person, utan att forskaren enbart observerar
klassen eller samlar in data på ett annat sätt. I denna studie lämpade det sig därför att
välja designbaserad forskning eftersom skribenten inte själv kunde delta i
klassrumssituationen på grund av den rådande situationen med Covid-19 (noggrannare
förklaring framkommer i kapitel 4.3.3 och kapitel 4.4). Ett annat karaktärsdrag för
designbaserad forskning är att teorin eller materialet utvecklas och testas så gott som
samtidigt. Det är å sin sida inte frågan vad gäller experimentell forskning där man först
utvecklar en teori som man sedan testar både på en testgrupp och en kontrollgrupp.
(Bakker, 2014.)
Den som utför en designbaserad studie bör ha tre frågor eller huvudpunkter i minnet.
Personen bör fundera över vilka behov och möjligheter till utveckling som finns inom
det område man är intresserad av. I denna avhandling baserades behoven och
möjligheterna dels på litteraturläsning (kapitel 2 och 3), dels på en tidigare
kandidatavhandling (Slotte, 2019) i form av en litteraturstudie inom området. Hur
utvecklingsarbetet gjordes och vilka verktyg som behövdes planerades i samråd med
handledaren och finns beskrivet i kapitel 4.3 och 4.4. Slutligen behövs en lösning eller
en idé om vad resultatet i studien innebär och hur det skall presenteras. (Edelson,
2002.) Svaret på detta framkommer i kapitel 5 och 6, i vilka resultatet från
avhandlingens undersökning presenteras och diskuteras. Utöver denna skriftliga
presentation kommer avhandlingen även resultera i en utvecklad version av det

22

använda test-materialet som kan delas ut åt geografilärare som är intresserade av att
använda GIS som en del av sin undervisning.
En stor fördel med designbaserad forskning, enligt Edelson (2002), är att den ger
direkta lösningar inom skolvärlden. Då annan typ av forskning inom pedagogik kan
upplevas svår att tillämpa i praktiken kan designbaserad forskning ge verktyg direkt.
Förhoppningen för denna avhandling är att göra just detta, att ge konkreta verktyg för
lärare som kan tas i bruk genast. Orsaken till att forskningsmetoden ökat i popularitet
är just möjligheten till att bygga broar mellan forskning och teorier med skolvärldens
realiteter (Anderson & Shattuck, 2012). En utmaning för designbaserad forskning är
att det inte nödvändigtvis är relevant att generalisera resultaten eftersom de ofta är
baserade på en lokal kontext (Barab & Squire, 2004). En annan utmaning är att det
finns risk för ett mycket stort datamaterial som sedan blir svårt att hantera och
analysera på grund av dess mängd (Collins, Joseph & Bielaczyc, 2004). Eftersom
forskare inom designbaserad forskning vill komma åt praktiska lösningar och ofta
utför sina undersökningar i vanliga klassrum, kan det hända att hen samlar in data på
flera olika sätt för att så väl som möjligt förstå det som händer. Det kan leda till att
materialet blir för gediget och det blir en utmaning att få ner det för att kunna analysera
det. Därför har jag valt att ha enbart tre intervjuer med lärare, då antalet enkät och
uppgiftssvar från eleverna var 82.
Anderson och Shattuck (2012) konstaterar att designbaserad forskning används mest
inom de skolstadier som motsvarar grundskolan, förskolan och början av gymnasiet i
Finland. Naturvetenskapliga ämnen är det vanligast förkommande området inom
vilket forskare använder sig av nämnda forskningsmetod. Denna avhandling faller
således delvis inom detta område, då det handlar om geografi i årskurs 7–9. Därtill
undersöks användningen av informations- och kommunikationsteknik med hjälp av
design baserad forskning eftersom det ger möjlighet att pröva olika digitala hjälpmedel
i en skolkontext. Även här faller avhandlingen inom ramen för det vanligt
förekommande temat för användning av forskningsmetoden. Då flera studier som
använt designbaserad forskning som metod gjort det inom ett tema som liknar det för
denna avhandling (Aksela, 2005; Lambert & Jacobsen, 2019; Luokomies, 2013;
Parmaxi & Zaphiris, 2015) kan konstateras att det är relevant att använda metoden

23

även här. Dessutom argumenterar Wang och Hannafin (2005) för att designbaserad
forskning lämpar sig för utveckling av tekniska lösningar i undervisningen.
Det är vanligt att designbaserade studier använder sig av flera olika
datainsamlingsmetoder. Därför lämpar sig metoden för denna avhandling, då den
kommer innefatta såväl intervju- och enkätsvar som elevresultat från uppgifter som
data. (Kiviniemi, 2018.)

4.3. Datainsamlingsmetoder
Avhandlingen använder sig av kvantitativa data i form av enkätsvar från elevers
upplevelse av GIS materialet. Även elevernas resultat i själva uppgifterna jämförs med
deras upplevelse av uppgifterna. Kvalitativa data kommer in i form av intervjuer med
lärare och de öppna frågorna som förekommer i enkäten som eleverna besvarat. Data
har samlats in både från elever och lärare vilket gör att det är frågan om
informanttriangulering. Triangulering innebär att forskaren ser på saken från flera
synvinklar. Genom att använda flera olika typer av informanter, i detta fall både elever
och lärare, kan man jämföra dem sinsemellan och få en bredare bild av fenomenet man
undersöker (Denscombe, 2018). En orsak till att jag valt att ha både lärare och elever
som informanter, är att jag i min kandidatavhandling såg att elevperspektivet var en
bristfaktor i flera undersökningar inom temat (Slotte, 2019).

4.3.1. Utarbetande av Google Earth Web-material
Utarbetandet av Google Earth Web-materialet grundade sig på läsning av teori och
läromedel samt en pilotundersökning. Orsaken till att valet föll på att använda Google
Earth Web som plattform för att göra materialet var att den uppfyllde de kriterier som
lagts på plattformen. Kriterierna var att plattformen skulle vara online och gratis, så att
alla skolor oberoende av tidigare utrustning skulle kunna delta i undersökningen ifall
de så önskade. Detta baserade sig på det som framkommit i teorin som denna
avhandling grundar sig på (se kapitel 2 och 3, kapitel 2.3 går specifikt in på vilka olika
GIS-baserade program som kan användas i undervisningen), nämligen att för att lärare
skall ta in GIS i undervisningen behöver programmet vara lätt tillgängligt. Ett annat
kriterium var att eleverna skulle kunna göra saker själva och producera något eget som
24

de sedan kunde lämna in. Paikkaoppi gav visserligen denna möjlighet, men borde
eleverna ha haft ett konto på programmet för att det skulle fungera och vara kopplade
till skribentens konto. Förutom detta skulle programmet ge möjlighet till att göra
varierande saker, både lägg till punkter och byta lager. Allt detta gjorde att valet föll
på Google Earth Web.
Google formulär användes som plattform för uppgiftsbeskrivningen och i denna
ombads eleverna skriva in sina svar på första delen och lämna in länken till sitt eget
projekt. Andra delen som eleverna gjorde, att svara på frågor om materialet de nyss
jobbat med gjordes även i Google formulär. Orsaken till detta val var att Google
formulär och Google Earth Web hör till samma koncern. Den övervägande orsaken
var att det gav möjligheten att skriva in alla svar på samma plattform vilket gjorde att
man kunde koppla ihop elevernas åsikter om materialet med deras självrapporterade
framgång.
Materialet utarbetades sedan genom att skribenten bekantade sig med programmet och
dess möjligheter. Vidare studerades läroplanen och ett par läromedel för årskurs 7–9
för att få en uppfattning om vilket tema som kunde vara relevant. Bakker (2014)
skriver att det är ett centralt steg i utvecklingen av material inom designbaserad
forskning att bekanta sig med det temaområde som skall studeras. Norden som tema
valdes eftersom det tas upp redan i grundskolans lägre klasser, årskurs 3–6, samt för
att det geografiskt kan räknas som ett närområde fastän det inte är lokalt, då det handlar
om boendelandet och dess grannländer. Målet vid utformningen av materialet var att
göra ett material som kunde inspirera lärare och elever att upptäcka, eller
vidareutveckla, användningen av GIS-baserade verktyg för att lära sig om olika teman
inom geografin.
Frågorna utformades så att de skulle ta i beaktande en varierande grad av geografisk
kunskap. Samtidigt var tanken att det skulle finnas en naturlig progression i
svårighetsgraden i och med att eleverna först ombads besvara frågor utgående från ett
projekt som skribenten gjort och sedan göra ett eget projekt i Google Earth Web och
dela det. Rekommendabelt för utformningen av testmaterial inom designbaserad
forskning är även att be kolleger eller andra sakkunniga inom området se över ens

25

material innan det ges vidare till att testas av elever (Bakker, 2014). Därför läste min
handledare igenom uppgifterna innan de var klara för att skickas ut till skolor.
I designbaserad forskning ingår ofta flera cykler av utveckling (McKenny & Reeves,
2012). I denna avhandling ingår det tre cykler, pilotundersökningen, själva
undersökningen och slutlig redigering av materialet utgående från kommentarer från
elever och lärare (framkommer i kapitel 6.3). Vid utformningen av materialet gjordes
en pilotundersökning med två elever i målgruppen. Utgående från deras kommentarer
kunde materialet förbättras. Det slutgiltiga materialet eleverna fick ta del av kan ses i
Bilaga 5. Fördelen med en pilotundersökning är att forskaren ännu har möjlighet att
göra vissa ändringar i det material som skall testas (McKenny & Reeves, 2012).
Genom att i detta skede notera vad som ännu kan behöva förändras och förbättras blir
resultatet inte lika lätt påverkat av utomstående faktorer. Ett exempel på detta var hur
det i min pilotundersökning framkom att uppgift nummer 3, i vilken eleverna ombads
använda kartlager med animerade moln, kunde vara utmanande. Utgående från
kommentarerna kunde konstateras att det skulle underlätta med en kort kommentar i
uppgiftsbeskrivningen om att molnen inte nödvändigtvis syns eftersom lagret hela
tiden förändras. Jag valde att behålla uppgiften eftersom eleverna ändå hade upplevt
att den var intressant fastän de till en början fann den utmanande. Den främsta
utvecklingen av materialet gällde instruktioner. Det framkom att det kunde vara ett
hinder för eleverna ifall de inte alls var bekanta med Google Earth Web från tidigare
eller inte hade jobbat mer ingående med programmet. På grund av detta utformades
korta och tydliga instruktioner för hur uppgifterna skulle göras (Bilaga 6).
Instruktionerna innehöll skärmklipp från programmet och korta beskrivningar av
skeendet. De distribuerades åt eleverna via deras lärare. En av lärarna kommenterade
i intervjun att instruktionerna som gjorts som hjälpmedel för elever och lärare var bra
(se kapitel 5.3). Således kan konstateras att det var värdefullt att göra
pilotundersökningen i vilken det framkom att avsaknaden av tydliga instruktioner var
en brist i den första versionen av materialet.

4.3.2. Enkät som datainsamlingsmetod
Enkät användes som en av datainsamlingsmetoderna eftersom det möjliggör ett större
antal informanter än intervju (Denscombe, 2018). Respondenterna förväntades även
26

ha möjlighet att ta till sig och besvara frågor i den mängd det fanns eftersom de var
mellan 13 och 16 år. Enkäten framkommer i Bilaga 4. Både öppna och slutna frågor
användes i enkäten. Öppna frågor ger möjlighet till mer bredd och djup i svaren än
slutna frågor som istället ger mer mätbara och jämförbara svar (Denscombe, 2018).
Ett exempel på kombinationen av öppna och slutna frågor i enkäten är då eleverna
ombes kryssa i vilken av uppgifterna i Google Earth Web som var deras personliga
favorit. Därefter följer en öppen fråga i vilken eleverna ombeds motivera sitt val av
favorituppgift. På detta sätt får skribenten både överskådlig information om elevernas
favorituppgift och en mer djupare förståelse för varför vissa uppgifter uppskattades av
fler elever. Trost och Hultåker (2016) påpekar att enkäter bör utformas så att det
kommer enbart en fråga i taget, det vill säga att det inte finns två frågor i en och samma
fråga. Därför valde jag att, som i exemplet tidigare i texten, först fråga eleverna om
deras favorituppgift och sedan be dem motivera sitt svar.
Enkäten gjordes i Google formulär eftersom det gav möjlighet till att koppla ihop
elevernas svar på frågorna i Google Earth Web-uppgifterna med deras åsikter om
uppgifterna. Trost och Hultåker (2016) nämner att det är värt att reflektera över
enkätens layout. För att formuläret inte skulle kännas överväldigande valde jag att dela
in det i två delar. I den första delen svarade eleverna på Google Earth Web-uppgifterna
och efter att eleverna fyllt i den kunde de först komma vidare och byta sida till den
andra delen. I den andra delen delade eleverna med sig av sin syn på materialet och
användningen av liknande verktyg i undervisningen.
Vid användning av enkät som datainsamlingsmetod finns det risk för en låg
svarsprocent (Trost & Hultåker, 2016). I denna enkät bedömdes dock att den risken
var lägre än vid webbenkäter som skickas ut via allmänna e-postlistor. Det eftersom
lärarna redan bundit sig till att bidra tillsammans med sina elever och kunde uppmuntra
och motivera sina elever att lämna in ett svar då det gjordes under skoldagen. I kapitel
4.4 finns närmare beskrivning av hur datainsamlingen gick till.

4.3.3. Intervju som datainsamlingsmetod
Intervjuer lämpar sig då forskaren vill få en fördjupad bild av temat och är intresserad
av vad respondenterna tänker om det. Eftersom såväl lärares som elevers tankar kring
27

ett GIS-baserat material undersöks i denna avhandling var det även av intresse att
lärarna som gav sina synpunkter skulle ha fått jobba med materialet tillsammans med
elever. Det gjorde att antalet lärare och elever var väldigt olika och därför ger intervju
mer insikter om lärarnas åsikter trots att de enbart var tre till antalet. Nackdelen med
intervjuer kan vara att de är mycket tidskrävande, vilket gör att jag valde att be eleverna
fylla i frågeformulär istället för att intervjua dem. (Denscombe, 2018.)
Intervjuguiden, som hittas i Bilaga 5, användes för att materialet från intervjuerna
skulle vara mer jämförbart sinsemellan. Intervjuguiden utformades utgående från
forskningsfråga nummer tre; Vilken syn har lärarna på användningen av GIS i
undervisningen. Inledningsvis fanns sex frågor som behandlade lärarnas undervisning.
Dessa valdes för att få en förståelse av vilken bakgrund lärarna hade i förhållande till
användningen av GIS i undervisningen och få en inblick i vilka aspekter de ansåg vara
viktiga i geografiundervisningen (Kvale & Brinkmann, 2009). Därefter ställdes frågor
som direkt berörde materialet som deras elever gjort och som de själva fått ta del av.
Därefter valde jag att sätta in en fråga som undersökte huruvida lärarna efter att ha
tagit del av GIS-materialet och deltagit i intervjun hade intresse av fortsatt arbete med
GIS i sin undervisning. Eftersom det var frågan om en semistrukturerad intervju tilläts
intervjuaren ställa följdfrågor till respondenterna för att förtydliga deras svar
(Denscombe, 2018). Detta gav även möjligheten till att omformulera den sista frågan
om fortsatt arbete med GIS till att även omfatta varför lärarna skulle vilja jobba vidare
med det arbetssättet ifall de i inledande skedet av intervjun redan indikerat att de
använder sig av GIS i sin undervisning.
Intervjuerna genomfördes som videosamtal. Som verktyg användes Zoom, dock
uppstod tekniska problem vid den tredje intervju då läraren inte kunde ansluta till
samtalet, vilket gjorde att den tredje intervjun genomfördes via Microsoft Teams
videosamtalsverktyg. Videosamtal gav möjlighet till direkt respons samtidigt som det
även gjorde att ingendera parten behövde resa någonstans. På grund av det då rådande
undantagstillståndet i Finland, som bland annat gjorde att landets alla grundskolor hade
distansundervisning (Statsrådet, 2020), bedömdes det vara det mest relevanta sättet att
ordna intervjuerna eftersom det inte var möjligt att träffa respondenterna personligen.
Ett annat alternativ skulle ha varit att utföra intervjuerna per telefon, men det skulle
inte gett möjlighet för parterna att se varandra, ifall de önskade, vilket gjorde att valet
28

föll på videosamtal framom traditionellt telefonsamtal. Videosamtalsverktyget gav
även möjlighet att spela in samtalet, vilket gjordes för att underlätta transkriberingen
och senare analysen av materialet (Ryen, 2004).

4.4. Val av informanter och undersökningens
genomförande
Informanterna består av sex finlandssvenska klasser från grundskolans åk 7–9 och
deras geografilärare. Lärarna är tre till antalet, eftersom en av dem valde att testa
materialet med fyra klasser. Urvalet tar inte in hela undersökningspopulationen. Det
lämpar sig för mer småskalig forskning där man i huvudsak använder sig av kvalitativa
data, vilket stämmer överens med denna avhandling. Urvalet var inte heller
slumpmässigt eftersom det av praktiska skäl inte var relevant för denna undersökning.
Istället för ett slumpmässigt sannolikhetsurval kommer det att vara ett ickesannolikhetsurval. Det är vanligen baserat på forskarens egna val. I denna avhandling
handlar det om en kombination av vilka skolor jag valde att kontakta och vilka som
sedan valde att delta. (Denscombe, 2018.)
För att hitta informanter kartlades finlandssvenska grundskolor för årskurserna 7–9,
med undantag för Åland. Skolor som hade listor på lärare och deras kontaktuppgifter
valdes i första hand. På detta sätt kunde geografilärare kontaktas direkt och rektorer
behövde inte belastas i första hand. Orsaken till önskan om att inte belasta rektorerna
var tidpunkten för undersökningen som skedde i början av maj 2020. Den 29 april
2020 gick regeringen ut med att grundskolan skulle återgå till närundervisning de sista
veckorna av läsåret efter att ha jobbat på distans sedan mitten av mars 2020 (Statsrådet,
2020). På grund av detta förväntades rektorerna ha en relativt hög arbetsbelastning då
de behövde planera hur återgången från distans- till närundervisning skulle fungera i
praktiken i den egna skolan. Sammanlagt 20 geografilärare fick e-post med
erbjudandet om att delta i undersökningen och få tillgång till materialet (Bilaga 1). Av
dessa visade sex lärare intresse för undersökningen, varav tre lovade delta och valdes
därmed som informanter tillsammans med sina elever.
De tre lärarna som anmält sitt deltagande tillsammans med sina elever fick en länk till
uppgiftsmaterialet och elevenkäten (Bilaga 4) samt ett dokument med noggrannare
29

instruktioner för användningen av Google Earth Web (Bilaga 6). Meddelandet innehöll
även en länk till ett formulär som lärarna ombads vidarebefordra till elevernas
vårdnadshavare, för att de skulle få godkänna sina barns deltagande i undersökningen.
För lärarnas del prickades en tidpunkt in i kalendern för när intervjuerna skulle ske.
Lärarna informerade om när de ämnade utföra Google Earth Web-uppgifterna med
sina elever för att jag skulle kunna skicka tillbaka de föräldratillstånd som inkommit
innan eleverna genomförde uppgifterna. Innan eleverna gjorde uppgifterna i Google
Earth Web och besvarade enkäten berättade lärarna kort om syftet och att det var en
del av en magistersavhandling. En av lärarna utförde uppgiften med sina elever medan
grundskolan hade distansundervisning, medan de övriga två lärarna gjorde uppgifterna
med sina elever på plats i skolan. Som inledning till intervjuerna med lärarna
presenterade jag forskningens syfte och bad om tillåtelse att banda in intervjun för att
underlätta transkriberingen. Tillåtelse gavs av samtliga lärare. Inspelningen av
intervjuerna visade att den första intervjun tog 29 minuter, den andra 20 minuter medan
den sista intervjun var kortast och tog 15 minuter.

4.4.1. Beskrivning av informanter
Tre lärare intervjuades och enkäten besvarades av 82 elever som var ombedda att göra
uppgifterna i Google Earth Web. Av dessa svar hörde 12 svar till den första lärarens
elever, 60 svar till den andra lärarens elever och resterande 8 svar till den tredje
lärarens elever. Orsaken till variationen var att den andra läraren hade möjlighet att
göra uppgiften med fyra olika klasser medan lärare nummer ett och två enbart gjorde
uppgifterna med en klass var. Tyvärr finns inga uppgifter för hur många elever som
var på plats då uppgifterna gjordes och som ämnat göra uppgifterna men inte kunde
lämna in dem av en eller annan orsak. Lärare nummer tre nämnde dock i intervjun att
hon uppskattar att nästan halva klassen inte skickade in svaren.
Eleverna
För majoriteten av eleverna (65,9 procent) tog det mellan 20 och 30 minuter att göra
uppgifterna (Figur 1). Inledningsvis var uppskattningen att det skulle ta cirka 30
minuter att göra uppgifterna i Google Earth Web och ytterligare 5 minuter att fylla i
(Bilaga 1). Det innebär att uppskattningen var något i överkant, men ändå relativt nära
realiteten.
30

Tid för genomförandet av uppgifterna (n=82)
45 minuter eller mera

8

40 minuter

4

35 minuter

7

30 minuter

17

25 minuter

13

20 minuter

24

15 minuter eller mindre

9
0

5

10

15

20

25

30

Antal elever

Figur 1 Elevernas självrapporterade nedlagda tid på Google Earth Web uppgifterna.
Största delen av eleverna uppgav att de använt digitala verktyg i skolan i någon mån
(Figur 2). Bland eleverna svarade 46 procent att de använt digitala verktyg en del i
skolan, men de ansåg inte att de använt digitala verktyg mycket. Näststörsta gruppen
på 24 elever uppgav en tvåa, det vill säga att de använt digitala verktyg lite. 15 elever
svarade att de använde digitala verktyg mycket och 5 elever att de inte använde digitala
verktyg alls i skolan.

Hur mycket har ni använt er av digitala verktyg
eller appar i skolan? (n=82)
40
35

Antal elever

30
25
20

38

15
24

10
5

15
5

0
1

2

3

4

1=inte alls, 4=mycket

Figur 2. Användning av digitala verktyg och appar i skolan.
Bland de digitala verktyg som eleverna uppgav som exempel fanns program av Google
eller Microsoft som det mest förekommande svaret med 35 yttranden (Figur 3). Google
31

Classroom, Google Earth och Google Maps samt Microsoft Office-paketet togs upp.
En fjärdedel (21 elever) skrev att de inte kommer ihåg exempel eller att det är många
olika. 18 elever nämnde att dator eller telefon används i undervisningen.

Vilka digitala verktyg eller appar har ni använt i
skolan? (n=76)
dator eller telefon

18

minns inte (vet inte, annat)

21

microsoft eller google

35
0

5

10

15

20

25

30

35

40

Antal elever

Figur 3. Digitala verktyg och appar som används i skolorna.
Det visade sig dock att enbart 6 elever svarade att de använt någon version av Google
Earth i hög grad tidigare. De som svarade att det använt Google Earth eller Google
Earth Web en del var 20 till antalet, medan resterande 56 elever svarade att de inte alls
(26 svar) använt programmet eller använt det lite (30 svar). På följdfrågan var eleverna
använt programmet svarade en majoritet skolan (58,5 procent), tätt följt av hemma (50
procent) vilket kan ses i Figur 4. På denna fråga hade eleverna möjlighet att välja flera
alternativ, vilket syns i procenttalen. Här svarade dock bara 15 elever att de inte alls
använt programmet, fastän 26 elever nyss angett att de inte använt Google Earth eller
Google Earth Web tidigare. En möjlig förklaring till detta kunde vara att eleverna i
frågan innan enbart tänkte på en skolkontext medan de breddade sammanhangen i
följande fråga då svarsalternativen inbjöd till det.

32

Figur 4. Sammanhang där elever använt Google Earth eller Google Earth Web.
Lärarna
Bland de tre lärarna som deltog i intervjun var en obehörig, nämligen lärare nummer
3 som benämns som Cecilia. För att få en bättre uppfattning om vilken bakgrund som
påverkade lärarnas syn på geografiska informationssystem och därmed materialet
ställdes

några

inledande

frågor

om

deras

undervisning.

Gällande

vilka

undervisningsmetoder som lärarna använde svarade samtliga att det varierade. De
uttryckte alla tanken om att metodvalen var beroende av resurser och klasserna. Alvar
var inne på att han gärna försökte göra praktiska saker ifall det fanns material och
resurser för det i skolan. Även Cecilia var inne på lärande genom praktiska övningar,
då hon nämnde att de använt sig av kinetisk sand2 för att göra istidsformationer. Bo
påpekade att det är viktigt att ta i beaktande hur gruppen fungerar eftersom varje
elevgrupp är olika. ”Jag försöker ju anpassa lite enligt det, efter min publik”,
sammanfattade han. Alla nämnde också att de undervisar enligt traditionell
katederundervisning en del. Det framkom även att temat på stoffet som skulle gås
igenom påverkade lärarnas val av undervisningsmetod.
Gällande hjälpmedel nämnde alla att de följde en läromedelsserie i sin undervisning.
Alvar använde Otavas läromedelsserie Land i geografin, men uttryckte att han inte
varit helt nöjd eftersom han upplevde att den var för maffig för elever i årskurserna 7–
9. Bo hade Land med niorna och berättade att det inte än varit möjligt att uppdatera

Kinetisk sand består av vanlig sand blandat med en liten del bindemedel. Bindemedlet gör att sanden
inte klottar ner och är mycket formbar och smidig att jobba med.
2

33

böckerna för årskurs åtta och sju och att dessa därför använde sig av en äldre version
av geografiläromedelsserien från Schildts och Söderströms, det vill säga Amerika
respektive Världen. Cecilia använde sig också av serien Land i geografin. Till skillnad
från Alvar uttryckte att hon varit mycket nöjd med serien och materialet i den. En orsak
hon nämnde var att det i böckerna hänvisas till andra sidor och karttjänster på nätet.

4.5. Analys av material
Eftersom materialet bestod av enkätsvar, intervjuer och resultat från uppgifter
analyserades dessa tre på olika sätt. Analysen av varje datatyp presenteras nedan var
för sig.
Google Earth Web uppgifterna som eleverna gjort rättades och resultatet
sammanställdes med hjälp av Excel. Varje rätt svar på en uppgift gav ett poäng och att
ha lämnat in en länk till sitt projekt gav även ett poäng, sammanlagt kunde eleverna
således nå upp till åtta poäng. I uppgift nummer två där en del elever hade nämnt enbart
den ena koordinaten delades även halva poäng ut. Uppgifterna nummer fyra till sju
baserade sig poängen på elevernas självrapporterade framgång (Figur 5).
Sammanfattningen av elevernas poäng för uppgifterna hittas i kapitel 5.3.
Enkäterna analyserades genom att använda statistiska beräkningar i Excel. Frågorna
om eventuella tekniska problem och orsak till önskan om eller motvilja mot liknande
uppgifter kodades och kategoriserades. Bland motiveringarna kategoriserades
liknande uttryck till gemensamma kategorier inom vilka svaren placerades. På
liknande sätt analyserades även motiveringen till valet av favorituppgift. Eftersom det
var frågan om såväl öppna som slutna frågor presenterades dessa i huvudsak i löpande
text. För somliga frågor gjordes även figurer och tabeller för att underlätta
presentationen och läsningen av resultatet (Trost & Hultåker, 2016). För
presentationen av vissa frågor användes de av Google formulär gjorda figurerna. Att
använda sig av ett dataprogram som registrerar svaren och sedan kan ge ut dem både
som en sammanfattning och som enskilda svar hör till fördelarna med webbaserade
enkäter (Trost & Hultåker, 2016).

34

Ryen (2004) påpekar att det första steget i analys av intervjuer är att föra anteckningar
redan under intervjun. Så gjordes även i denna studie. Intervjuerna bandades in och
transkriberades, vilket resulterade i sammanlagt 19 sidor text med punktstorlek 12 och
radavstånd 1,15 (8 sidor för intervju med lärare nummer 1, 7 sidor för lärare nummer
2 och 4 sidor för lärare nummer 3). Materialet lästes igenom och forskningsfrågor och
deras svar färgmarkerades för att underlätta vidare analys. Därefter analyserades
materialet med hjälp av meningskoncentrering. Det innebär att utgående från
färgmarkeringen som gjorts, förkortades och sammanfattades lärarnas uttalanden för
att få fram innebörden i dem (Ryen, 2004). Detta resulterade i att resultaten från
intervjuerna presenteras enligt de tre teman som intervjumanualen bestod av (för
beskrivning av utformningen av intervjumanualen, se kapitel 4.4.2). De tre teman är
lärarnas bakgrund och beskrivning av sin undervisning, lärarnas tankar om Google
Earth Web-materialet och lärarnas tankar om användning av geografiska
informationssystem i undervisningen med Google Earth Web-materialet och intervjun
som bakgrund.

4.6. Trovärdighet, tillförlitlighet och forskningsetiska
aspekter
All vetenskaplig forskning behöver vara tydlig och genomskinlig. Forskaren måste
genomgående visa hur hen gått tillväga och vilka metoder som använts. På grund av
detta finns det vissa punkter som behöver gås igenom för att kunna säkerställa att det
är frågan om en genomtänkt studie. Det är ofta mer utmanande att mäta punkterna i
kvalitativ forskning än i kvantitativ forskning. Trots det är majoriteten av forskarna
över världen ense om att de behövs. Trovärdighet är den första punkten. Här frågas
ifall den typ av data man använt sig är lämpar sig för studiens syfte samt ifall det har
insamlats på rätt sätt. För att förbättra trovärdigheten hos kvalitativa data kan man
använda sig triangulering. I denna avhandling har både datatriangulering och
informanttriangulering använts för att stärka trovärdigheten. Det vill säga data har
insamlats på tre olika sätt och bland två olika informantgrupper. (Denscombie, 2018.)
Den andra punkten handlar om tillförlitlighet. Här frågar man sig ifall valet av
datainsamlingsmetod och forskningsinstrument är relevanta för studien samt ifall det
är möjligt att komma till ett liknande resultat ifall man utför en liknande forskning
35

enligt samma metoder. I kvalitativ forskning är det däremot vanligt att forskaren har
en nära relation till sitt forskningsinstrument, exempelvis genom att själv delta i
datainsamlingssituationen som en aktiv deltagare. Därför fokuserar man inom
kvalitativ forskning istället på frågan ifall en annan forskare skulle dragit samma
slutsatser. Genom att noggrant beskriva processen och de val som gjorts gällande
studien kan tillförlitligheten säkerställas. (Denscombie, 2018.) I denna avhandling
framkommer detta framförallt i kapitel 4, i vilken bland annat utformningen av Google
Earth Web-materialet och valet av informanter beskrivs.
En utmaning för designbaserad forskning är att undersökningssituationerna kan
påverkas av många olika, oförutsägbara faktorer då de sker i klassrum (The DesignBased Research Collective, 2003). Genom att använda sig av flera olika
datainsamlingsmetoder kan man säkerställa att trovärdigheten ändå hålls på en bra
nivå. Det är även vad som förekommer i denna avhandling. Den baserar sig på tre olika
datainsamlingsmetoder. Det gör att fastän det i vissa klasser uppstod problem för en
del elever med att vänta på att materialet skulle ladda upp, finns det ändå ett material
som kan analyseras. Dessutom kan dessa typer av faktorer innebära en lärdom och
intressanta resultat för fortsatt forskning.
Eftersom en del av informanterna är barn enligt FN:s konvention om barnens
rättigheter (UNICEF Sverige, 2018), det vill säga de är under 18 år, innebär det att
forskningsetiska aspekter bör tas i beaktande speciellt mycket gällande dem. God
forskningsetik bör dock alltid följas. För att säkerställa detta informerades deltagarna
om syftet med forskningen. Forskningsetiska delegationen (2019) skriver att 15 år
fyllda individer kan delta i forskning enbart med deras eget samtycke, men att det hör
till god praxis att ändå informera vårdnadshavare om forskningen och dess syften.
Eftersom eleverna som deltog i denna studie kunde vara mellan 13 och 16 år gamla
fanns det alltså möjlighet att en del själva kunde besluta om sitt deltagande. Dock
frågades inte elevernas ålder, eftersom det inte ansågs vara relevant för syftet. Därför
informerades vårdnadshavarna genom elevernas lärare och de gavs möjlighet att ge
sitt samtycke för elevernas deltagande i forskningen (Bilaga 3). I den skola som lärare
nummer två undervisade i fanns redan ett existerande forskningstillstånd från
föräldrarna som gällde för hela läsåret. Därför svarade de elevernas föräldrar inte
enskilt på denna avhandlings forskningstillståndsansökan, då de redan gjort det för all
36

eventuell forskning som kunde ske under läsåret. Bland de övriga två lärarnas elever
var det enbart ett svar som inte tillät elevens medverkan, det skickades till berörda
läraren. Således är det enbart de som gett sitt samtycke till att vara med i forskningen
som deltar som informanter. Materialet som samlats in från skolorna behandlas
konfidentiellt. (Johansson & Karlsson, 2013.) Forskningstillstånd söktes från de
kommuner i vilka deltagande lärare och elever verkade (Bilaga 2). Samtliga
ansökningar om forskningstillstånd beviljades.
Ingen skall ha möjlighet att känna igen personer utgående från det som framkommer i
avhandlingen. För att säkerställa detta kan skribenten bland annat byta ut dialektala
uttal mot den standardsvenska varianten för att läsaren inte skall kunna gissa sig till
området som informanterna kommer från. Materialet som samlats in från skolor
kommer även att enbart nyttjas i den här forskningens syften. Däremot kan själva GIS
materialet som klasserna får ta del av användas i andra sammanhang. Genom dessa
åtgärder säkerställs god forskningsetik i magisteravhandlingen. (Johansson &
Karlsson, 2013.)

37

5. Resultat
Studiens resultat presenteras i detta kapitel som svar på forskningsfrågorna.
Inledningsvis presenteras resultaten för forskningsfråga ett, för att i följande
underkapitel gå vidare till forskningsfråga två och i det sista underkapitlet behandla
forskningsfråga

nummer

tre.

Slutligen

sammanfattas

resultaten

för

alla

forskningsfrågorna.

5.1. Elevernas svar på Google Earth Web-uppgifterna
Majoriteten av eleverna hade genomfört alla uppgifter. Innan eleverna kunde börja
jobba med uppgifterna behövde de kopiera och klistra in länken till Google Earth Webprojektet som visade de två första uppgifterna. Detta var det några elever (7 enligt
enkäten) som hade problem med, medan det verkade gå bra för de flesta, baserat på
både elevernas egna kommentarer och deras lärares kommentarer. Det fullständiga
materialet som eleverna fick pröva på finns i Bilaga 4.

5.1.1. Elevernas svar på uppgift nummer 1–3 i Google Earth Web-materialet
Första frågan visade sig vara utmanande för eleverna. Enbart 40 elever hade rätt svar,
medan 42 elever hade fel svar på att läsa ut koordinaterna för sjön Neitokainen. Till
viss del verkar detta bero på slarvfel. Flera elever hade även angett enbart nordligt eller
östligt gradtal men inte båda enligt instruktionerna. Denna uppgift låg likväl på tredje
plats över elevernas favoriter (se Figur 11), om än antalet elever som valt det enbart
var 11 eftersom uppgift nummer 2 kammade hem en överväldigande seger bland
eleverna. Detta syns även i deras resultat. Här lyckades 66 procent komma så nära med
både omkretsen och arean av Bornholm att de fick rätt. I Tabell 2 framkommer även
att det fanns en andel elever som skrivit in enbart arean eller omkretsen eller att det
ena talet varit långt ifrån sanningen.

38

Tabell 2. Elevernas resultat på uppgift nummer 2, mät arean och omkretsen på ön
Bornholm (n=82).
Antal elever

Rätt svar
på båda
Rätt svar
på ena
Fel

Enbart area
eller omkrets
angett eller
rätt
0

Problem
med
tekniken

Övrigt

54

Gör ingen
skillnad på
omkrets och
area
0

0

0

19

5

14

0

1

9

0

0

5

3

I tredje uppgiften ombads eleverna aktivera kartlagret ”animerade moln” och
observera var det för tillfället fanns moln över området Norden. Molntäcket som visas
med denna funktion i Google Earth Web gäller för det senaste dygnet. Därför går det
inte att bedöma ifall eleverna kunnat observera alla molntäcken som rört sig över
Norden just då de utfört uppgiften. Det är å andra sidan möjligt att konstatera att
samtliga har gett åtminstone ett svar på över vilken del av Norden de sett moln. Därtill
kommenterade lärarna inte just denna uppgift, medan det bland eleverna fanns det
några positiva kommentarer (8 yttranden, se Figur 11).

5.1.2. Elevernas egna projekt i Google Earth Web
Efter dessa tre uppgifter var det dags för eleverna att själva få göra ett projekt och sätta
in delar i det. På dessa uppgifter hade eleverna möjlighet att uppge huruvida de kunnat
genomföra en viss del eller inte. Svaren på dessa hittas i Figur 5. Slutligen skulle de
infoga länken till sitt projekt för att jag skulle kunna se hur det gått för dem. Tre
fjärdedelar av alla elever lämnade in en länk till ett projekt. Bland dessa länkar fanns
det tyvärr sådana som inte fungerade av en eller annan orsak. Således kunde 43 projekt
undersökas. Det visade sig dock att 23 av dessa projekt inte var delade så att någon
annan kunde se hela projektet, utan enbart startvyn för projektet. På grund av dessa
utmaningar har jag valt att fokusera på elevernas självrapporterade framgång i denna
del av materialet.

39

Figur 5. Elevernas självrapporterade resultat i uppgifterna 4–7 i Google Earth Webmaterialet.
Samtliga elever uppgav att de lyckats skapa ett eget projekt i Google Earth Web. Dock
var det en elev som i kommentarerna senare uppgav att hen inte kunde skapa ett projekt
men som likväl valt ok på frågan ifall hen klarat uppgiften med att skapa ett eget
projekt. Följande uppdrag, att lägga till en plats i sitt projekt var det nästan 83 procent
som klarade. Bland de 43 projektlänkar som gick att öppna, öppnades 40 någonstans
längs Hjørundfjorden. Figur 5 visar att följande steg var mer utmanande. Eleverna
ombads hitta en vy av fjorden i Street View som de sedan skulle spara som startvy för
sitt projekt. Utgående från länkarna till elevernas projekt kunde 17 sådana vyer
identifieras, medan det enligt elevernas självrapporterade svar borde varit 63 till
antalet. Det vill säga samtliga som lämnat in en länk till sitt projekt uppgav att de klarat
denna del. I fråga nummer sju där eleverna ombads redigera beskrivningen av platsen
uppgav majoriteten att de klarat det. Detta kunde däremot inte bekräftas utgående från
länkarna som lämnades in.
15 av de 25 elever som svarat att de skulle vara intresserade av att jobba med GISuppgifter flera gånger hade lyckats lämna in en fungerande länk. Hos eleverna som
svarade kanske var det 18 som hade lämnat in en fungerande länk till sitt eget projekt
i Google Earth Web, medan samma tal var tio för de som inte hade någon önskan om
40

att göra om liknande uppgifter fler gånger (se Tabell 3 för mer info om elevernas
åsikter om att jobba med GIS-uppgifter i framtiden). Det innebär att andelen som var
positivt inställda till att jobba med GIS-baserade uppgifter en annan gång var högst
bland dem som även klarat av uppgiften att dela en länk till sitt eget projekt.
För att få en sammanfattning av elevernas resultat i uppgifterna de gjort i Google Earth
Web poängsattes dessa. Varje uppgift gav ett poäng och inlämnandet av en fungerande
länk till ens egna projekt gav även ett poäng, således var högsta möjliga poäng åtta.
En närmare beskrivningen av poängsättningen finns i kapitel 4.6. I Figur 6
framkommer resultaten för samtliga elever. Lägsta poängen var tre av åtta. Båda
eleverna som hade fick detta resultat uppgav att de haft tekniska problem. Även bland
de andra eleverna som fått ett resultat som var under fem poäng hade det framkommit
tekniska problem hos nio elever. Hos eleverna som klarat sig med fulla poäng hade å
sin sida sju av dem upplevt tekniska problem. Ett poäng från full poäng var det mest
förekommande resultatet. Vanligaste poängbortfallet kom från fråga nummer ett,
vilket även i kapitel 5.1.1 framkom att varit en utmanande uppgift.

Elevernas poäng
25

23

Antal elever

20
16
15

13

10

9

8

5
0

0

1

2

2

2

3

3,5

4

3
1

1

0
4

4,5

5

5,5

6

6,5

7

7,5

8

Antal poäng

Figur 6. Elevernas resultat.
Uppgifterna 1–3 poängsattes av avhandlingsskribenten. Även den poäng eleverna fick
ifall de lagt in en fungerande länk till sitt projekt bedömdes på detta sätt. Poängen i
uppgifterna 4–7 baserar sig däremot på elevernas självrapporterade resultat, vilka även
kan ses i Figur 5. I Figur 7 framkommer fördelningen mellan poängen i uppgift 1–3
samt länken och poängen i uppgift 4–7. Bland dem som fått höga poäng (mellan 6 och
41

7,5 poäng av åtta möjliga) kom en något större andel av poängen från uppgifterna 4
till 7, vilka baserade sig på elevernas självrapporterade resultat. Bland eleverna som
hade lägst resultat (mellan tre och fyra poäng) grundade sig fler poäng på uppgifterna
1–3. Dock var det färre elever sammanlagt i denna kategori än bland eleverna med
högre poäng (Figur 6).

Figur 7. Poängfördelningen från de olika delarna i Google Earth Web-uppgifterna.

5.2. Elevernas syn på användning av Google Earth Webmaterial i undervisningen
För att se exakta formuleringar på frågorna, gå till Bilaga 4. Totalt besvarades enkäten
av 82 elever som var ombedda att göra uppgifterna i Google Earth Web. En närmare
beskrivning av informanterna framkommer i 4.5.1. Där beskrivs även elevernas
tidigare erfarenheter av digitala hjälpmedel och appar och eventuell förtrogenhet med
Google Earth eller dylika program.
En knapp majoritet (42 elever) av eleverna ansåg att svårighetsgraden på uppgifterna
i Google Earth Web var lagom, varken för svårt eller för lätt. Näst största gruppen på
19 elever uppfattade uppgifterna som lätta. Enbart 5 elever upplevde att de var för lätta
och enbart 6 elever att de var för svåra. 10 elever tyckte däremot att det var utmanande.
På frågan om vad som var bra med uppgifterna fanns en viss variation i svaren. De
flesta positiva uttalanden (26 till antalet) gällde en specifik uppgift eller del av
42

materialet eller något annat kring det (se Figur 8). Bland annat fanns det de som tyckte
instruktionerna och bilderna med instruktioner var bra. En elev nämnde även som
positivt det faktum att hen fått länken att fungera efter ett par försök. Huvudsakligen
räknade eleverna dock upp olika delar av uppgifterna, som att mäta arean på Bornholm
och se olika vyer över olika ställen i Norden. Därtill fanns det positiva uttalanden om
uppgifterna som var av en mer generell karaktär (12 uttalanden). Att uppgifterna var
bra, intressanta eller roliga hörde till denna kategori. 18 elever svarade att de inte visste
vad som var bra eller att det inte fanns något bra med uppgifterna de fått göra i Google
Earth Web. Bland dessa fanns det både de som uttryckte en besvikelse över att de hade
problem med tekniken och de som uttryckligen inte kunde finna något positivt.
Ytterligare 18 elever uppskattade mest det faktum att de fick pröva på någonting nytt.
Det handlade i första hand om att själva programmet var nytt, men även om att vissa
funktioner var nya.

Vad var det bästa med uppgifterna? (n=82)
nytt

18

specifik del eller uppgift

26

inget, vet inte

18

övriga positiva kommentarer

12
0

5

10

15

20

25

30

Antal elever

Figur 8. Elevernas favoritaspekt av uppgifterna.
Det sämsta med uppgifterna enligt 32 av eleverna var svårighetsgraden (se Figur 9),
både att det var för lätt och att det var för svårt framkom. Kommentarerna om att det
var för svårt var ofta kombinerade med en kommentar om att det gällde en viss del av
materialet som upplevdes som utmanande (17 utsagor), t.ex. att identifiera var
molntäcken över Norden fanns eller utläsa koordinater. En elev upplevde även det som
en negativ sak att ”måsta egentligen sätta tid på det”. 15 elever uppgav på denna fråga
att problem med tekniken gett upphov till huvudbry. Till största del var det frågan om

43

att de upplevde att det tog lång tid för Google Earth Web att ladda. Knappt en av fyra
elever skrev att de inte kunde finna något negativt med uppgifterna.

Vad var det sämsta med uppgifterna? (n=82)
tekniska problem

15

svårighetsgraden

32

en viss uppgift

17

inget

20
0

5

10

15

20

25

30

35

Antal elever

Figur 9. Nackdelarna med uppgifterna enligt eleverna.
Närmare hälften av eleverna (49 procent) upplevde tekniska problem i samband med
att de gjorde uppgifterna i Google Earth Web, medan 43 procent av eleverna uppgav
att de inte upplevt tekniska problem. Det fanns en viss variation i vilken typ av tekniska
problem som eleverna upplevt (Figur 10). Bland de 35 elever som skrev vilken typ av
problem de stött på svarade 10 att problemet hade gällt en viss uppgift eller ett par
enstaka uppgifter. Exempelvis hade en elev hade haft problem med Street View, en
annan med uppgiften med att bestämma koordinater och en tredje med mätningen.
Problemen uppstod både i början och i slutet av utförandet av uppgifterna. Sju elever
svarade att de upplevde problem med att öppna länken till Google Earth Web som
behövdes för de första två uppgifterna, medan 6 elever uppgav att de hade svårigheter
med att dela länken till sitt projekt med mig. Även laddningstid och problem med
datorn nämndes. Flera av de tekniska problem som nämndes här kom även upp bland
det som eleverna fann negativt med uppgifterna.

44

Områden där eleverna upplevde tekniska
problem (n=35)
12
10

Antal utsagor

10
8

7
6

6

5
4

4

3

2
0
övrigt

delning

datorn

laddningstid

länken

specifik
uppgift

Figur 10. Områden inom vilka tekniska problem uppstod i samband med utförandet
av uppgifterna i Google Earth Web.
Till elevernas favoritdel hörde att mäta omkrets och area på den danska ön Bornholm.
I Figur 11 framkommer att just denna uppgift som enskild del fick mest röster, medan
det var en jämnare fördelning mellan resten av delarna i Google Earth Web-materialet.
Trenden kunde även noteras i frågan om vad eleverna tyckte var bra med materialet
överlag. På den punkten framkom enskilda uppgifter, däribland flera omnämnanden
av att mäta area och omkrets som positivt. Angående orsaken till valet av
favorituppgift svarade 32 av eleverna att det berodde på att de tyckte den uppgiften var
roligast eller häftigast. Av dem återfanns knappa hälften bland elever som valt
mätningen som sin favorit, vilket skulle överensstämma med det som framkommer i
Figur 11. 15 elever angav ”det var nytt” eller ”det var intressant” som orsaken till valet
av favorit. Eleverna som angett uppgiften med att redigera platsvyn var mest överens
om orsaken till valet. 8 av dessa 11 elever angav att det var roligast. 19 elever
hänvisade till att de upplevde vald uppgift som lättast eller enklast att förstå. Någon
uttryckte att de fått tekniska problem efter den uppgift de uppgav som deras favorit.
Dock fanns det innan elever som uppgav att det negativa med uppgifterna i stort, var
att de var för lätta. Det var ändå fler som uppgav att de upplevde uppgifterna eller en
av uppgifterna som för svåra, även om det inte framkom i frågan om svårighetsgraden.
Bland de 11 elever som valt uppgiften med att bestämma koordinaterna som sin
favorit, hade hälften angett att det berodde på att det var lätt. Däremot var det flera
elever som angett denna uppgift som en negativ del i tidigare fråga. Det visar på att
eleverna upplevt olika moment på olika sätt.
45

Elevernas favorituppgift (n=82)
7. Redigera beskrivningen av platsen i ditt
projekt

2

6. Redigera platsens vy i ditt projekt

12

5. Lägg till en plats i ditt projekt

4

4. Eget projekt: Skapa ett nytt projekt i
Google Earth Web
3. Moln: Observera molnens rörelse över
Norden.
2. Ö: Mäta arean och omkretsen på
Bornholm.
1. Sjö: Bestämma koordinaterna för
Neitokainen.

8
8
37
11
0

5

10

15

20

25

30

35

40

Figur 11. Elevernas favorituppgift i Google Earth Web-materialet.
Utvecklingsförslagen från eleverna handlade till största del om att sänka
svårighetsgraden och göra instruktionerna tydligare, samtidigt som några upplevde att
det behövdes mer utmaning (Figur 12). Däremot skrev närmare hälften av eleverna att
de inte visste vad man kunde utveckla och 12 elever uppgav att de tyckte materialet
var bra som det var. Några elever skrev även att de ansåg att tekniken borde utvecklas.
Två elever inom denna kategori ansåg att webbsidan, det vill säga Google Earth Web,
borde utvecklas och en av dem föreslog även att uppgifterna skulle kunna göras på
någon annan plattform, medan två andra elever uttryckte att länken mellan Google
Forms (där svaren fylldes i) och Google Earth Web inte fungerat smidigt.

Hur kunde uppgifterna utvecklas? (n=82)
utveckla tekniken

5

inget behöver utvecklas

12

mer utmaningar

6

tydligare instruktioner

11

mer egna val

2

vet inte

37
0

5

10

15

20

Figur 12. Utvecklingsförslag av eleverna.
46

25

30

35

40

På frågan ifall eleverna skulle vilja ha liknande uppgifter flera gånger svarade
majoriteten ”kanske” (Tabell 3). För de som önskade få jobba med GIS-uppgifter flera
gånger var den främsta motiverande faktorn att de upplevde det som roligt och
intressant. En annan viktig del var att det var nytt och som en elev uttryckte ”det finns
mycket man kan lära sig”. Även bland de som inte var lika säkra på att de ville pröva
på liknande uppgifter var det flera som tog upp att det var roligt, intressant, någonting
nytt och lärorikt. Dessa elever ansåg även att uppgifterna överlag hade ett bra upplägg
och att de gav möjlighet till variation i undervisningen. ”Trevlig omväxling av vanliga
uppgifter” och ”ibland vill man ha lite variation” och ”kan va’ bra att inte bara jobba i
böcker” kommenterade eleverna. Bland de som svarat kanske fanns både de som
tyckte svårighetsgraden var lagom och de som tyckte det var för utmanande. Största
kruxet för dem som svarat att de inte ville fortsätta med liknande uppgifter fler gånger
var att de upplevt att det varit tråkigt. Kommentarer som ”det var ointressant” och
”jobbigt” förekom. En elev förklarade noggrannare att orsaken till valet nej var
”Kanske för det var invecklat och blev lite jobbigt och tråkigt att göra då man inte
riktigt visste vad man gjorde, förstod sig på programmet eller visste om det sparades”.
Häri rymmer även punkterna tekniska utmaningar och svårighetsgrad.
Tabell 3. Elevernas svar på frågan ifall de skulle vilja jobba med Google Earth Web
eller liknande program i framtiden samt motiveringen till deras svar.

Ja
(25)
Kansk
e (39)
Nej
(18)

Nytt,
lära sig
någontin
g
6

Roligt,
intressa
nt

Bra
upplägg

Svårighet
sgrad

Variation i
undervisning
en

Tekniska
utmaning
ar

Tråki
gt

Övri
gt

8

2

4

0

0

0

3

6

8

6

6

6

2

2

0

0

0

1

3

0

2

8

2

5.3. Lärares syn på inkludering av GIS i undervisningen
Tre lärare intervjuades för denna studie, varav en inte var behörig. Alla jobbade i
finlandssvenska skolor på olika håll i landet. För att samtidigt behålla lärarnas
anonymitet och hålla texten berättande har förnamnet på lärarna bytts ut. I
transkriberingen av intervjuerna numrerades lärarna enbart, men i presentationen av
47

resultatet kommer lärare nummer 1 benämnas som Alvar, lärare nummer 2 som Bo
och lärare nummer 3 som Cecilia. Samtliga lärare undervisade i både geografi och
biologi. Cecilia undervisade därtill i hälsokunskap och omgivningslära. Alla
undervisade geografi i årskurs 7–9, vilket var ett krav för att de skulle kunna delta.
Förutom det undervisade Alvar även på gymnasiet vid behov och Cecilia hade timmar
i årskurs 6. Intervjuguiden hittas i Bilaga 5.

5.3.1. Lärarnas förförståelse av och tidigare användning av GIS i
geografiundervisningen
För att få en förståelse av hur lärarna jobbade och vad som påverkade deras tankar om
geografiska informationssystem bad intervjuaren respondenterna svara på frågor som
hade med deras undervisning att göra. Närmare beskrivning av informanterna
framkommer i 4.5.1.
Det fanns en viss variation i beskrivningen av geografiska informationssystem bland
respondenterna. På denna fråga kom det fram att Alvar hade ett starkt intresse för att
använda GIS i undervisningen och därför hade satt sig in i vad det handlade om och
vilka möjligheter det kan ge för undervisningen. Till att börja med uttryckte han sig
enkelt ”det är en karta i datorn”, för att sedan gå mer in på detaljer. Alvar förklarade
GIS så som han skulle förklarat det för sina elever i årskurs sju då de för första gången
behandlade det. Han tog upp att det är något man kan ändra på, lägga till och ta bort
saker och lager och helt enkelt ”göra massa saker”, konstaterade han. För både Bo och
Cecilia nämnde jag Google Earth som ett exempel på geografiska informationssystem.
På samma sätt som Alvar, gick Bo in på att det finns mycket man kan göra med GIS.
Båda två konstaterade även att programmen blivit mycket bättre med åren än de varit
tidigare då de först kommit i kontakt med dem. Cecilia förklarade att det handlar om
att knyta information till en plats och använde benämningen geodata, vilket även är
begreppet som används i läroplanen (Utbildningsstyrelsen, 2014).
Det visade sig att det enbart var Cecilia som inte använt någon version av Google Earth
i undervisningen tidigare, utan uppgav att man i hennes klassrum använt sig av Google
Maps i första hand. Hon nämnde däremot att hon tyckte det var intressant att göra det.
Alvar och Bo använde sig av Google Earth, Google Maps och Paikkatietoikkuna med
48

sina elever. Alvar nämnde även att han tidigare försökt sig på att använda ArcGIS,
men att det inte fungerat helt tillfredsställande så de hade gått över till att i huvudsak
använda Google My Maps istället. Alvar och Bo sade även båda att de använder dessa
program för att de anser att de kan ge mycket mera än enbart papper, penna och analoga
kartor kan. Som exempel nämnde Bo att de gör mätningar och använder bilder länkade
till kartor och platser för att undersöka kulturella fenomen, medan Alvar nämnde
undersökning av väder och natt- och dagcykler som

ett

exempel

på

användningsområde.

5.3.2. Lärarnas syn på Google Earth Web-materialet
Gentemot själva uppgifterna i Google Earth Web som eleverna fått göra var lärarna
positivt sinnade. Bo och Cecilia upplevde att svårighetsgraden lämpade sig för deras
elever, medan Alvar sade att han hade svårare att uppskatta det. Värt att nämna är även
att Alvars elever var de enda som gjorde uppgiften på distans. Dock uppfattade Alvar
att hans elever hade en positiv inställning till uppgifterna och att de flesta klarat av
dem bra. Eleverna klagade inte, berättade han. Det fanns några elever som behövde
hjälp med tekniken eller med förståelsen av uppgifterna, men de flesta hade klarat det
bra. Bo konstaterade att fyra av tio elever skulle klarat uppgifterna på distans och
därtill två av tio ifall de fått hjälp. Det innebär att enligt den uppskattningen skulle över
hälften av eleverna klarat av att göra uppgifterna på distans. Dock blev det inte så i
Bos skola, utan de gjordes på plats vilket gav möjligheten för resterande elever att få
mera hjälp för att klara uppgifterna än de hade haft möjlighet till under
distansundervisningen. Även Bo berättar att det inte kom klagomål från eleverna
gällande uppgifterna, utan att majoriteten var positivt inställda. Cecilia däremot
rapporterade att det bland en del elever fanns en viss motvilja. Dock menade hon att
den till största del kunde bero på att eleverna gjorde uppgifterna sista geografilektionen
innan sommarlovet och att det visserligen fanns elever som tyckte det var roligt att
göra uppgifterna.
”Ett lätt sätt att testa olika saker”, var Alvars kommentar till positiva aspekter av GISmaterialet. Cecilia var delvis inne på ett liknande spår då hon sade att hon tyckte
materialet gav eleverna möjlighet att lära sig använda Google Earth Web. Hon
konstaterade att det troligen kommer vara till nytta för somliga elever att de fått prova
49

på programmet. Bo påpekar att det var positivt att det fanns många olika skeden och
inga upprepningar, vilket går in lite på Alvars kommentar om att det gav möjlighet att
testa olika saker. Både Alvar och Cecilia tyckte det var bra att det fanns en progression
i uppgifterna, att eleverna först fick jobba enligt ett projekt som skribenten gjort och
att de sedan skulle göra ett eget projekt. Bo berömde även instruktionerna som gjorts
som hjälpmedel för elever och lärare.
På frågan om hur materialet kunde utvecklas hade respondenterna inte lika mycket att
säga som på frågan om vilka faktorer som var bra med materialet. Redan det kan
konstateras vara en vinst och visar på att materialet kunde anses vara användbart.
Samtliga hade dock i tidigare skeden av intervjun nämnt att de haft elever som upplevt
tekniska problem i samband med genomförandet. Tyvärr är det inte möjligt för läraren
att åtgärda alla dessa problem, men vissa kan man hjälpa till att lösa. Alvar nämnde att
det skulle vara en fördel ifall länken till det färdiga projektet som eleverna börjar med
skulle vara inbäddad i texten och inte behöva kopieras och klistras in. Han påpekade
även att då eleverna behöver symboler i sitt svar kan det vara en idé att ge dem i
uppgiftsbeskrivningen. Det vill säga att symbolen finns med i uppgiftsbeskrivningen
så att eleverna sedan kan kopiera och klistra in den i sina svar. Bo och Cecilia var mer
inne på att man kunde byta ut temat för uppgifterna för att kunna använda någonting
liknande i andra sammanhang än då Norden kommer upp i läroböckerna. Bo nämnde
även att det skulle vara en idé att jobba vidare med Google Earth Web för att eleverna
skulle bli mer bekanta med programmet.

5.3.3. Lärarnas syn på GIS i undervisningen i med Google Earth Webmaterialet och intervjun som bakgrund
Samtliga lärare konstaterade att de definitivt såg en nytta med materialet eller ett
liknande material med ett GIS-program. Den sammanfattande orsaken till detta
konstaterande var att det ger många möjligheter till att utforska geografiska fenomen.
Bo säger att det är någonting som de redan använder sig av i skolan och att det ger
möjlighet till att mäta, byta vyer och spara projekt. Han noterar att det är någonting
man behöver kunna. Alvar ser det också som en positiv sak att man kan spara sina
projekt. Han berättar om en idé som går ut på att eleverna gör en resa genom olika
vegetationszoner och där sammanfoga olika platser med bilder och korta texter. Cecilia
50

reflekterar över potentialen för eleverna att se nya geografiska teman i undervisningen
från nya perspektiv och kunna se helheter samt göra eget kartmaterial.
Alvar och Bo som uppgett att de redan tidigare aktivt använt sig av GIS-baserade
program i sin undervisning säger att de definitivt kommer fortsätta med det. Bo säger
att han tycker det är dagens melodi att använda dessa typer av resurser. Han tillägger
även att en stor fördel är att det är mycket mer uppdaterat än kartor i analog form.
Alvar är inne på samma spår och konstaterar att det helt enkelt är en del av geografin.
Cecilia visar intresse för att använda GIS-program i sin undervisning. Hon reflekterar
över det faktum att det ger eleverna möjlighet att göra och upptäcka på egen hand och
då har möjligheten att ge dem en känsla av att lyckas. Bo nämner i detta skede
möjligheten till att koppla samman olika fenomen och få en helhetsbild, vilket Cecilia
var inne på under förra frågan. Alvar avslutar med att reflektera över digitaliseringen
i undervisningen och konstaterar att ”kan du göra samma sak på papper, då är det inte
digitalt”. Därför anser han att GIS är ett utmärkt medel för att, som läroplanen
uppmanar, ta in något digitalt i undervisningen, eftersom det kan vara interaktivt och
tillföra någonting helt annat än enbart papperskartor och pennor.

5.4. Sammanfattning av resultaten
Eleverna som deltog i undersökningen var 82 till antalet. De fick i uppdrag att göra
uppgifter med hjälp av Google Earth Web och sedan även ge sina egna kommentarer
på uppgifterna de gjort. Uppgifterna poängsattes för att se ifall uppgifterna i Google
Earth Web-materialet var överkomliga för eleverna att klara av. Poängsättningen
visade att typvärdet var 7 poäng av 8 möjliga (Figur 6). Det visar således på att
uppgifterna var fullt genomförbara. Poängen påverkas dock även av det faktum att fyra
av uppgifterna baserar sig på elevernas självrapporterade framgång (Figur 5).
Majoriteten av eleverna uppfattade Google Earth Web-materialet positivt. 42 av 83
elever upplevde att svårighetsgraden på uppgifterna var lagom. Tyvärr förekom
tekniska problem bland knappa hälften (40 elever) av respondenterna. Elevernas
favorituppgift var uppgift nummer två, i vilken de skulle mäta arean och omkretsen på
den danska ön Bornholm (Figur 11). Det som eleverna uppfattade som det bästa med
materialet var bland annat att det var nytt eller att de tyckt speciellt mycket om en viss
51

del. På frågan om vilka utvecklingsförslag eleverna skulle ge var det 37 som uttryckte
att de inte vet hur materialet kunde utvecklas. Bland de konkreta förslagen förekom
dock tydligare instruktioner, mer utmaningar och utveckling av tekniken (Figur 12).
Responderande elevernas lärare deltog även i undersökningen genom intervju. Dessa
lärare var tre till antalet och hade alla elever som gjort och kommenterat Google Earth
Web-materialet. Samtliga lärare var positivt inställda till materialet och Bo och Cecilia
av dem angav även att svårighetsgraden lämpade sig för deras elever. Alvar däremot
upplevde att det var svårare att bedöma eftersom hans elever gjort uppgifterna på
distans. Lärarna tyckte det var positivt att eleverna genom Google Earth Web fick testa
på nya verktyg som kan användas i geografi och att alla uppgifter var litet olika.
Lärarna hade inga större utvecklingsförslag utan ansåg att det kunde vara intressant att
test liknande uppgifter med ett annat tema. De var alla av den åsikten att det finns nytta
med GIS-baserade uppgifter i geografiundervisningen, framförallt för att det ger
möjlighet att utforska många olika geografiska fenomen.

52

6. Diskussion
I det avslutande kapitlet diskuteras avhandlingens resultat i förhållande till tidigare
forskning. En diskussion kring metodvalet förs även. Slutligen ges förslag till fortsatt
forskning inom området.

6.1. Resultatdiskussion
Det mest förekommande elevresultatet från Google Earth Web-uppgifterna var sju av
åtta poäng (Figur 6). Faktum är att en knapp majoritet (43 av 82 elever) fick minst 7
av 8 poäng. Räknar man även in de som fick 6,5 poäng av 8 motsvarar det hela 68,3
procent av alla inkomna svar. Således är det ett gott resultat som eleverna presterat,
vilket i sin tur visar att uppgifterna inte varit omöjliga. Däremot är fyra av poängen
baserade på elevernas självrapporterade resultat (Figur 5). Poängen följde inte
normalfördelningen. Den uppgift som eleverna klarat bäst var att skapa ett eget, nytt
projekt i Google Earth Web. Samtliga svarade att de klarat uppgiften. Dock var det
inte detta som var deras favorituppgift (Figur 11). Det är möjligt att det beror på att
uppgiften upplevdes för enkel och därför inte tillräckligt engagerande.
Syftet med denna studie var inte att undersöka huruvida eleverna lär sig bättre med
GIS, utan fokus har legat vid att utveckla ett material och sedan be elever pröva på och
kommentera det samt att låta lärare kommentera det och berätta om sin relation till
användningen av GIS i geografiundervisning. Därför är det inte möjligt att bedöma
ifall eleverna lärt sig något eller ifall de skulle lärt sig bättre eller sämre med GIS,
vilket däremot framkommit i andra liknande studier av användningen av GIS i
skolkontext (Demirci et. al., 2013; Galbin, 2015).
Resultatet i denna avhandling visar att eleverna hade relativt positiv syn på
inkluderingen av geografiska informationssystem, så som Google Earth Web, i
undervisningen. Demirci m.fl. (2013) samt Egiebor och Foster (2019) kunde i sina
studier konstatera att eleverna upplevde inkluderingen av GIS som en positiv sak. I
båda studierna framkom även att eleverna upplevde vissa svårigheter med att lära sig
programmet som användes i studierna. Liknande fenomen framkom i denna
53

avhandling då flera elever rapporterade att de inte kunde slutföra en eller annan uppgift
i andra delen av materialet i vilken de själva skulle producera ett projekt. Orsaken till
detta kan vara att de var osäkra på vad de skulle svara eller att de inte visste vad som
menades med ”motsvarande uppgifter”. Även det faktum att alternativet fanns kan
bidra till att eleverna inte ville binda sig till ja eller nej. Fastän majoriteten av eleverna
i denna studie inte med säkerhet valde ”ja” på frågan ifall de skulle vilja jobba med
Google Earth Web eller liknande material i fortsättningen, konstaterades att det bland
de som svarat ”kanske” fanns en betydande andel som kommenterade sitt svar i
positiva drag. Ifall man räknade in dem kunde konstateras att dryga sex av tio elever
var positivt inställda till användningen av GIS i geografiundervisningen. Även hos
Galbin (2015) samt Favier och van der Schee (2012) framkom att eleverna uppskattade
användningen av GIS-baserade program. Demirci m.fl. (2013) rapporterade i sin
artikel att strax över 80 procent av eleverna som deltog i deras studie ansåg att Google
Earth och dylika verktyg borde användas i geografiundervisningen. Detta är ett
betydligt högre positivt tal än vad som framkommit i denna avhandling, där
majoriteten valde att de kanske skulle vilja ha liknande uppgifter framöver.
Över hälften av eleverna som deltog undersökningen för denna avhandling
rapporterade att de upplevt tekniska problem (Figur 10). Dock var majoriteten av dem
positivt eller neutralt inställda till att pröva på liknande uppgifter i framtiden. Enbart
11 elever av de 40 som rapporterat om tekniska problem svarade att de inte skulle vilja
jobba med Google Earth Web eller liknande uppgifter i framtiden. Galbin (2015)
konstaterar att de tekniska problem som uppstod i samband med studien då eleverna
jobbade med GIS-baserade program inte hade en stark negativ inverkan på hur
eleverna klarade uppgifterna. I Figur 5 (se kapitel 5.3) framkommer att majoriteten av
eleverna uppgav att de klarat de fyra olika delarna av att göra ett eget projekt i Google
Earth Web. Alternativet är att de inte klarat det bl.a. på grund av tekniska problem.
Dock skiljs inte på tekniska eller andra problem, som exempelvis utmaningar med
förståelsen av uppgiften, vilket gör att det inte är möjligt att på samma sätt som Galbin
konstatera i vilken utsträckning tekniska problem påverkat elevernas resultat. Däremot
fick de som valt alternativet ”Kunde inte slutföra uppgiften på grund av tekniska eller
andra problem” ingen poäng för den, vilket gör att dessa elever sett enbart till
poängtalen (Figur 6) klarade sig sämre och därmed kunde man anta att tekniska
problem eventuellt kan ha inverkat negativt på utförandet av uppgifterna.
54

Samtliga

lärare

var

positivt

inställda

till

användningen

av

geografiska

informationssystem i geografiundervisningen. Liknande resultat visar Roulston (2013)
samt Rød, Larsen och Nilsen (2010) i sina studier. De konstaterar att lärare i både
Nordirland och Norge är intresserade av att ta in GIS i sin undervisning. Det
framkommer dock att lärare inte alltid använder GIS-baserade program med sina
elever för annat än demonstrationer, trots att intresset finns där (Curtis, 2019; Höhnle
et. al., 2013; Valtonen et. al., 2014). En av orsakerna till detta är bristande kunskap i
hur man kan använda programmen tillsammans med eleverna, så att även de har en
aktiv roll. Bland lärarna som deltog som respondenter i denna avhandling fanns det en
varierande erfarenhet och användningsgrad. Eftersom de enbart var tre till antalet kan
resultatet inte generaliseras. Däremot kan noteras att en av lärarna stämde in på
konstaterandet om att intresset inte alltid leder till att eleverna själva använder GISbaserade program. De andra två lärarna berättade om användningen av geografiska
informationssystem både i syftet att demonstrera och att eleverna skulle lära sig genom
programmen.
Attityden till Google Earth Web-materialet var positiv bland lärarna. De ansåg bland
annat att det var ett fungerande komplement i deras undervisning, att svårighetsgraden
var lämplig och att det fanns en naturlig progression i uppgifterna. Flera forskare har
tidigare konstaterat att lärare är i behov av färdigt material för att de skall vilja ta in
GIS i sin undervisning (Höhnle et. al., 2013; Riihelä & Mäki, 2015; Roulston, 2013;
Rød et. al., 2010). Även om lärarna i varierande grad hade använt GIS i sin
undervisning tidigare, kan deras positiva attityd eventuellt vara en bekräftelse på att
de upplevde ett färdigt material som ett stöd i undervisningen. En av lärarna nämnde
även att den läromedelsserie hon använt, Land-serien av Otava, hänvisade till
karttjänster. Det framkommer även i läromedelsanalysen i kapitel 2.4 att det i
läromedlen som används i grundskolans årskurs 7–9 finns hänvisningar till
geografiska informationssystem i viss mån.
Samtliga lärare nämnde att det förekommit utmaningar med tekniken för deras elever
då de gjorde uppgifterna i Google Earth Web. Det överensstämmer även med den bild
som eleverna själva gett, då majoriteten rapporterade att de upplevde tekniska problem
i något skede av uppgifterna. Alla lärare och även de flesta elever ansåg inte att detta
55

påverkade deras uppfattning om materialet negativt i någon högre grad. Lay et. al.
(2013) konstaterade att lärare uppfattade att nyttan med GIS-baserade program var mer
värd än eventuella utmaningar dessa kunde medföra stöder detta.
Sammanfattningsvis kan konstateras att såväl elever som lärare i huvudsak hade en
positiv bild av Google Earth Web-materialet. I tidigare forskning har på liknande sätt
framkommit att elever och lärare som får pröva på att använda GIS i undervisningen
uppskattar det (Demirci et. al., 2013; Egiebor & Foster, 2019; Galbin, 2015; Henry &
Semple, 2012; Riihelä & Mäki, 2015). Utgående från elevernas goda resultat samt
deras egna och lärarnas bedömning var svårighetsnivån lagom. Den främsta
motiveringen till användningen av GIS i undervisningen är enligt eleverna att det är
nytt, intressant och roligt. Lärarna å sin sida fokuserade på det faktum att det ger
möjlighet att undersöka många olika geografiska fenomen. Egiebor och Foster (2019)
konstaterar att användningen av GIS i undervisningen kan ge möjlighet till mer
djupgående kunskap än enbart utantill lärande och läsande. På liknande sätt menar
Favier och van der Schee (2012) att GIS kan möjliggöra undersökande arbetssätt i
geografiklassrummet som engagerar eleverna.

6.2. Metoddiskussion
Metoden i denna avhandling har tagit avstamp i designbaserad forskning. Den typen
av forskning lämpar sig då forskaren är intresserad av att komma in i ett sammanhang
och hitta på eller utveckla en ny modell som hjälper i ett konkret problem som finns
(Kiviniemi, 2018). På frågan ifall aktionsforskning skulle passat bättre kan konstateras
att designbaserad forskning och aktionsforskning visserligen är närbesläktade i och
med att båda tar itu med konkreta problem. Skillnaden ligger dock i att forskaren alltid
har en aktiv och deltagande roll i sin forskning i aktionsforskning, medan detta inte
behöver vara fallet i designbaserad forskning (Bakker, 2014). Därför var det i denna
avhandling relevant att välja designbaserad forskning som inspiration till
forskningsansatsen eftersom jag inte själv aktivt deltog i datainsamlingen då det inte
var möjligt på grund av rådande omständigheter kring coronapandemin (Statsrådet,
2020).

56

Datainsamlingsmetoderna fungerade i och med att elevantalet var stort och det därför
var relevant med enkäter (Denscombe, 2018). För lärarnas del var det relevant med
intervjuer då de var färre, men metoden gjorde det möjligt att ställa fler frågor och
även ställa följdfrågor och be om förtydliganden (Kvale & Brinkmann, 2009). Vad
gäller analysen av Google Earth Web-materialet genom att se på elevernas svar gav de
relevanta synpunkter som kunde relateras till enkätsvaren och lärarintervjuerna. Ett
utvecklingsförslag vore däremot att kolla upp hur många elever som ämnat och prövat
göra uppgifterna i Google Earth Web och lämna in dem, men som inte kunde det på
grund av tekniska problem. Tyvärr hade jag inte bett lärarna anteckna detta så det kan
således finnas ett mörkertal i hur många som verkligen upplevde tekniska problem då
de gjorde uppgifterna. Däremot kommenterade en av lärarna att det i hennes grupp
fanns flera elever som inte lyckades skicka in sina svar. En svaghet var att det visade
sig att bland eleverna som delat en länk till sitt eget projekt i Google Earth Web, var
det en del som inte fungerade. Problemet låg i att länkarna inte var delade så att jag
kunde se och navigera i elevernas projekt, utan enbart kunde se ”startvyn” för projektet
(kapitel 5.1.2). Detta fenomen framkom inte i pilotstudien och kunde därför inte
avvärjas på förhand.
Gällande frågorna i uppgifterna, enkäten och intervjuguiden var målet att bibehålla ett
förståeligt språk så att alla respondenter skulle ha samma möjlighet att svara, vilket
bland andra Trost och Hultåker (2016) påpekar vara viktigt. Det visade sig dock att en
av frågorna i enkäten eventuellt hade missförståtts. Eleverna fick frågan huruvida de
skulle vilja ha liknande uppgifter någon annan gång (Bilaga 4). På den frågan svarade
majoriteten kanske. Detta kunde tänkas bero på att eleverna antingen inte visste vad
”liknande uppgifter” skulle innebära och därför inte ville binda sig eller så svarade de
kanske enbart för att alternativet fanns och de var lite osäkra och hade behövt mer
betänketid. Dock fanns det en följdfråga som bad eleverna motivera sin åsikt vilket
gav en hänvisning om huruvida deras ”kanske” var mer positivt eller negativt laddat.

6.3. Implikationer och förslag till fortsatt forskning
Denna avhandling visar på att det finns ett intresse både bland lärare och elever för att
använda GIS i geografiundervisningen. Liknande resultat har även framkommit i
tidigare studier (Demirci et.al., 2013; Egiebor & Foster, 2019; Roulston, 2013; Rød
57

et.al., 2010). Den ger även en liten fingervisning om vilken typ av GIS-material som
kan tänkas vara av intresse inom skolvärlden. Lärarna indikerade att det var positivt
med progression och tydliga instruktioner i materialet. Bland eleverna å sin sida
framkom att de gärna utförde praktiska uppgifter som gav tydliga resultat, i och med
att uppgiften som flest elever tyckt om var att mäta area och omkrets. Detta är i likhet
med Kidmans (2018) konstaterande om att elever gärna vill lära sig praktiska
färdigheter i geografi, även om eleverna i hennes studie skattade utomhuspedagogiska
metoder högt.
Utgående från resultatet i avhandlingen kommer Google Earth Web-materialet
bearbetas och sedan distribueras direkt till de lärare som deltagit i forskningen och de
som varit intresserade men inte haft möjlighet att delta. Genom kursen Forskning i
pedagogik vid Åbo Akademi har materialet även publiceras på kursens offentliga
blogg (Vidjeskog, 2020). Därifrån kan geografilärare runtom i landet få tillgång till
materialet och tillämpa det i sin egen undervisning.
Eftersom denna avhandling enbart omfattade en liten studie, kunde det vara av intresse
att göra en större studie för att kartlägga vilken typ av GIS-program och material lärare
och elever behöver i geografiundervisningen. Ett annat alternativ kunde vara att gå
vidare på det spår som Demirci m.fl. (2013) var inne på, det vill säga att undersöka hur
väl elever lär sig med GIS-program, ifall de verkligen tillför något till undervisningen
i form av inlärning. Riihelä och Mäki (2015) konstaterar att användningen av GIS
kunde vara en möjlighet exempelvis för ämnesintegrerad undervisning. Även en av
lärarna i denna studie tar upp detta perspektiv. I Glgu 2014 (Utbildningsstyrelsen,
2014) nämns även att det i grundläggande utbildningen skall förekomma
ämnesövergripande undervisning. Med detta som bakgrund kunde det således vara
intressant för fortsatt forskning att undersöka inom vilka ämnen geografiska
informationssystem kunde inkluderas och hur det i så fall skulle upplevas av elever
och lärare.

58

Litteratur
Aksela, M. (2005). Supporting meaningful chemistry learning and high-order thinking
through computer-assisted inquiry: a design research approach.
Helsingfors

universitet.

http://ethesis.helsinki.fi/julkaisut/mat/kemia/vk/aksela
Anderson, T. & Shuttuck, J. (2012). Design-based research: a decade of progress in
education research? Educational Researcher, 41(1), 16–25. DOI:
10.3102/0013189X11428813.
ArcGIS [u.å.]. ArcGIS. Hämtad 13 april 2020, från https://www.arcgis.com/index.html
Arjanne, S., Heinonen, M. & Jortikka, S. (2016–2017). Expedition-serien.
Helsingfors: Otava.
Baker, T. R. (2005). Internet-based GIS mapping in support of K-12 education. The
Professional

Geographer,

57(1),

44–50.

DOI:

10.1111/j.00330124.2005.00458.x.
Bakker, A. & van Eerde, D. (2014). An introduction to design-based research with an
example from statistics education. I N. Bikner-Ahsbahs, A., Knipping,
C. & Pressmeg, N. (Red.). Approaches to Qualitative Research in
Mathematics Education (s. 429–466). DOI: 10.1007/978-94-017-91816_16.
Barab, S. & Squire, K. (2004). Design-based research: putting a stake in the ground.
The

Journal

of

the

Learning

Sciences,

13(1),

1–14.

DOI:

10.1207/s15327809jls1301_1.
Brander, N., Hiekka, S., Paarlahti, A., Ruth, C. & Ruth, O. (2016–2018). Zenit-serien.
Helsingfors: Otava.
Cantell, H., Jutila, H., Keskitalo, R., Moilanen, J., Petrelius, M. & Viipuri, M. (2017–
2019). Geoiden-serien. Helsingfors: Schildts & Söderströms.
Carter, M., Moore, K., Mavoa, J., Horst, H. & Gaspard, L. (2020). Situating the appeal
of Fortnite within children’s changing play cultures. Games and Culture,
15(4), 453–471. DOI: 10.1177/1555412020913771.
Chang, C-H. & Kidman, G. (2020). Dawn of a new decade – what can geographical
and environmental education offer for the 2020s. International Research
in Geographical and Environmental Education, 29(1), 1–6. DOI:
10.1080/10382046.2020.1691334.
59

Chen, X., Vo, H., Wang, Y. & Wang, F. (2018). A framework for annotating
OpenStreetMap objects using geo-tagged tweets. GeoInformatica, 22,
589–613. DOI: 10.1007/s10707-018-0323-8.
Clifford, N., Cope, M., Gillespie, T., French, S. & Valentine, G. (2016). Getting started
in geographical research: how this book can help. I N. Clifford, M. Cope,
T. Gillespie, S. French & G. Valentine (Red.). Key methods in
geography, (s. 3–18). London: Sage.
Collins, A., Joseph, D. & Bielaczyc, K. (2004). Design research: Theoretical and
methodological issues. The Journal of the Learning Sciences, 13(1), 15–
42. DOI: 10.1207/s15327809jls1301_2.
Collins, L. (2018). The impact of paper versus digital map technology on students´
spatial thinking skill acquisition. Journal of Geography, 117(4), 137–
152. DOI: 10.1207/s15327809jls1301_2.
Curtis, M. D. (2019). Professional technologies in schools: The role of pedagogical
knowledge in teaching with geospatial technologies. Journal of
Geography, 118(3), 130–142. DOI: 10.1080/00221341.2018.1544267.
Demirci, A., Karaburun, A. & Kilar, H. (2013). Using Google Earth as an educational
tool in secondary school geography lessons. International Research in
Geographical and Environmental Education, 22(4), 277–290. DOI:
10.1080/10382046.2013.846700.
Denscombe, M. (2018). Forskningshandboken. Lund: Studentlitteratur.
Edelson, D. C. (2002). Design research: What we learn when we engage in design. The
Journal

of

the

Learning

Sciences,

11(1),

105–121.

DOI:

10.1207/S15327809JLS1101_4.
Egiebor, E. E. & Foster, E. J. (2019). Students’ perception of their engagement using
GIS-story maps. Journal of Geography, 118(2), 51–65. DOI:
10.1080/00221341.2018.1515975.
Fabritius, H., Jortikka, S., Mäkinen, L-L. & Nikkanen, T. (2016–2018). Land-serien.
Helsingfors: Otava.
Favier, T. T. & van der Schee, J. A. (2012). Exploring the characteristics of an optimal
design for inquiry-based geography education with geographic
information systems. Computers & Education, 58, 666–677. DOI:
10.1016/j.compedu.2011.09.007.

60

Forskningsetiska delegationen (2019). Etiska principer för humanforskning och
etikprövning inom humanvetenskaperna i Finland. Helsingfors:
Forskningsetiska delegationens publikationer 3/2019. Hämtad 6 augusti
2020,

från

https://tenk.fi/sites/tenk.fi/files/Ihmistieteiden_eettisen_ennakkoarvioin
nin_ohje_2019.pdf
Getis, A., Bjelland, M & Getis, V. (2018). Introduction to Geography. New York:
McGraw-Hill Education.
Goodchild, M. F. (2009). GIS and chartography. I N. Kitchin, R. & Thrift, N. (Red.).
International Encyclopedia of Human Geography (s. 500-505). DOI:
10.1016/B978-008044910-4.00034-1.
Google [u.å.a.]. Google Earth: Bring the world inside your classroom. Hämtad 13 april
2020, från https://www.google.com/earth/education/
Google [u.å.b.]. Google Maps: Mina kartor. Hämtad 13 april 2020, från
https://www.google.com/maps/about/mymaps/
Henry, P. & Semple, H. (2012). Integrating online GIS into the K-12 curricula: lessons
from the development of collaborative GIS in Michigan. Journal of
Geography, 111(1), 3–14. DOI: 10.1080/00221341.2011.549237.
Höhnle, S., Schubert, J. C. & Uphues, R. (2013). What are the constrains to GIS usage?
Selected results of a teacher survey about constraints in the school
context. International Research in Geographical and Environmental
Education, 22(3), 226–240. DOI: 10.1080/10382046.2013.817662.
Johansson, B. & Karlsson, M. (Red.). (2013). Att involvera barn i forskning och
utveckling. Lund: Studentlitteratur.
Johansson, T. (Red.). (2006). Geographical Information Systems Applications for
Schools – GISAS. Helsingfors: Helsingin Yliopiston Maantieteen
Laitoksen Julkaisuja.
Kallio, R. & Lavikainen, V. (2017). Nuoret verkossa - Raportti nuorille suunnatun
kyselyn vastauksista. Lastensuojelun Keskusliiton verkkojulkaisu,
3/2017. ISBN: 978-952-7002-25-4 (pdf).
Kessler, F. C. (2009). Projections. I R. Kitchin & N. Thrift (Red.). International
Encyclopedia of Human Geography (s. 455–473). DOI: 10.1016/B978008044910-4.00061-4.

61

Kidman, G. (2018). School geography: what interests students, what interests
teachers? International Research in Geographical and Environmental
Education, 27(4), 311–325. DOI: 10.1080/10382046.2017.1349374.
Kiviniemi, K. (2018). Design- eli suunnittelututkimus opetus- ja kasvatusalalla. I R.
Valli & E. Aarnos (Red.). Ikkunoita tutkimusmetodeihin: 1, Metodin
valinta ja aineistonkeruu: virikkeitä aloittelevalle tutkijalle (s. 220–240).
ISBN: 978-952-451-516-0 EPUB.
Konĕcný, M. & Stanĕk, K. (2010). Adaptive cartography and geographical education.
International Research in Geographical and Environmental Education,
19(1), 75–78. DOI: 10.1080/10382041003602977.
Lambert, D. G. & Jacobsen M. D. (2019). Implementing an intervention into a grade
six learning environment: a design-based research framework.
Educational Design Research, 3(1), 1–36. DOI: 10.15460/eder.3.1.1388.
Lay, J-G., Chi, Y-L., Hsieh, Y-S. & Chen, Y-W. (2013). What influences geography
teachers’ usage of geographical information systems? A structural
equation analysis. Computers & Education, 62, 191–195. DOI:
10.1016/j.compedu.2012.10.014.
Luokomies, A. (2013). Enhancing students’ motivation towards school science with
an inquiry-based site visit teaching sequence: a design-based research
approach. Helsingfors universitet. Hämtad 5 augusti 2020, från
http://hdl.handle.net/10138/42269
Maskonen, T., Palenius, E., Palmqvist, R., Paso, S., Salmi, M. & Seppänen, K. (2016–
2017). Omvärlden serien. Helsingfors: Schildts & Söderströms.
McKenny, S. & Reeves, T. C. (2012). Conducting educational design research.
London: Routledge. ISBN: 9780203818183.
Mikkilä-Erdmann, M. (2017). Digitaalisen oppimateriaalin mahdollisuudet. I N.
Savolainen, H., Vilkko, R. & Vähäkylä, L. (Red.). Oppimisen
tulevaisuus (s. 21–38). Helsingfors: Gaudeamus.
Nationalencyklopedin [u.å.]. Geografiskt informationssystem. Hämtad 30 september
2019,

från

https://www.ne.se/uppslagsverk/encyklopedi/lång/geografisktinformationssystem
Ooms, K., De Maeyer, P., Dupont, L., Van der Veken, N., Van de Weghe, N.,
Verplaetse, S., (2016). Education in cartography: what is the status of
62

young people's map-reading skills? Cartography and Geographic
Information

Science,

43(2),

134–153.

DOI:

10.1080/15230406.2015.1021713.
PaikkaOppi [u.å.]. Anvisningar för användning av tjänsten. Hämtad 21 mars 2020,
från http://www.paikkaoppi.fi/sv_SE/ohjeet/oppimisympariston-kaytto2/#aloitus
Parmaxi, A. & Zaphiris, P. (2015). Developing a framework for social technologies in
learning via design-based research. Educational Media International,
52(1), 33–46. DOI: 10.1080/09523987.2015.1005424.
Riihelä, J. & Mäki, S. (2015). Designing and implementing an online GIS tool for
schools: the Finnish case of the PaikkaOppi project. Journal of
Geography, 114, 15–25. DOI: 10.1080/00221341.2014.897362.
Roulston, S. (2013). GIS in Northern Ireland secondary schools: mapping where we
are now. International Research in Geographical and Environmental
Education, 22(1), 41–56. DOI: 10.1080/10382046.2012.759437.
Rzeszewski, M. (2018). Geosocial capta in geographical research – a critical analysis.
Cartography and Geographic Information Science, 45(1), 18–30. DOI:
10.1080/15230406.2016.1229221.
Rød, J. K., Larsen, W. & Nilsen, E. (2010). Learning geography with GIS: Integrating
GIS into upper secondary school geography curricula. Norsk Geografisk
Tidsskrift, 64, 21–35. DOI 10.1080/00291950903561250.
Slotte, H. (2019). GIS och digitala kartor i geografiundervisningen. Opublicerad
avhandling för pedagogie kandidatexamen. Fakulteten för pedagogik
och välfärdsstudier, Åbo Akademi, Vasa.
Snapchat [u.å.]. Karta. Hämtad 3 juni 2020, från https://map.snapchat.com/
Statsrådet (29 april 2020). Regeringen fattade beslut om att avveckla begränsningarna
inom småbarnspedagogiken och den grundläggande utbildningen.
Hämtad

2

maj

2020,

från

https://valtioneuvosto.fi/artikkeli/-

/asset_publisher/10616/hallitus-paatti-varhaiskasvatuksen-japerusopetuksen-rajoitteidenpurkamisesta?_101_INSTANCE_LZ3RQQ4vvWXR_languageId=sv_S
E

63

Tani, S. (2014). Geography in the Finnish school curriculum: part of the ’sucess story’?
International Research in Geographical and Environmental Education,
23(1), 90–101. DOI: 10.1080/10382046.2013.858457.
The Design-Based Research Collective (2003). Design-based research: an emerging
paradigm for educational inquiry. Educational Researcher, 32(1), 5–8.
DOI: 10.3102/0013189X032001005.
Tiitta, A. (2015). The history of geographical studies in Finland 1809–1921.
Helsingfors: Societas Scientarum Fennica.
Topelius, Z., Nylund, M., Andersson, H., Knif, H. & Forssell, P. (2017). Naturens bok
och Boken om vårt land. Helsingfors: Svenska litteratursällskapet i
Finland.
Trost, J. & Hultåker, O. (2016). Enkätboken. Lund: Studentlitteratur.
UNICEF Sverige (2018). Barnkonventionen – FN:s konvention om barns rättigheter.
Hämtad

17

november

2019,

från

https://unicef-porthos-

production.s3.amazonaws.com/slutversion_unicef-bk-booklet_2018.pdf
Utbildningsstyrelsen (2004). Grunderna för läroplanen för den grundläggande
utbildningen 2004. Helsingfors: Utbildningsstyrelsen.
Utbildningsstyrelsen (2014). Grunderna för läroplanen för den grundläggande
utbildningen 2014. Helsingfors: Utbildningsstyrelsen.
Utbildningsstyrelsen (2015). Grunderna för gymnasiets läroplan 2015. Helsingfors:
Utbildningsstyrelsen.
Utbildningsstyrelsen (2019). Grunderna för gymnasiets läroplan 2019. Helsingfors:
Utbildningsstyrelsen.
Valtonen, T., Kontkanen, S., Dillion, P., Kukkonen, J. & Väisänen, P. (2014). Upper
secondary and vocational level teachers at social software. Education
and Information Technologies, 19, 763–779. DOI: 10.1007/s10639-0139252-1.
Vidjeskog, H. (27 november 2020). Att använda GIS i geografiundervisningen
[blogginlägg].

Hämtad

28

november

2020,

från

http://blogs2.abo.fi/magisteravhandlingariskolsamfundet/2020/11/27/att
-anvanda-google-earth-web-i-geografiundervisningen/
Wang, F. & Hannafin, M. J. (2005). Design-based research and technology-enhanced
learning

environments.

Educational

Technology

Development, 53, 5–23. DOI: 10.1007/BF02504682.
64

Research

and

Wu, L., Li, L., Liu, H., Cheng, X. & Zhu, T. (2018). Application of ArcGIS in
geography teaching of secondary school: A case study in the practice of
map teaching. Wireless Personal Communications, 102(4), 2543–2553.
DOI: 10.1007/s11277-018-5276-6.

65

Bilagor
Bilaga 1. Brev till geografilärare
Hej!
Är du intresserad av digitalt undervisningsmaterial i geografi? Då kan detta vara till
nytta.
Mitt namn är Heidi Slotte och jag är fjärde årets klasslärarstuderande vid Åbo
Akademi. Geografi är mitt långa biämne och nu skriver jag min magisteravhandling i
anslutning till det. Syftet med avhandlingen är att undersöka ifall ett färdigt
undervisningsmaterial som inkluderar GIS (geografiska informationssystem) anses
vara användbart enligt elever och lärare i grundskolans årskurs 7–9.
Tanken är att jag skickar ett material till er som ni kan se igenom och sedan be eleverna
göra. Uppgifterna görs med hjälp av Google Earth Web, kräver internetuppkoppling
och beräknas ta cirka 30 minuter. För undersökningen önskar jag även att eleverna
svarar på en kort enkät i som finns med i uppgifterna. Enkäten beräknas ta 5 minuter
att fylla i. Du som lärare ombeds delta (digitalt) i en kort intervju gällande din egen
uppfattning om hjälpmedel i geografiundervisningen och materialet eleverna jobbat
med.
Materialet får du sedan även tillåtelse att använda i andra undervisningsgrupper än den
som testas. Du har även möjlighet att påverka vilket geografiskt område eller vilka
platser som materialet behandlar. Då jag fått din respons på uppgifterna finns det även
möjlighet att få en ny version enligt de utvecklingsförslag du gett.
Jag har full förståelse för att ni har mycket att tänka på och planera i skolan för tillfället.
Därför hoppas jag att detta skall fungera som ett stöd i undervisningen. Personligen
har jag även behöv av att kunna skriva på min magisteravhandling under sommaren
eftersom jag förlorat mitt sommarjobb på grund av coronakrisen.
Hoppas vi hörs!
Med vänlig hälsning,
Heidi Slotte
e-post: heidi.slotte@abo.fi
handledarens e-post: pia.sjoblom@abo.fi

Bilaga 2. Ansökan om forskningstillstånd till berörda kommuner
Hej!
Mitt namn är Heidi Slotte och jag är fjärde årets klasslärarstuderande vid Åbo
Akademi. Geografi är mitt långa biämne och nu skriver jag min magisteravhandling i
anslutning till det. Syftet med avhandlingen är att undersöka ifall ett färdigt
undervisningsmaterial som inkluderar GIS (geografiska informationssystem) anses
vara användbart enligt elever och lärare i grundskolans årskurs 7–9.
Har kontaktat geografilärare runtom i Svenskfinland. Nu har lärare vid Lyceiparkens
skola varit intresserade av att delta i undersökningen tillsammans med sina
geografielever. Därför kontaktar jag dig för att fråga om tillstånd att utföra en
undersökning för min magisteravhandling.
Tanken är att jag skickar ett material till er som ni kan se igenom och sedan be eleverna
göra. Uppgifterna görs med hjälp av Google Earth Web, kräver internetuppkoppling
och beräknas ta cirka 30 minuter. För undersökningen önskar jag även att eleverna
svarar på en kort enkät i som finns med i uppgifterna. Enkäten beräknas ta 5 minuter
att fylla i. Geografiläraren ombeds delta (digitalt) i en kort intervju gällande hens egen
uppfattning om hjälpmedel i geografiundervisningen och materialet eleverna jobbat
med.
Med vänlig hälsning,
Heidi Slotte
e-post: heidi.slotte@abo.fi
handledarens e-post: pia.sjoblom@abo.fi

Bilaga 3. Enkät för vårdnadshavare med information och
godkännande av användning av barnens svar i forskningssyfte

Bilaga 4. Uppgifter och enkät för elever
Länk till verkliga enkäten: https://forms.gle/NRY4zd4GZuNaCBaS8

Bilaga 5. Intervjuguide för intervju med lärare
1. Presentation av mig själv och syftet med undersökningen
2. Be om lov att banda in intervjun
3. Vilka ämnen undervisar du för tillfället?
a. Vilka årskurser?
4. Vilka undervisningsmetoder använder du dig av?
5. Vilka

verktyg/hjälpmedel

använder

du

i

din

undervisning?

(t.ex.

läromedelsserie/program)
6. Hur skulle du beskriva GIS, d.v.s. geografiska informationssystem?
7. Har du använt någon version av Google Earth tidigare?
a. I vilket sammanhang?
b. För vilket syfte?
8. Använder du dig av GIS i din undervisning?
a. Varför/varför inte?
b. Om ja, på vilket sätt?
9. Reflektera över uppgifterna eleverna fick.
a. Hur uppfattar du att dina elever upplevde uppgifterna?
b. Vad anser du om svårighetsgraden?
c. Vad var bra med uppgifterna?
d. Vad borde utvecklas?
e. Kunde materialet, eller ett liknande material, vara till nytta för din
undervisning?
10. Skulle du vilja använda dig av GIS i din undervisning?
a. Varför/varför inte?
11. Varför vill du fortsätta använda GIS i din undervisning?
12. Har du annat du vill tillägga?
13. Stort tack för din medverkan!

Fråga 10 eller 11 frågas beroende på respondentens tidigare svar.

Bilaga 6. Instruktioner till Google Earth Web uppgifterna

