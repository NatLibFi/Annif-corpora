Förändringsledning söm en ämöbä
En präktikinspireräd studie öm hur förändringsledning utöväs i dägligt ärbete

Jonathan Nyström
Pro gradu-avhandling i ämnet Ledarskap, strategi och organisation
Handledare: Professor Anette Hallin
Fakulteten för samhällsvetenskaper och ekonomi
Handelshögskolan vid Åbo Akademi
Åbo 2021

Jonathan Nyström
ÅBO AKADEMI – FAKULTETEN FÖR SAMHÄLLSVETENSKAPER OCH EKONOMI

Abstrakt för pro gradu-avhandling
Ämne: Ledarskap, strategi och organisation
Författare: Jonathan Nyström
Arbetets titel: Förändringsledning som en amöba - En praktikinspirerad studie om
hur förändringsledning utövas i dagligt arbete
Handledare: Professor Anette Hallin
Abstrakt: Denna avhandling handlar om hur förändringsledningskonsulter utövar
förändringsledning i sitt dagliga arbete. Syftet med avhandlingen är att utveckla
förståelsen av förändringsledning ur ett praktikperspektiv. För att uppnå syftet
svarar jag på frågan: Hur görs förändringsledning som praktik? Jag svarar genom
att

utföra

samt

analysera

sex

semistrukturerade

intervjuer

med

förändringsledningskonsulter.
Den första delen av den teoretiska bakgrunden till avhandlingen grundar sig på den
traditionella och normativa litteraturen som handlar om vad förändringsledare sägs
behöva göra samt vad hen beskrivs behöva vara. Även modeller för
förändringsledning beskrivs. Den andra, och utmanande delen, av det teoretiska
ramverket grundar sig på praktikteori, ledarskap som praktik, samt synen på
ledarskap som något processuellt och relationellt.
Studiens resultat visar att förändringsledning inte kan ses, som de normativa
modellerna beskriver det, som något linjärt och planerbart. Förändringsledning som
praktik

är,

likt

en

amöba,

levande

och

rörlig,

utan

strikta

ramar.

Förändringsledningspraktiken innehåller fyra praktiker: att organisera, att skapa
interaktion, att stimulera reflektion och att manipulera. Förändringsledning är
samspelet mellan dessa, utan inbördes ordning och hierarki, där praktiken formas
efter de krav som förändringsprocessen ställer.
Avhandlingen skapar en förståelse av förändringsledning som praktik som kan
fungera som avstamp för vidare diskussion och forskning. Dessutom bidrar
avhandlingen till att täppa till det tomrum som finns mellan de normativa modellerna
för förändringsledning och det dagliga arbetet.
Nyckelord: förändringsledning, praktikteori, ledarskap som praktik, practice
Datum: 26 mars 2021

Sidantal: 88

Jonathan Nyström

Förord
Med den här avhandlingen sätter jag punkt för min studietid vid Handelshögskolan vid
Åbo Akademi. Det har varit en otrolig tid fylld med både skratt och tårar. Jag har knutit
kontakter och fått livslånga vänner. När jag började på Åbo Akademi var min plan att
endast studera ett år i Åbo för att sedan flytta utomlands, men här är jag stortrivts i sex
år senare tack vare den gemenskapen jag hittade redan under gulnäbbsveckan.
Avhandlingsprocessen har varit som en berg och dalbana. Ibland kändes det som jag
visste exakt vad jag gjorde, bara för att om en vecka börja om helt från början. Efter
att ha bytt ämne tre gånger är processen nu äntligen i mål. Jag vill tacka Anette för den
skickliga handledningen som verkligen hjälpt mig att hitta djupet i min dykning in i
praktikteorins värld. Jag vill även passa på att tacka hela personalen på Organisation
och Ledning för att ni skapar en miljö där man som studerande trivs. Man vet att man
alltid hittar stöd i OL-korridoren, oberoende av problem eller fundering.
Jag vill också tacka Emelie för alla långa dagar och kvällar i datasalen, Vilma för att
ha agerat som min allmänna klagomur, och Saara som speciellt i slutskedet av
processen stött och hjälpt mig att hitta mitt självförtroende. Tack också till min sambo
som konstant påminde mig om att inte vara för hård på mig själv och om att min ork
är viktigare än allt annat.
Nu ska jag ta lite välförtjänt semester före nästa äventyr börjar.
Åbo, 26.03.2021
Jonathan Nyström

Jonathan Nyström

Innehåll
1.

Introduktion och problemformulering.................................................................. 1
1.1

2.

Förändringsledning .............................................................................................. 5
2.1

Förändringsledningens grunder ..................................................................... 5

2.2

Förändringsledaren ........................................................................................ 6

2.2.1

Vem är förändringsledare? ................................................................... 6

2.2.2

Förändringsledare är socialt kompetenta ............................................. 7

2.2.3

Förändringsledare är skickliga på att använda nätverk ........................ 8

2.2.4

Varför externa förändringsledare? ..................................................... 10

2.2.5

Sammanfattning ................................................................................. 11

2.3

Hur bör förändring ledas? ............................................................................ 11

2.3.1

Förändringsledning genom modeller ................................................. 12

2.3.2

Förändringsledare bör ta individen i beaktande ................................. 13

2.3.3

Förändringsledare bör coacha ............................................................ 15

2.4
3.

Avhandlingens disposition ............................................................................ 4

Räcker inte dessa traditionella sätt att se på förändringsledning? ............... 18

Ledarskap som praktik ....................................................................................... 20
3.1

Praktikteori .................................................................................................. 20

3.1.1

4.

Praktik formar praktiserande .............................................................. 22

3.2

Ledarskap som praktik ................................................................................ 24

3.3

Processuellt och relationellt ledarskap ........................................................ 26

3.3.1

Ledarskap ger riktning ....................................................................... 26

3.3.2

Ledarskap är relationellt ..................................................................... 27

3.3.3

Sammanfattning ................................................................................. 29

Studien ............................................................................................................... 30
4.1

Insamlingsmetod ......................................................................................... 30

4.1.1

Rättvist framställande......................................................................... 32

4.1.2

Intervjuer över internet ....................................................................... 33

4.1.3

Makt inom intervjuer.......................................................................... 34

4.1.4

Intervjuerna ........................................................................................ 35

Jonathan Nyström

4.2

Urvalsmetod ................................................................................................ 36

4.3

Studiens respondenter.................................................................................. 37

4.3.1

Inledande intervju med Ruth .............................................................. 37

4.3.2

Holger................................................................................................. 38

4.3.3

Marita ................................................................................................. 39

4.3.4

Selim .................................................................................................. 39

4.3.5

Leif ..................................................................................................... 40

4.3.6

Bellita ................................................................................................. 41

4.4

Analysmetod ................................................................................................ 41

4.4.1
4.5

Etiska överväganden .................................................................................... 43

4.5.1
5.

Anonymitet ......................................................................................... 43

Analys av praktiker ............................................................................................ 45
5.1

Att organisera .............................................................................................. 45

5.2

Att skapa interaktion ................................................................................... 49

5.2.1

Skapandet av dialog ........................................................................... 49

5.2.2

Skapandet av en gemensam förståelse ............................................... 54

5.2.3

Interaktionen som en kunskapsutövande praktik ............................... 57

5.3

Att stimulera reflektion ............................................................................... 57

5.3.1

Stimulera genom coachning ............................................................... 58

5.3.2

Stimulera ändrat beteende .................................................................. 61

5.4
6.

Transkribering av intervjuerna ........................................................... 42

Att manipulera ............................................................................................. 63

Diskussion & slutsatser ...................................................................................... 67
6.1

Samspelet mellan praktiker ......................................................................... 67

6.2

Förändringsledning som en amöba .............................................................. 69

6.3

Hur görs förändringsledning som praktik? .................................................. 71

Källor.......................................................................................................................... 74
Bilaga 1: Intervjuguide ............................................................................................... 82

1. Introduktion och problemformulering
Förändringsledning är ett hett ämne inom organisationsforskningen, på 0,10 sekunder
hittade jag 211 000 resultat med temat förändringsledning på Google Scholar, alla
publicerade under 2020. Många organisationer prioriterar förändringsledning högt och
arbetar konstant med att leda förändring på bästa sätt (Quinn & Quinn, 2016). Det blir
allt mera populärt att anlita externa förändringsledningskonsulter för att stöda
förändringsprocesser, och för att säkerställa att allting går så bra som möjligt. Både
SpendEdge (2020) och AGS Change Management Platform (2020) förutspår att
efterfrågan för förändringsledningskonsulter kommer att öka märkbart under de
kommande åren. Vad är då förändringsledning och hur görs det?
Förändringsledning kan ses som en specifik typ av ledarskapsprocess där en
organisations olika delar, så som till exempel struktur eller riktning medvetet förnyas
och förändras (Moran och Brightman, 2001). Förändringsledning är ett systematiskt
sätt att leda förändring där specifika faktorer så som till exempel människor eller
resurser tas i beaktande. Förändringsledning grundar sig också i tanken om att man
kan leda organisationen genom förändringen, och att det behövs en viss typ av
ledarskap för att göra detta. Detta görs ofta genom att anlita experter på förändring.
(Al-Ali, Singh, Al-Nahyan & Sohal, 2017) Att i praktiken leda förändring kan dock
vara svårt, till exempel på grund av att människor i organisationen påverkar
förändringen så att den blir svår att planera och måste anpassas konstant (Marshak &
Bushe, 2018).
Det har konstaterats att även om människor i organisationen kan göra det svårt att leda
förändring, så kan förändringsledning vara nödvändigt för att organisationer ska må
bra och utvecklas (se t.ex. Atkinson & Wilson, 2016; Hayes, 2018). Eftersom
organisationer konstant blir påverkade av teknologi, ekonomi, demografiska ändringar
och andra påverkningsfaktorer krävs det att organisationen kan anpassa sig till nya
situationer. Alltså krävs det att organisationen förändras, utan att organisationen
förändras med marknaden finns det risken att organisationen slutar existera. (Gwaka,
Ondari, Mayianda & Damaris, 2016).
För att underlätta förändringsledning har det skrivits en mängd normativ litteratur om
hur man bör göra för att smidigast leda en organisation genom förändring. Denna
1

Jonathan Nyström
litteratur presenterar ofta förändringsledning som en process med olika tydliga steg (se
t.ex. Hayes, 2018; Paton & McCalman, 2008; Lauer, 2020, Cameron & Green, 2019).
Denna process går enligt dessa texter att planera i förväg och för att beskriva processen
steg för steg vänder man sig ofta till olika sorters modeller för förändringsledning (se
t.ex. Cameron & Green, 2012; Hayes, 2018). Dessa modeller sägs användas i stor
utsträckning för att leda förändring (Stouten, Rousseau & De Cremer, 2018).
Det har dock också påpekats att det i praktiken kan vara svårt att följa normativa
modeller (se t.ex. Gwaka m.fl., 2016; Todnem By, 2005). Behovet för
förändringsledning uppstår ofta plötsligt och organisationer har inte förutsättningar för
att leda förändringen (Todnem By, 2005). Dessutom påverkar mänskligt beteende
förändring,

vilket

ytterligare

försvårar

planeringen

och

utförandet

av

förändringsledning (Marshak & Bushe, 2018). Ingen förändringsprocess ser likadan ut
och i praktiken måste varje process skräddarsys efter organisationen och dess
människor samt situationen de befinner sig i, vilket leder till att det sällan är tydligt
och enkelt att följa en modell steg för steg. Olika modeller förespråkar dessutom olika
steg och innehåller motstridigheter, därför kan det vara svårt att veta vilken modell
som det lönar sig att använda. Så även om det finns många modeller att följa kan detta
vara svårt att i praktiken följa någon modell steg för steg när man leder förändring.
(Stouten m.fl., 2018)
I och med att det i praktiken kan vara svårt att följa en modell för förändringsledning
men det ändå sägs att dessa modeller används mycket, är det relevant att titta närmare
på vad då faktiskt görs när någon leder förändring. Genom att se på vad som görs kan
vi förstå vad förändringsledning i praktiken innebär. För att se på och förstå vad som
görs inom förändringsledning har jag vänt mig till praktikteorin1 och fokuserat på
görandet (se t.ex. Gherardi, 2016; Schatzki, 2001) och grundar min förståelse i att
ledarskap är något som görs genom praktiker. Med en praktik menas i denna
avhandling en samling av olika sorters kunskap och mänsklig aktivitet som utförs av
individer (Nicolini, 2012). Genom att se på ett fenomen som praktik kan man se på det
dagliga arbetet, eller de aktiviteterna som utförs och hur de ger sig uttryck, alltså vad
som görs inom en organisation och hur det görs (Raelin, Kempster, Youngs, Carroll &

1

Jag har valt att översätta det engelska begreppet practice till praktik. Practice är mer vedertaget, men
i denna avhandling anser jag att praktik ändå ger en rik och ändamålsenlig förståelse av begreppet och
fenomenet.

2

Jonathan Nyström
Jackson, 2018). Praktikteori har även tidigare använts för att förstå ledarskap (se t.ex.
Raelin, 2016b; Raelin m.fl., 2018).
Ledarskap är i sig svårdefinierat men kan till exempel ses som en process där någon
eller några påverkar andra att tänka eller bete sig mot organisatoriska målsättningar
(Gandolfi & Stone, 2017). Ett sätt att se på ledarskap är att fokusera på utövandet av
ledarskap genom handlingar, alltså på det görande som påverkar andra i
organisationen, och inte på en ledande individs egenskaper (se t.ex. Ryömö, 2020;
Salovaara & Bathurst, 2018; Todnem By, 2020). Även ledarskap som praktik bortser
delvis från individers egenskaper och fokuserar istället på hur ledarskap är en sorts
inverkan som växer fram som genom samlingar av praktiker (Raelin m.fl., 2018). Man
har också funnit att ledarskap kan ses som en process som görs, eller praktiseras,
genom till exempel interaktion och handlingar (Crevani & Endrissat, 2016).
Jag har däremot inte hittat studier där man undersökt förändringsledning som
ledarskap som praktik och inte heller studier om specifikt externa aktörer, så som till
exempel konsulter, som utövar förändringsledning som praktik. Därför har jag valt att
avgränsa min empiriska kontext till förändringsledningskonsulter där intervjuer med
konsulterna fungerar som en kanal för att studera förändringsledning som praktik. Det
verkar som studier kring ledarskap som praktik har varit mer fokuserade på ledarskap
som begrepp i allmänhet och inte specifika typer av ledarskap, som till exempel
förändringsledning, vilket gör att min infallsvinkel unik och intressant.
I och med dessa tomrum i forskningen och det faktum att det i praktiken kan vara svårt
att följa de populära modellerna som till synes används för förändringsledning är det
relevant att fokusera på hur förändringledning görs i dagligt arbete. Fokus här ligger
inte på vem som gör förändringsledning utan på hur det görs. Att se på
förändringsledning av konsulter genom ett ledarskap som praktikperspektiv bidrar
med en förståelse av hur förändringsledning görs i praktiken. Dessutom kan det ge
inblick i varför det i praktiken kan vara svårt att följa de normativa
förändringsledarmodellerna. Syftet med min studie blir således att utveckla förståelsen
av förändringsledning ur ett praktikperspektiv. För att uppnå syftet svarar jag på
studiens huvudsakliga forskningsfråga: Hur görs förändringsledning som praktik?

3

Jonathan Nyström

1.1 Avhandlingens disposition
Detta inledande kapitel fungerar som en introduktion till ämnesområdet och jag
presenterar studiens syfte. Efter detta inleder jag den teoretiska delen av avhandlingen
genom att diskutera traditionella syner på förändringsledning. Jag tar upp exempel på
hur förändringsledare anses behöva vara och vad hen anses behöva göra. Jag lyfter upp
den traditionella normativa litteraturen och problematiserar den kort.
Det tredje kapitlet är den huvudsakliga teoretiska referensramen. Där inleder jag med
att lyfta upp praktikteorin för att få en infallsvinkel på görandet. Efter det diskuterar
jag ledarskap som praktik och ledarskap som något relationellt och processuellt. I
följande kapitel presenterar jag studien mer noggrant. Jag diskuterar insamlingsmetod,
urvalsmetod, analysmetod och överväger en del etiska frågor.
I kapitel 5 presenterar jag det empiriska materialet och gör en tematisk analys där jag
identifierar fyra praktiker som bidrar med förståelse av vilka praktiker som
förändringsledning består av. I det sista kapitlet återkopplar jag till forskningsfrågan
och studiens syfte och presenterar en syn på förändringledning som något som är, likt
en amöba, ständigt föränderligt och som görs i samspelet mellan olika facetter, vilket
också betyder att jag positionerar mig emot den normativa litteraturen som beskriver
förändringsledning som något linjärt.

4

Jonathan Nyström

2. Förändringsledning
I detta kapitel beskriver jag förändringsledningens grunder samt traditionella exempel
på vad en förändringsledare som individ brukar anses vara och vad hen brukar anses
behöva göra. Jag lyfter fram hur förändringsledning brukar beskrivas och
problematiserar denna vedertagna syn för att i nästa kapitel presentera ett perspektiv
på förändringsledning som praktik.

2.1 Förändringsledningens grunder
Förändring har länge ansetts vara en viktig del av organisationer och
organisationsutveckling, men först på 80-talet började förändringsledning växa fram
som ett verktyg för att handskas med förändringen (Helms Mills, Dye & Mills, 2009).
Orsakerna till att förändring kan vara flera, till exempel ny teknik, lagar, konkurrens
eller organisationens tillväxt. För att organisationen ska dra nytta, eller åtminstone
överleva, förändringen behöver den ledas. (se t.ex. Helms Mills m.fl., 2009; Todnem
By, 2005; Hudescu & Ilieş, 2011)
Förändringsledning kan ses som en process där delar av organisationen medvetet
förnyas. Dessa delar är till exempel struktur, organisationens riktning och
organisationens sätt att betjäna både inre och yttre intressenter. Förändringsledning
grundar sig på tanken om att det går att systematiskt leda en organisation i en viss
riktning och att detta kan göras genom en viss typ av ledarskap (Al-Ali m.fl., 2017).
Ett annat underliggande antagande är att förändring går att planera och att det därmed
också går att planera ledandet av förändringen. Detta kan dock vara svårt i praktiken,
i och med att till exempel individer i en organisation kan påverka förändring på
oväntade sätt. (Marshak & Bushe, 2018)
Förändringsledning kan i grund och botten även anses handla om att leda människor i
förändring. Detta betyder att faktorer som motivation, gruppdynamik och
ledarskapsstilar spelar en stor roll i förändringsledningen. (Moran & Birghtman, 2001)
Oberoende av förändringens omfattning eller vilken sorts förändring det handlar om
så påverkas förändringen av människor samtidigt som den påverkar människor.
Förändringsledning handlar alltså alltid om människor, även om det inte alltid är
5

Jonathan Nyström
uppenbart. Därför går det inte att leda förändring utan att också fundera på att leda
individen. (Cameron & Green, 2009) Med andra ord är förändringsledning processen
där individer och grupper i en organisation leds och guidas genom förändring. Varför
är då förändringsledning viktigt att förstå?
Att leda förändring är viktigt för att organisationers ska lyckas med att anpassa sig till
de förändringar som samhället förutsätter av organisationer (Moran & Brightman,
2001). Dagens företag behöver arbeta med förändring i allt större utsträckning och
förändring är oundvikligt i dagens läge, i och med till exempel snabba framsteg och
krav inom teknologi. Förändring påverkar konstant organisationer och drivs både av
externa och interna faktorer vilket gör att förändring sker så gott som konstant. (Gwaka
m.fl., 2016) I och med att organisationer konstant påverkas av förändring är det också
viktigt att förstå hur och av vem denna förändring leds.

2.2 Förändringsledaren
I detta avsnitt tar jag först kort upp vad en förändringsledare traditionellt anses vara
och vad hen kan anta för roller samt vilken kompetens hen kan anses behöva. Därefter
beskriver jag kort externa och interna förändringsledare, samt vilka fördelar det kan
finnas med att anlita externa förändringsledare så som till exempel konsulter.

2.2.1

Vem är förändringsledare?

Vem är det då som leder förändring? Förändringsledare, ibland även kallade
förändringsagenter, är vilken som helst person som genom sin kunskap och makt
stimulerar, möjliggör och koordinerar förändring. De kan antingen vara interna som är
anställda av organisationen eller, som till exempel konsulter oftast är, externa som blir
anlitade för till exempel ett visst förändringsprojekt. Men andra ord kan det vara fråga
om allt från en formell ledare, till en extern konsult till en medarbetare. (Lunenburg,
2010) Att förstå vem det är som anses vara förändringsledare är relevant i denna
avhandling i och med att jag studerar konsulter som kommer in och driver, möjliggör
och koordinerar förändring genom förändringsledning. Alltså studerar jag vad

6

Jonathan Nyström
förändringsledare praktiskt gör för att leda förändring. Men var innebär det att vara en
förändringsledare?
Det finns olika sätt att vara förändringsledare på. Dessa är till exempel genom
konsultering, genom träning och genom forskning. När någon är förändringsledare
genom konsultering hjälper hen medarbetare att finna lösningar på problem genom
analys av relevant data. När hen tränar någon handlar det om att hjälpa organisationen
att kunna använda data för att själv kunna driva förändring i fortsättningen. Tränarens
roll blir alltså att bidra med verktyg och kunskap som organisationen kan ha nytta av i
framtiden. När en förändringsledare leder förändring genom forskning handlar det om
att förbereda individer för att kunna evaluera effektiviteten av olika planer för
förändring. Förändringsledaren kan alltså anta olika roller vilka genom hen praktiserar
förändringsledning. Gemensamt för alla dessa roller är att personen medvetet påverkar
delar av organisationen för att driva förändring. (Lunenburg, 2010)

2.2.2

Förändringsledare är socialt kompetenta

Som tidigare nämnts är det viktigt att förändringsledning handlar om människor och
inte bara processer (se t.ex. Moran & Brightman, 2001). Denna synpunkt påpekas även
i litteratur som berör förändringsledare i sig (se t.ex. Lunenburg, 2010; Levasseur,
2010). Vikten av kommunikation och samarbete mellan förändringsledare och deras
nätverk betonas även som viktiga faktorer som i stor grad påverkar hur ett
förändringsprojekt lyckas (Lunenburg, 2010; Lavasseur, 2010). Även organisationens
tillit till en förändringsledare påverkas av kommunikationsfaktorer och socialt
kunnande (Gallagher, Porter & Gallagher, 2019).
Också andra sociala aspekter anses vara viktiga i förändringsledares arbete, till
exempel politiskt kunnande och övertalningsförmåga, vilket påverkar deras rykte och
därmed påverkningsmöjligheter. Detta kan synas till exempel genom att
förändringsledare bygger och uppehåller nätverk för att kunna påverka förändring. En
förändringsledares möjlighet att leda förändring påverkas av hur bra hen lyckas skapa
nätverk i organisationen. Om hen lyckas använda sig av sin politiska kompetens och
övertalning får hen bättre rykte vilket leder till att tilliten till ledaren höjs. Tillit i sin

7

Jonathan Nyström
tur gör det lättare för förändringsledaren att utöva förändringsledning. (Gallagher
m.fl., 2019)
Att skapa tillit kan ta tid men det är viktigt att en förändringsledare signalerar sin
kompetens, sin integritet och sin välvilja till en organisation (Mauerer, 2018; Gallagher
m.fl., 2019). Detta gäller till exempel konsulter där det är viktigt att en konsult effektivt
kan kommunicera allt detta till kunden för att skapa tillit. Den viktigaste av dessa
faktorer är kompetensen för om inte organisationen tror på att en individ, eller i detta
fall en konsult, har den kompetens som behövs som förändringsledare så finns det
ingen tillit, även om konsulten lyckas kommunicera sin integritet och välvilja till
kunden. (Mauerer, 2018)
Andra faktorer för att kunna bygga tillit och på så sätt lyckas leda förändring är att
förändringsledaren visar att hen genuint är intresserad av kundens målsättningar och
att hen har transparenta arbetssätt, samt att hen visar ett stöd för kunden (Mauerer,
2018). Faktorerna för att skapa tillit liknar de faktorer som påverkar om
förändringsledning lyckas eller inte. Bland dessa finns till exempel empati, öppenhet,
samarbete och likheten mellan förändringsledare och organisationen. (Lunenburg,
2010) Detta påvisar ytterligare hur förändringsledare kan arbeta med sociala kontakter
för att driva förändring.

2.2.3

Förändringsledare är skickliga på att använda nätverk

Som nämndes tidigare påverkar även förändringsledares sätt att använda nätverket i
förändringsledningen hur förändringsprojekt lyckas (Gallagher m.fl., 2019). Det är
viktigt att en förändringsledare innehar en central roll i informella nätverk, oberoende
vad hens formella roll i organisationen är. En förändringsledare kan åstadkomma detta
genom att till exempel ge råd eller genom att både i formella och informella ärenden
kontakta personer i nätverket. När andra i nätverket börjar gilla ledaren och se hen som
kunnig börjar de lita på hen, vilket leder till att hen har en central roll i nätverket och i
att driva förändring, oberoende var förändringsledarens formella makt ligger.
(Battilana & Casciaros, 2013)
En förändringsledare bör inte endast inneha en central roll i informella nätverk utan
hen lyckas även bättre med förändringsledning om hen skapar en nära relation till de
8

Jonathan Nyström
individer som är kluvna till förändringen som hen försöker leda. Att ha en bra relation
till dessa gör det lättare för förändringsledaren att övertala dem, de är motvilliga att gå
emot någon som de har en bra relation till. Samma fokus behöver inte sättas på att
skapa relationer till de som är enbart positivt eller negativt inställda till förändringen i
och med att det inte lika lätt går att påverka deras åsikter om förändringen. (Battilana
& Casciaros, 2013)
Även nätverkets typ och natur påverkar förändringsledning. Förändringsledare kan
använda nätverken inom förändringsprocesser till nytta om hen förstår typen av
nätverk och förändringen hen driver. Ett nätverk kan vara sammanhängande, vilket
innebär att människorna i nätverket har med varandra att göra och förändringsledaren
är en naturlig del av detta. I ett sammanhängande nätverk finns det goda förutsättningar
för kommunikation, koordination och tillit. Å andra sidan kan ett nätverk vara
brobyggande2 vilket i sin tur betyder att förändringsledaren har att göra med olika
grupper separat och att dessa inte har en naturlig koppling till varandra. I ett sådant här
nätverk har förändringsledare mer kontroll över vad som kommuniceras och när, var
och hur detta görs. (Battilana & Casciaros, 2013)
Om förändringen som leds inte på dramatiska sätt stör individers sätt att jobba och
förändringen bygger på organisationens normer och praktiker kan förändringsledare
ha nytta av ett sammanhängande nätverk. Tilliten till ledaren stöder förändringen
liksom det faktum att positivt inställda individer lätt kan övertala andra att
förändringen är bra, så länge den inte påverkar organisationens normer i så stor grad.
(Battilana och Casciaros, 2013)
Det motsatta är fallet när det handlar om förändring som kan anses avvika starkt från
organisationens status quo. Då är det mera optimalt om nätverket är av en brobyggande
karaktär i och med att avsaknaden av relationer intressenter emellan gör det svårare
för dem att tillsammans motarbeta förändringen. Dessutom kan förändringsledaren i
detta fall kontrollera hur hen kommunicerar förändringen till intressenter och
skräddarsy sättet det framförs på, beroende av individernas behov och mål. (Battilana
och Casciaros, 2013). Användningen av nätverket kan även påverkas av huruvida en

2

Fritt översatt från engelskans bridging network.

9

Jonathan Nyström
förändringsledare är extern eller intern vilket beskrivs kort i nästa avsnitt (Miller &
Subbiah, 2012).

2.2.4

Varför externa förändringsledare?

Förändringsledare kan vara antingen interna eller externa (Lunenburg, 2010). Ett
exempel på externa förändringsledare är konsulter, vilka också representerar den
empiriska kontexten som jag undersöker i denna avhandling. Konsulter anlitas ofta för
att driva förändring eller för att vägleda organisationer (se t.ex. Werr, Stjernberg &
Docherty, 1997: Braga, 2017; Schumacher & Scherzinger, 2016; Sutter & Kiese,
2019). De anlitas också för att fungera som förändringsledare och för att med sin
expertis kunna påverka organisationens beteende och arbetssätt (Mohe, 2005; Retna,
2016). Förändringsledare gör detta till exempel genom att påverka mentala modeller
hos individer för att kunna påverka deras beteende och på så sätt leda förändring mot
ett visst håll. De fungerar också som vägvisare och lärare som påverkar organisationer
genom att finslipa beteende. De styr organisationer för att passa in i visioner, mål eller
önskad förändring. (Retna, 2016)
Konsulter arbetar med förändring på olika sätt. Till exempel arbetar de med att både
implementera nya arbetssätt för att organisationer ska nå sina mål samtidigt som de
också arbetar med att få individer att glömma annan kunskap (Kluge & Gronau, 2018).
Att vänja sig av med eller glömma kunskap möjliggör förnyelse och förändring vilket
gör att konsulterna påverkar organisationers utveckling och riktning (Sinkula, 2002;
de Holan & Phillips, 2016).
Behovet av förändringsledning uppstår ofta reaktivt i situationer där förändringen
redan börjat påverka organisationen. Organisationer saknar dock tydliga ramverk för
att handskas med behovet internt. (Todnem By, 2005) I sådana situationer blir det ofta
aktuellt för en organisation att anlita externa förändringsledare i form av konsulter,
som har den expertisen som behövs för att leda förändringen (se t.ex. Mohe, 2005;
Sutter & Kiese, 2019). Det kan däremot också anses att organisationer bör lära sig att
handskas med förändringen internt och då är det aktuellt att utbilda och anställa interna
konsulter (Buono & Subbiah, 2014).

10

Jonathan Nyström
Valet mellan interna eller externa förändringsledare kan till exempel bero på
organisationens struktur och kultur men även på hurdan förändring som planeras.
Externa konsulter har ofta en expertis och erfarenhet som de kan bidra med för att lösa
vissa sorters problem medan interna konsulter har en förståelse av den specifika
organisationen där de är anställda. Interna förändringsledare har också en tätare
kontakt med olika intressenter inom organisationen, de kan alltså lättare uppehålla och
använda de nätverk som tidigare konstaterades vara viktigt för förändringsledarens
arbete. (Buono & Subbiah, 2014) Fördelarna med att anlita en extern konsult som
förändringsledare är att de ofta har en bred kunskapsbas och en förståelse av förändring
och de valen som kan behövas göras i en förändringsprocess. Dessutom kan de med
hjälp av sina tidigare erfarenheter komma med fräscha och kreativa lösningar som
någon inom organisationen kanske inte kunde upptäcka. Deras status som extern ledare
och förändringsexpert kan dessutom förenkla påverkan och övertalning och så också
förenkla förändringsarbetet. (Miller & Subbiah, 2012)

2.2.5

Sammanfattning

Sammanfattningsvis är alltså den traditionella förändringsledaren någon som skapar
och leder förändring. Förändringsledare ska vara socialt och politiskt kompetenta för
att leda förändring med hjälp av de sociala kontakterna de har inom organisationens
nätverk. De ska kunna påverka och påverkas av nätverk och de ska anses vara
trovärdiga och kunna skapa tillit. De ska kunna driva förändring genom att övertala
samt genom att föra dialog. De kan vara antingen externa eller interna, beroende av
förändringsbehovet och andra organisatoriska faktorer. Men vad är det då som
förändringsledare anses behöva göra? Detta tar jag upp i följande avsnitt där jag kort
diskuterar den normativa förändringsledningslitteraturen.

2.3 Hur bör förändring ledas?
I detta underkapitel tar jag upp hur det ofta skrivs att förändring bör ledas genom att
först kort beskriva grunderna i många av de normativa modellerna som används genom
att lyfta fram Kurt Lewins trestegsmodell för förändring. Därefter beskriver jag synen
11

Jonathan Nyström
på förändringsledning genom coachning. Till sist beskriver jag hur förändringsledaren
anses behöva använda sin sociala kompetens för att ta individen i beaktande.

2.3.1

Förändringsledning genom modeller

Det finns mycket skrivet om hur man bör göra för att leda förändring. Det finns både
utförliga läroböcker (se t.ex. Hayes, 2018; Paton & McCalman, 2008) och
vetenskaplig forskning om vad som är det korrekta sättet att leda förändring på
(Stouten m.fl., 2018). Det sägs att läroböckerna och olika populära modeller ofta
används i praktiken medan forskningen ibland inte har samma påverkan på det
praktiska arbetslivet (Stouten m.fl., 2018). Jag fann dock att dessa texter också har en
del gemensamt, till exempel tanken om att förändringsledning i första hand handlar
om att leda människor (se t.ex. Cameron & Green, 2009; Gwaka m.fl., 2016). Så hur
bör man då enligt den traditionella litteraturen göra för att leda förändring?
Det är svårt att säga vad som är det rätta sättet även om det är tydligt att ledarskap är
viktigt för lyckad förändring (Hayes, 2018). Ett sätt att se på det är att ledarskapets roll
är att skapa skräddarsydda processer för organisationen, skapa förändringstruktur,
tydliga processer och att dela upp förändringen i många mindre delar (Atkinson &
Wilson, 2016). Den normativa litteraturen förespråkar ofta just detta sätt att se på vad
som bör göras för att leda förändring, att göra det genom en planerad process med
tydligt definierade steg. Dessa steg beskrivs genom olika modeller (se t.ex. Cameron
& Green, 2012; Hayes, 2018). Inom ramarna för denna avhandling kommer inte dessa
modeller tas upp i detalj men det många har gemensamt är att de grundar sig på Kurt
Lewins välkända teori om organisatorisk förändring som beskrivs kort i följande
stycken (Cameron & Green, 2012; Rosenbaum, More & Steane, 2018).
Lewin beskrev planerad förändring som en process med tre huvudsakliga steg som kan
användas både för att förstå förändring och för att leda den (Cameron & Green, 2012).
Det första och förberedande steget är att tina upp. Detta steg innebär att man förbereder
organisationen för förändring. Detta betyder att en förändringsledare aktivt borde
arbeta med att motarbeta motstånd samtidigt som hen arbetar för att öka drivkraften
för förändringen. Med andra ord ”tinar man upp” nuläget genom att skapa mer
motivation för förändring än vad det finns motstånd mot förändringen. (Cameron &
12

Jonathan Nyström
Green, 2012; Burnes, 2004) Detta kan till exempel göras genom att lyfta fram vilka
positiva sidor förändringen för med sig (Cameron & Green, 2012).
Om förändringsledaren lyckas med att tina upp nuläget kan hen gå vidare till steg två,
själva förändringensprocessen eller som Lewin kallade det, rörelse. I detta skedde lär
människor sig till exempel nya beteenden och organisationen flyttar från ett läge till
ett annat. Efter detta steg följer det tredje och sista steget: att frysa ner. Detta steg
innebär att förändringen blir en ny, stabil och någorlunda permanent del
organisationen.

Detta

görs

till

exempel

genom

att

försöka

påverka

organisationskulturen, normer och regler för att fungera ihop med den förändring som
skett. (Cameron & Green, 2012; Burnes, 2004) Trestegsmodellen är illustrerad i figur
1 nedan, för att även i bild visa hur förändringen sker i planerade steg.

Figur 1: Lewins trestegsmodell enligt Cameron & Green (2012).
Även om Lewins modell har blivit något kritiserad (Burnes, 2004) fungerar den som
sagt som bas för många av de modeller som beskrivs i de normativa texterna om vad
förändringsledare bör göra (Rosenbaum m.fl., 2018). Lewins modell representerar en
syn på förändringsledning som något planerbart som sker linjärt steg för steg där
förändringsledaren systematiskt kan leda en process genom att använda sig av en
modell. I avsnitt 2.4 beskriver jag varför det i praktiken kan vara lättare sagt än gjort
att använda sig av denna sorts modeller i förändringsledning.

2.3.2

Förändringsledare bör ta individen i beaktande

Tätt sammankopplat med den sociala kompetensen som en förändringsledare kan
anses behöva är också förmågan att använda denna kompetens för att ta individen i
beaktande. Utöver att använda sig av modeller handlar förändringsledning en del om
att leda individer för att kunna påverka gruppen. (Moran & Brightman, 2001; Cameron
13

Jonathan Nyström
& Green, 2009) Till exempel kan förändringsledning handla om att skapa en känsla av
mening hos individer. Detta kan göras genom att arbeta med att förstå
motivationsfaktorer hos till exempel medarbetare och att genom dialog ge dem en
förståelse

av

varför

förändringen

sker

i

organisationen.

Detta

gör

att

förändringsledaren kan arbeta med att motivera individer att bli del av förändringen
och att känna meningsfullhet i sitt arbete. (Moran & Brightman, 2001)
En annan faktor som förändringsledning kan beröra är känslan av identitet. Människor
i organisationer vill ofta ha en konsistent självbild och förändring kan ibland utmana
denna bild av identitet, vilket kan leda till motstånd mot förändringen. Det betyder att
förändringsledare behöver arbeta med denna självbild för att minska på motstånd.
Även detta kan göras genom dialog i och med att dialog skapar förståelse av den effekt
som förändringen kan ha på någons bild av dess identitet. Denna dialog kan till
exempel innehålla element av övertalning där förändringsledaren målar upp tydliga
och övertygande argument för förändringen så att individen kan förstå den så bra som
möjligt och på så sätt acceptera den. (Moran & Brightman, 2001)
Förändring hotar även på samma sätt individers känsla för sakkunskap. Också denna
typ av rädsla kan förändringsledare påverka genom dialog för att skapa förståelse av
vad förändringen bidrar med. Dessutom kan förändringsledare kritiskt granska de
tomrum som förändringsprocessen skapar, det vill säga huruvida individers
sakkunskap kommer räcka till i fortsättningen. Om den inte kommer att göra det, är
det upp till förändringsledaren att se till att individerna får möjligheten att utveckla sin
kunskapsbas. Om detta inte görs ordentligt kan det uppstå motstånd vilket försvårar
förändringsprocessen. (Moran & Brightman, 2001)
Jag har valt att uppmärksamma just dessa synpunkter på vad förändringsledare bör
göra i och med att de på ett lättförståeligt sätt att illustrerar hur viktigt det anses vara
att leda individen och människan i ramarna för ett förändringsprojekt. Detta
demonstrerar ytterligare hur den sociala kompetensen och förändringsledarens
förstående, eller empatiska personlighet kan anses vara viktig, samtidigt som det pekar
på vad förändringsledaren bör göra med sin sociala kompetens.

14

Jonathan Nyström
2.3.3

Förändringsledare bör coacha

En annan syn på hur förändringsledning kan göras, som är sammankopplad med att
fokusera på individers behov, är att leda förändring genom coachning. Synsätt om vad
ledarskap som coachning är finns det flera av, men en gemensam nämnare för många
är att det handlar om att stöda och vägleda individen för att gruppen ska kunna lyckas.
Coachning gör att individen får möjlighet att utvecklas genom till exempel
återkoppling och stöd vilket leder till att hen blir en del av en grupp som samarbetar
väl. Detta betyder också att alla i gruppen lär känna ägarskap och ha möjligheter för
att påverka den gemensamma processen. (Roth, 1994) Ledarskap genom coachning
bör uppmuntra till deltagande, innovation, samarbete och gemensamt ansvar (Crevani,
Lindgren & Packendorff, 2007).
Coachning kan också beskrivas som att hjälpa människor att agera inom förändring,
alltså som en typ av förändringsledning. Denna förändring kan beröra individen i sig,
organisationen eller individens position inom organisationen. (Bond och Naughton,
2011) Coachning kan alltså handla om att utveckla personer och individer (Beattie,
Kim, Hagen, Ellinger & Hamlin, 2014). Det kan därmed även anses handla om en
strukturerad process där människor utvecklas. Denna process inkluderar vissa typer av
utvald interaktion samt strategier och tekniker för att uppnå förändrat beteende eller
tankesätt hos individen för att gynna exempelvis coachen eller organisationen.
(Bachirova, Cox & Clutterbuck, 2014) Denna utveckling kan till exempel göras genom
att individer uppmuntras att utvecklas, lära sig eller ändra på sitt beteende på
individuella eller organisatoriska plan (Blackman, Moscardo & Gray, 2016)
Det finns många sätt att se på och praktisera coachning, vilket gör att även om
coachning är utbrett inom organisationer, så är begreppet i sig svårt att definiera
(Blackman m.fl., 2016). Gjerde (2012) har dock gjort ett försök att skapa en definition
och definierar coachning som:
En

samarbetande,

anpassad,

lösningsfokuserad

och

systematisk

kommunikationsprocess som främjar handling, lärande och utveckling – på det
personliga och yrkesmässiga planet – genom bland annat medvetandegörande,
motivation och ansvarighet. (s. 14)

15

Jonathan Nyström
Coachning handlar alltså om att bygga på en persons resurser så som kunskap,
erfarenheter och egenskaper. Det är processen som aktiverar dessa resurser. Coachen
arbetar tillsammans med individen för att hjälpa denna att agera, till exempel i en
förändringsprocess. (Gjerde, 2012) Coachning kan däremot också innebära att
kontrollera vad som ska göras och hur det ska göras. Samtidigt krävs också insatser av
de som blir coachade och om inte de är med i processen fortskrider inte den. Speciellt
när en process redan är igång ändrar ledarskapet till en mer kollaborativ process där
coachen bara är med som en av kollektivet. (Ryömä, 2020)
De olika rollerna en coach kan ta beror på situationen inom organisationen. Utförandet
av en process är inte endast coachens ansvar så hen behöver kunna anpassa sig. Detta
leder till att även andra, utöver coachen, kan känna ägarskap över processen och
coachens roll kan bli en mer stödande del av den gemensamma processen. Detta kan
coachen praktiskt bidra till genom att visa stöd till andra samt att visa att man är på
samma sida och genom det stöda deras praktiserande. Ledarskap genom coachning
kan alltså innebära att man stöder, tjänar och lyfter fram de som utför en process och
coachens roll blir därmed att fokusera på att få andra att utföra sin del av processen på
bästa möjliga sätt. (Ryömä, 2020)
Förändringsledning genom coachning är sammanfattningsvis alltså att stöda individer
vilket hjälper dessa individer att utvecklas vilket i sin tur påverkar organisationens
riktning. Förändringsledaren, eller coachen, är således inte ensam i fokus utan
tillsammans med guppen skapar hen riktningen, även om coachen delvis själv kan
definiera hur processen ser ut. I nästa avsnitt diskutera jag kort hur förändringsledning
som coachning kan göras genom manipulation.

2.3.3.1 Coachning genom manipulation
Coachning kan innebära att en coach säljer en berättelse till en organisation.
Berättelser här syftar på sätt för individer att skapa mening och att förstå
organisationen. Detta kan i praktiken innebära att coachen först säljer sina tjänster till
en organisation som sedan övertalar individerna i organisationen att samarbeta med
coachen. Detta möjliggör att coachen kan lära sig de berättelserna som är närvarande

16

Jonathan Nyström
i organisationen och därmed kan påverka dessa och genom att skapa nya narrativ kan
åstadkomma förändring i organisationen. (Reissner & Du Toit, 2011)
Coachning av denna natur innehåller naturligt olika typers makt och grundar sig på
tanken om att coachen i sin formella roll kan sälja in sina egna synpunkter och skapa
tillit till den berättelsen hen berättar, både gentemot gruppen och individen hen
coachar. Denna dynamik gör det möjligt för coachen att använda sig av manipulation
för att påverka andra och på så sätt leda förändring i organisationen. Detta kan till
exempel göras genom att poängtera vad som kan hända i organisationen om de inte
lyssnar på coachen. Det kan också hända att coachen lyckats sälja sin berättelse till en
del av organisationen som i sin tur hjälper coachen att manipulera resten för att
gruppen ska tro på samma berättelse och på så sätt arbeta mot ett gemensamt mål.
(Reissner & Du Toit, 2011)
Manipulation utövas aktivt inom coachning vilket innebär att coachning till en viss
utsträckning innebär att någon manipulerar en annan (Aaltio-Marjosola & Takala,
2000). Detta blir en intressant paradox i och med att manipulation ofta tolkas som
något negativt medan coachning kan ses som något positivt och inspirerande.
Manipulation är per definition att något ”styrs i önskad riktning” vilket indikerar att
manipulation i coachning stävar mot ett visst mål, eller önskat resultat (Svenska
Akademiens Ordlista, 2015). Manipulation behöver inte alls vara oetiskt eller negativt
utan är mer komplext än så, manipulation som leder till positiva resultat kan till och
med ses som önskat och ett bra sätt att leda (Auvinen, Lämsä, Sintonen & Takala,
2013).
Sammanfattningsvis kan det konstateras att förändringsledning som coachning kan ses
som något som bör göras genom att inspirera, sporra och i vissa fall manipulera någon
att agera inom förändring vare sig det är individen i sig själv eller organisationen som
är i förändring. Förändringsledaren kan enligt denna litteratur leda organisationens
riktning genom att leda individer och grupper år vissa håll och ge dem de verktyg som
behövs för att fortsätta agera inom en organisation. Detta tolkar jag som att coachen
(förändringsledaren) kan genom hens agerande och utövande av ledarskap påverka
individer i stor utsträckning och genom detta även påverka organisationen.

17

Jonathan Nyström

2.4 Räcker inte dessa traditionella sätt att se på förändringsledning?
De tidigare avsnitten i detta kapitel demonstrerar olika synpunkter på vad
förändringsledning bör innebära och vad förändringsledare bör göra och vara.
Förändringsledare säger sig ofta vända sig till de populära modellerna där förändring
sker steg för steg för att strukturerat kunna leda förändring (Stouten m.fl., 2018). Att
faktiskt agera enligt vissa modeller och planera ledandet av förändring kan dock vara
väldigt svårt i och med att förändring ofta sker i flera olika sammanflätade steg, i en
stor helhet (Gwaka m.fl., 2016).
Dessutom uppstår behovet gör förändringsledning ofta reaktivt efter att förändringen
redan har påbörjats (Todnem By, 2005). Olika organisationer har också olika
förutsättningar,

vilket

gör

att

varje

förändringsprocess

olik

en

annan.

Förändringsledning behöver anpassa sig efter olika slags situationer som uppstår inom
förändringsprocessen vilket gör att man ibland är tvungen att avvika från planer och
modeller. Istället för att blint leda förändringen steg för steg kan behovet för att
reflektera, experimentera och anpassa sig uppstå när som helst i en förändringsprocess.
Detta kan betyda att förändringsprocessen tar tid och att man måste anpassa olika delar
av processen för att lyckat kunna leda förändringen. (Stouten m.fl., 2018) Utöver detta,
är en av de grundläggande faktorerna inom förändringsledning att människor alltid är
närvarande i organisationer och det är svårt att förutspå hur människor reagerar på
förändring och därför blir det svårt att planerat leda denna förändring. (Gwaka m.fl.,
2016).
Så även om förändringsledare ofta säger sig vända sig till dessa modeller är det inte
sagt att de kan använda sig av dem när de faktiskt leder förändring (Stouten m.fl.,
2018). Detta gäller även konsulter som förändringsledare. Det har konstaterats att de
kan praktisera förändringsledning mitt emellan formella strukturer som modeller ger
dem och förändringsnätverkets sociala strukturer. Även om modellerna i sig kan
tillföra strukturer som förändringsledare använder kan alltså den sociala kontexten hen
befinner sig i påverka hur förändringsledningen utövas. Detta betyder att det i
praktiken är svårare att vända sig till färdiga modeller och att det är problematiskt att
anta att utövandet av förändringsledning alltid sker i planerade steg. (Caldwell &
Dryer, 2020)

18

Jonathan Nyström
Det finns alltså den normativa litteraturen som förespråkar att planerad ändring som
sker steg för steg (se t.ex. Cameron & Green, 2012; Hayes, 2018) och litteratur som
beskriver vad en förändringsledare bör vara och göra, men vi vet också att det i
praktiken inte är så enkelt i och med att varje process påverkas av
organisationsstruktur, kultur och andra organisatoriska och mänskliga faktorer (se t.ex.
Caldwell & Dryer, 2020; Todnem By, 2005; Gwaka m.fl., 2016; Stouten m.fl., 2018).
Därför är det intressant att se på hur konsulter i det dagliga arbetet leder förändring,
för att förstå vad externa förändringsledare med en expertis inom förändring gör när
de kommer in i en organisation. Det är fascinerande att se på vad de faktiskt gör i
praktiken när de utövar förändringsledning. För att förstå görandet av
förändringsledning vänder jag mig härnäst till praktikteori och ser på ledarskap som
praktik.

19

Jonathan Nyström

3. Ledarskap som praktik
I detta kapitel diskuterar jag praktikteoribildningen som ett stödande ramverk för att
se på görandet i organisationer. Jag utgår från Gherardi (2000; 2016) som en av de
huvudsakliga teoretikerna när jag skapar förståelsen av ledarskap som praktik i denna
avhandling. Detta innebär att jag utgår från att praktik kan ses som utövandet av
kunskap och kunnande. Efter att jag diskuterar praktikbegreppet visar jag hur
ledarskap kan ses genom praktikperspektivet, samt som något processuellt och
relationellt.

3.1 Praktikteori
För att förstå görandet av förändringsledning behövs ett lämpligt ramverk och i denna
avhandling har jag valt att positionera mig i praktikteorin som fokuserar just på
görandet. Praktiketeorin har använts för att se på hur vi vet vad vi ska göra och
framhäver den kunskapen som finns i görandet och i de dagliga handlingarna i
organisationer. Perspektivet kan fungera som motvikt mot synen på kunskap där
kunskap anses finnas hos vissa individer eller till exempel ledningen i en organisation.
(Gherardi, 2000)
Praktik kan definieras som förkroppsligade samlingar av mänsklig aktivitet som är
organiserad kring en gemensam förståelse av praktiken (Schatzki, 2001). Praktik är
med andra ord en del av alla människors liv och det bygger i grunden på lyckad
inlärning av förkroppsligat kunnande. Detta betyder alltså att praktik kan ses som ett
förkroppsligat görande av inlärt och socialt kunnande. (Schatzki, 2001) I ramarna för
denna avhandling kan detta till exempel betyda utövandet av förändringsledning som
praktik.
Praktik kan också beskrivas som något som innehåller tre olika sammanflätade
element: praxis, praktiker3 och praktiken i sig (Cabantous, Gond & Johnson-Cramer,
2010). Praxis är alla de aktiviteterna som utförs, de är sammankopplade av olika
grupper och individer som utövar något inom en organisation. (Cabantous m.fl., 2010;

3

Engelskans practitioner, i detta fall inte ett flertal praktiker.

20

Jonathan Nyström
Jarzabowski, Balogun & Seidl, 2007). Praktik är tätt sammankopplat med praxis och
det som gör men handlar mer om samlingar av rutinbaserat beteende som utövas. Även
om praktik är rutinbaserat och upprepas så formas de hela tiden och de uppkommer
inte heller alltid i samma förhållande till varandra eller i samma grad, praktik är alltså
något flexibelt. Praktik ger oss ramverk för att agera i organisationer och genom att
studera dem kan vi försöka förstå hur görande tar form i organisationer. (Jarzabowski
m.fl., 2007)
Praktikerna i sin tur är de som använder sig av praktik för att utöva praxis (Jarzabowski
m.fl., 2007; Cabantous m.fl., 2010). Det är ofta dessa man fokuserar på då man
studerar något genom ett praktikperspektiv i och med att de är deras agerande som ger
uttryck för praktik. Praktikerna formar praxisen och praktiken genom till exempel sitt
agerande och hurudan praktik de använder sig av för att praktisera. (Jarzabowski m.fl.,
2007). I denna avhandling innebär detta att jag ser på konsulters användning av
förändringsledningspraktik för att praktisera förändringsledning.
Även icke-mänskliga entiteter så som till exempel teknologi påverkar praktik
(Schatzki, 2001; Raelin m.fl., 2018). I denna avhandling har jag ändå valt att avgränsa
praktikperspektivet till en förståelse av mänskligt kunnande och agerande. Denna
avgränsning gjorde jag i och med att jag i ramarna för denna avhandling inte har
resurser,

i

form

av

till

exempel

tid,

för

att

se

på

alla

delar

av

förändringsledningspraktik. Det är heller inte ovanligt att bedriva praktikbaserade
studier om ledarskap där inte teknologi och materialitet tas i beaktande (se t.ex. Filstad
& Karp, 2020).
Mycket av den teori som jag tar upp kring praktik handlar om kunskap och
kunskapsbegreppet är en viktig del av praktikteoribildningen (Gherardi, 2000). En av
Gherardis (2000) grundläggande tankar angående praktik är att kunskap och kunnande
finns i görandet och tanken om att praktik både skapas av och skapar vårt kunnande
(Gherardi, 2000; 2016). Vi ger alltså uttryck för vårt kunnande genom praktik:
exempelvis i ramarna för denna avhandling praktiserar konsulter sitt kunnande inom
förändringsledning. Praktikperspektivet kan utmana det vedertagna individcentrerade
sättet att se på kunskap och kunskapsutövning hävdar både Gherardi (2000) och
Nicolini, Gherardi och Yanow (2003). Att se på kunskap som något som endast finns
inne i individens sinne är begränsande och kunskapsutövande som praktik medför ett
21

Jonathan Nyström
perspektiv där kunskap är en process, alltså något som fortgående sker i organisationer.
Detta betyder att fokus åtminstone delvis, skiftar från individen till gruppen. (Nicolini
m.fl., 2003) Förutom för kunskapsbegreppet så kan praktikteorin fungera som grund
för en rad olika ämnen inom organisationsteorin och organisationsforskning till
exempel ledarskap och makt, dessa ämnen är också tätt sammankopplade och
gemensamt för alla är att mänskliga handlingar påverkar dem. (Schatzki, 2001)
Praktik har med åren samlat stöd och att se på olika fenomen genom en så kallad
praktiklins blir allt mer populärt (se t.ex. Feldman & Orlikowski, 2011; Halkier, KatzGerro & Martens, 2011; Nicolini, 2012; Gherardi, 2016). Man kan för att se på något
ur ett praktikperspektiv utveckla redogörelser för olika praktiker inom fenomenet eller
se på fenomenet i sig som praktik (Schatzki, 2001).

3.1.1

Praktik formar praktiserande

För att förstå praktik som en form av kunskapsutövande och samtidigt som det är
kunskapsbildande kan man vända sig till Silvia Gherardis (2016) tankar hur praktiken
formar praktiserandet. Relevant inom denna studies ramar är förståelsen av att praktik
i själva verket kunde ses som praktiserande – alltså en process utan början och slut
som skapas av de kontakter som skapas genom görandet, utan någon viss ordning. Med
andra ord är kunskap genom görandet en fortgående process som både skapar ett
nätverk av praktiserande entiteter och skapas genom detta nätverk. Kunskap i görandet
skapas således av tidigare kunskapsutövning och skapar ny kunskap, utan en bestämd
ordning. Om vi ser på ledarskap som kunskap som utövas genom praktiserande kan
detta alltså innebära att ledarskap ur ett praktikperspektiv kan ses som något som både
har skapats av och skapar praktiserandet av ledarskap. (Gherardi, 2016)
Gherardi (2016) lyfter även upp formativitet, vilket syftar på ett handlande eller
görande som medan det görs utformar eller uppfinner ett sätt att göra. Kunskap i
görande kan ses som en formativ process och inte som en enskild handling. Att kunna4
innebär att man handlar i mellanrummet mellan produktion och uppfinningen av nya
sätt att kunna och mellan existerande kunskap och processen av att producera kunskap.

4

Fri översättning från engelskans know-how

22

Jonathan Nyström
Kunskap kan därför inte ses som någonting separat från att göra. Inte heller kommer
handlingen efter kunskapen eller tvärtom, utan de existerar parallellt. (Gherardi, 2016)
Med Gherardis (2016) litteratur som bas kan vi förstå praktik som en sorts
kunskapsutövning som strävar till ett mål och samtidigt skapar ny kunskap och sätt att
praktisera kunskapen på. Samtidigt är praktiken baserad på tidigare praktik, där den
återskapar sig själv och därmed är delvis upprepad. Så samtidigt som praktik skapar
nya sätt att praktisera, så upprepar den sig själv. Förändringsledning som praktik kan
till exempel anses sträva till att skapa förändring och skapa nya sätta att praktisera
förändringsledning på, samtidigt som praktiken upprepar tidigare sätt som
förändringsledning praktiserats på. Genom detta perspektiv blir det alltså en process
som sker fortgående, och parallellt med både sig själv och andra processer.
Förändringsledning kan också således skapas av praktiserandet av förändringsledning
och

utövandet

av

förändringsledning

påverkar

framtida

sätt

att

utöva

förändringsledning.
I min avhandling är denna förståelse viktig att ta upp för att kunna förstå hur
förändringsledning görs samt skapas genom praktiserande och därmed bidra till att
uppfylla studiens syfte. Gherardis (2016) teoribildning är även viktigt för att inse
nätverkets betydelse i praktiserande och för att förstå hur olika praktiker hänger ihop
sinsemellan. Dessutom är denna förståelse användbar när praktiker studeras, för att
förstå helheten av vad kunskapsutövande och kunnande som praktik kan innebära.
Även förståelsen av formativitet bidrar till att kunna tolka praktik i olika fenomen.
Formativitet är viktigt för att förstå processen där kunskap uppstår genom relationerna
mellan olika delar av processer och praktiserande. (Gherardi, 2016)
Genom att förstå praktik på djupet som något som är integrerat i ett nätverk av
praktiker och praxis kan jag också försöka förstå förändringsledningspraktik. Att förstå
hur denna sorts ledning skapas och utövas hjälper mig att förstå vad studiens konsulter
gör i praktiken när de praktiserar förändringsledning. I och med att jag ser på görandet
av ledarskap är avhandlingen också baserad på en förståelse om ledarskap som något
som sker relationellt och processuellt. Dessa synpunkter beskrivs i kommande avsnitt.

23

Jonathan Nyström

3.2 Ledarskap som praktik
Tankesättet om ledarskap som praktik grundar sig på tron att ledarskap finns i
praktiken och inte i en individs egenskaper (Raelin, 2016b), samt i tanken om att
ledarskap kan finnas i det vardagliga görandet (Alvesson & Sveningsson, 2003).
Ledarskap som praktik växer alltså fram och utvecklas genom vardaglig aktivitet
(Raelin, 2016b).
Att se på ledarskap som något som sker i vardagliga praktiker hjälper oss att förstå vad
som praktiskt görs i organisationer och vi kan förstå ledarskap som något som inte
kretsar kring någon individs kompetens, utan kring de handlingar som utförs i arbetet.
(Carroll, Levy & Richmond, 2008; Sharma & Grant, 2011) Detta görs till exempel
genom att fokusera på de återkommande och konsistenta beteendemönstren som
utövas, och via dessa förstå ledarskap på ett djupare plan (Carroll m.fl., 2011).
Ett exempel på återkommande handlingar som sker inom ledarskapspraktik är att
lyssna (Raelin 2016b; Alvesson & Svenningsson, 2003). Praktiserandet av dessa
återkommande handlingar är det som formar en organisation vilket också gör att
ledarskap finns i just detta vardagliga beteende. Ledarskap händer med andra ord
snabbt, kontinuerligt och det händer överallt i organisationen. Ledarskap som praktik
kan ses som att handla inom en organisation och ledarskap påverkas av olika faktorer
så som till exempel beteendemönster och rationalitet. (Carroll m.fl., 2011)
Det finns vissa mönster av beteenden som är vanliga inom ledarskapspraktik. Till
exempel när det handlar om grupper är det vanligt att gruppen först bestämmer vem
som kommer göra vad och vem som ansvarar för vad. Efter detta går gruppen ofta
igenom vilka resurser som finns tillgängliga för att kunna arbeta, dessa resurser kan
vara till exempel information eller teknologi. Efter att dessa två aktiviteter är utförda
är det troligt att gruppen praktiserar mobilisering, vävning och stabilisering. (Raelin,
2016b)
Mobilisering innebär att ledarskapspraktiserandet för uppmärksamheten till ett visst
projekt. Detta kan också innebära att organisationen uppnår ett slags konsensus eller
förståelse av ett projekt och att kunskap delas fritt mellan medlemmar. Att mobilisera
och fästa uppmärksamheten på en viss aktivitet eller ett visst projekt gör också att
organisationens minne aktiveras för att smidiggöra processerna. Vävning däremot
24

Jonathan Nyström
innebär att nätverk aktiveras och att interaktioner mellan både existerande och nya
nätverk sker. Dessa interaktioner fokuserar på gemensamma aktiviteter och leder till
ökad tillit. Stabilisering å sin sida innebär att återkoppling uppmuntras för att evaluera
effektivitet och för att skapa beteendeförändringar och lärande. (Raelin, 2016b)
Utöver dessa tydliga aktiviteter finns det också tre vanliga sociala aktiviteter som ofta
är närvarande i ledarskapspraktik. Dessa är att bjuda in, att släppa loss och att
reflektera. Att bjuda in innebär att alla uppmuntras vara delaktiga, att släppa loss
innebär att alla som vill vara delaktiga ska kunna göra det utan att vara rädda för kritik
eller annan efterverkan. Att reflektera innebär att öppet utmana nuvarande antaganden
så att alla kan lära sig. (Raelin, 2016a; 2016b) Dessa aktiviteter sker alla inom dialog,
vilket tyder på att dialogen är en viktig del av ledarskap som praktik (Raelin, 2016b).
Raelin (2016b) hävdar att dialogen är ett verktyg där vi ”lär oss om världen genom att
prata med andra som är kritiska om vad vi ser och gör” (s. 126). Dialogen hjälper oss
både att lära oss av andra och stöder oss i att hitta sätt att organisera vårt praktiserande,
förändring sker ofta när dialogen, eller människors sätt att prata, börjar förändras
(Raelin, 2016b).
Dialog innehåller generellt sett tre delar: att lyssna, att reflektera över nya perspektiv
och att reflektera över tanken om att förändras av det nya men lärt dig. Den tredje
punkten kan anses vara speciellt relevant när det kommer till ledarskapspraktiker.
Detta på grund av att en dialog inte borde ha förutbestämda resultat och att
praktiserandet av dialog innebär att alla parter påverkar utförandet av dialogen. Detta
görs till exempel genom att dela åsikter, ta del av information och genom tolkning av
vad någon annan säger. Detta innebär att dialog både kan ses som en ledarskapspraktik
men också skapar nya sätt att praktisera. (Raelin, 2016b)
Ledarskap som praktik handlar sammanfattningsvis om att ledarskap finns i det
vardagliga som görs i en organisation, vare sig detta sker genom dialog eller andra
praktiker. Ledarskap sker genom interaktioner och ledarskap sker hela tiden. Härnäst
kommer jag ta upp några olika ledarskapsperspektiv som stöd för den förståelsen av
ledarskap som praktik som avhandlingens studie grundar sig på.

25

Jonathan Nyström

3.3 Processuellt och relationellt ledarskap
Som redan nämnts tidigare i kapitlet så innehåller mycket av ledarskap som praktik
dialog och sociala interaktioner (se t.ex. Raelin, 2016b). Ledarskap kan också ses som
något som sker över tid i en process, och inte i en enskild händelse eller handling.
Ledarskap blir då en process som producerar riktning genom organisering. (Crevani,
2018) Denna ledarskapsprocess kan anses ske som en form av samarbete. Alltså är
ledarskap något som praktiseras genom sociala interaktioner inom organiserad
verksamhet. (Eslen-Ziya & Erhart, 2015; Raelin, 2016a) Framgången för de
relationella och processuella perspektiven på ledarskap har till och med fått forskare
att fråga sig om ord som ”ledare” kommer att behövas över huvud taget i framtiden
(Spolestra, 2018). Men vad innebär detta då i praktiken att ledarskap är?

3.3.1

Ledarskap ger riktning

Ledarskap kan ses som processer som kan delas in i två kategorier. Dels kan man
diskutera vad individer gör i ledarskapsprocessen och dels vad processen i sig gör åt
praktiserandet av organisering. (Crevani, 2018) Det kan argumenteras att mer
diskussion kring speciellt det sistnämnda synsättet på ledarskap behövs (Crevani,
2018; Sergi, Denis & Langley, 2012). Detta beror på att det finns obesvarade frågor så
som ”vad medför ledarskap och hur uppnås det” eller ”hur är påverkan på organiserad
verksamhet producerad” (Crevani, 2018, s. 87).
Ledarskap kan ses som en process där organisationens riktning skapas eller ges. Detta
betyder alltså att ledarskap kan ses som processen som driver en organisation från
punkt A till punkt B och skapar vägen och rörelsen, eller riktningen, ditåt. Att se på
ledarskap från detta perspektiv betyder att vi också kan se på hur denna process
produceras, alltså på hur ledarskap görs. (Crevani 2018)
Riktning inom en organisation innebär dock inte endast en riktning utan det kan finnas
flera olika riktningar inom en och samma organisation. På samma sätt är riktning inte
ett enda sätt att organisera utan en sammansättning av konstruktionen av riktning.
Riktning kan beskrivas som något som tolkas inom organisationen och man kan
jämföra riktning med en ”berättelse utan slut” istället för att se på riktning som en
26

Jonathan Nyström
tidsbunden process eller ett ”lyckligt slut”. Riktning är därmed inte förutbestämt utan
processen definieras kollektivt genom olika situationer i organisationen. (Crevani,
2018, s. 89)
Praktiskt betyder detta att ledarskap bör ta i beaktande olika riktningar och att
ledarskapsprocessen kan upprätthålla riktning utan att behöva motarbeta andra
riktningar. Detta betyder att riktningen i en organisation inkluderar konflikter,
oklarheter samt debatter, och inte ignorerar dessa. (Crevani, 2018) Ledarskap inom en
organisation kan därför ses som en kollektiv process där alla tankar, uttryck och åsikter
skapar de riktningar som verkar inom organisationen. Denna syn på ledarskap ger oss
även förståelse av de sociala aspekterna av ledarskap och förståelse av hur ledarskap
konstrueras genom sociala interaktioner (Crevani, 2018). Denna processuella syn på
ledarskap är dessutom tätt sammankopplat med synen på ledarskap som ett
kollaborativt eller relationellt fenomen.

3.3.2

Ledarskap är relationellt

Ledarskap som något processuellt sker genom sociala interaktioner, vilket gör att
ledarskap blir en kollaborativ och kollektiv process där social interaktion och
samarbete för processen vidare. Ledarskap kan från detta perspektiv ses som en sorts
representation för någon och inverkan på något. Denna representation och inverkan
sker genom interaktioner mellan individer. Dessa interaktioner i sin tur skapar en slags
intersubjektivitet som står som grund för den gemensamma påverkan på organisation.
Med andra ord kan ledarskap alltså enligt detta perspektiv bortse från individer och
istället fokusera på gruppen. Dagens organisationer har de förutsättningarna som krävs
för att ledarskap ska kunna ses som en kollaborativ process där inte formella ledare är
de enda som leder. (Raelin, 2016a)
För att se på ledarskap som något kollektivt och kollaborativt måste vi se på de
praktikerna som finns inom en organisation och inom görandet av ledarskap. Det är
det som driver organisationen och ger den riktning, alltså är det där som ledarskapet
kan identifieras. Det kollektiva ledarskapet bygger på att praktikerna i en organisation
engagerar och skapar social interaktion. Detta betyder att individer kan ha en roll i att
sätta i gång dessa engagerade praktiker fastän det i slutändan är gruppens
27

Jonathan Nyström
intersubjektivitet som leder och skapar riktning i organisationen. Till exempel kan en
individ sträva till att sammanväva olika nätverk inom en organisation för att skapa tillit
och en gemensam förståelse men det är ändå den gemensamma förståelsen som ger
organisationen riktning. Ett annat sätt som individen kan påverka det kollaborativa
ledarskapet är genom att leda uppmärksamhet till ett visst område eller projekt inom
organisationen och på det sättet mobilisera vissa gemensamma praktiker. (Raelin,
2016a)
Det har också identifierats tre sätt för ledarskapet att stöda den kollektiva processen.
Dessa är de samma som togs upp tidigare, alltså att bjuda in, att släppa loss och att
reflektera. I samband med att skapa en kollektiv process skapar de dock en annan
förståelse och jag vill därför ta upp dem även här. Att bjuda in innebär att alla inom
organisationen som vill har en möjlighet att medverka på riktningarna, oberoende av
hur de tidigare betett sig eller vad deras bidrag medför. Att släppa loss innebär att
uppmuntra de som tidigare inte medverkat att medverka med deras energi och idéer
utan att de ska behöva vara oroliga för negativa efterverkningar. Att reflektera betyder
att både individen och i gruppen fundera på hur tidigare, nuvarande och kommande
erfarenheter kan användas för att gemensamma mål ska kunna nås. (Raelin, 2016a)
Det är speciellt viktigt att alla röster får bli hörda och accepterade för att ledarskap som
en kollektiv process ska fungera (Eslen-Ziya & Enhart, 2015).
Gemensamt för alla dessa sätt att stöda den gemensamma processen är att även om de
som tidigare nämnts kan sättas igång eller mobiliseras av individer är de inte knutna
till en viss individ eller formell ledare utan till ett komplext nätverk av sociala
interaktioner. Detta tolkar jag som att ledarskap som en kollektiv process därför inte
kan sägas utföras av individerna i sig fastän ledarskap påverkas av det som individer
gör i organisationens sociala kontext. Med andra ord påverkar individen de riktningar
som det kollektiva och intersubjektiva ledarskapet för organisationen. Då uppstår
frågan om individer leder ledarskap?
Delvis, påstår Raelin (2016a). Ledarskap lutar sig då och då tillbaka mot individer utan
att påverka det faktum att ledarskapet i sig är en kollektiv process. Situationer där
individen påverkar ledarskapet i större utsträckning är till exempel när en viss individ
är nära knuten till att engagera en viss process. Denna individ kanske genom sin
formella position är kopplad till processen och därför engagerar gruppen samt på ett
28

Jonathan Nyström
nära håll ser på hur gruppen praktiserar. Detta kan ses som ett försök att påverka den
gemensamma förståelsen och på sätt ledarskapet. Så fastän en individ måhända, genom
sociala interaktioner, kan påverka ledarskapets riktning är det gruppens förståelse och
känsla för gemensamma lyckanden som leder organisationen, inte individens särskilda
förmågor. Ibland kan organiserade försök till att påverka gruppens förståelse fungera
och ibland misslyckas de. Till exempel kan en ny intressent skapa nya förståelse, nya
konflikter eller introducera ny data men om inte gruppens förståelse påverkas så
påverkas inte heller ledarskapet eller organisationens riktningar. (Raelin, 2016a)

3.3.3

Sammanfattning

Om man väljer att se på ledarskap som en kollaborativ process innebär det att man
medvetet väljer att delvis skifta fokus från individen till gruppen och från egenskaper
till görandet. Ledarskap kan alltså anses ske genom de handlingar som intersubjektivt
mellan de aktörer som finns inom en organisation. Ledarskap är något som görs och
skapas genom gruppens görande. Det är möjligt för individen att påverka gruppen,
men ledarskapet i sig skapas ändå som en gemensam process och inte endast i form av
enskilda beslut som individer gör (se t.ex. Crevani, 2018; Raelin, 2016a)
Praktiskt kan ledarskap som en kollaborativ process ses genom att många röster blir
hörda i en organisation och att detta uppmuntras. Detta betyder att individen kan
påverka hur kollaborativt ledarskap upplevs och hur den sociala kontexten ser ut men
att individen inte ses som den som utövar ledarskap i och med att gruppen genom sitt
sociala agerande ger riktning åt organisationen. (Raelin, 2016a)
Crevani (2018) ställde frågan ”hur är påverkan på organiserad verksamhet producerad”
och jag hävdar att vi kan svara på denna fråga genom att se på ledarskap som en
gemensam process. Påverkan, alltså ledarskap, eller producerandet av riktning inom
organiserad verksamhet, skapas genom sociala interaktioner och en intersubjektiv
förståelse av organisationens förflutna, nutid och framtid. Att förstå ledarskap som en
kollaborativ process bidrar till min förståelse av hur förändringsledning som praktik
kan producera förändringens riktning.

29

Jonathan Nyström

4. Studien
I detta avsnitt redogör jag för studiens olika metodval. Jag börjar med att diskutera
semistrukturerade intervjuer som insamlingsmetod, därefter redogör jag för
urvalsmetoden.

Efter

detta

beskriver

jag

studiens

respondenter

samt

intervjusituationerna närmare och därpå diskuterar jag studiens analysmetod samt
transkribering. Till sist diskuterar jag olika etiska överväganden som berör studien. Jag
har använt mig av en induktiv forskningsansats där jag låtit studiens empiriska material
leda teorin och visa vilken tidigare forskning som är intressant för studien (Blomkvist,
Hallin & Lindell, 2018).

4.1 Insamlingsmetod
I min studie är målet att analysera praktik, alltså det som görs inom förändringsledning
i det dagliga arbetet. Det naturliga valet av insamlingsmetoden för att förstå hur
förändringsledning utövas hade varit observationer där jag kunnat se på praktikerna
samt få en rik och mångfacetterad bild av förändringsledning som praktik.
Observationer hade gett mig en djup förståelse av görande och utövande av
förändringsledning. (Bryman & Bell, 2011; Lalander, 2015) Jag valde dock att inte
använda mig av observationer utan vände mig till semistrukturerade intervjuer för att
samla in det empiriska materialet. Valet påverkades för det första av den pågående
coronaviruspandemin och att det helt enkelt inte var säkert att observera
förändringsledarna i deras arbete. För det andra hade jag inte som forskare direkt
tillgång till organisationer eller individer som skulle kunna fungera som ”dörröppnare”
till fältet, vilket kunde ha gjort det svårt att få tillträde till rätt miljö att observera.
(Bryman & Bell, 2011; Lalander, 2015)
Även om observationer måhända kunde ha gett en djup bild av vad som görs i
organisationen argumenterar jag att valet av att använda semistrukturerade intervjuer
för att förstå praktik är ändamålsenligt. Praktik har också tidigare studerats genom
intervjuer (se t.ex. Echeverri & Skålén, 2011; Hargreaves, 2011; Gram-Hanssen,
2010). I och med den flexibiliteten som semistrukturerade intervjuer som metod har
kunde jag samla in ett rikt material eftersom det i intervjusituationen fanns utrymme
för specifikation och följdfrågor (Cherman & Rocha-Pinto, 2016). I respondenternas
30

Jonathan Nyström
utsagor

kunde

jag

därför

hitta

konkreta

exempel

och

inblickar

i

förändringsledarpraktiken som finns närvarande i deras dagliga arbete. Genom att
ställa tilläggsfrågor som”hur”, ”kan du beskriva” eller ”varför” bidrog intervjun till ett
djup empiriskt material (Cherman & Rocha-Pinto, 2016). Metodens flexibilitet
påverkade också till stor del mitt val av insamlingsmetod i och med att jag kunde uppnå
studiens syfte genom att djupare förstå fenomenet jag studerar. Dessutom är intervjuer
relativt snabba att göra och en kostnadseffektiv metod att samla in mitt empiriska
material på, vilket passade denna avhandlings tidsramar och hjälpte mig att slutföra
studien, vilket i sin tur också påverkade mitt val av insamlingsmetod (ErikssonZetterquist & Ahrne, 2015).
Genom intervjuer kan alltså personers berättelser samlas in, och genom dem skapas en
kunskap eller förståelse kring ett fenomen (Eiksson-Zetterquist & Ahrne, 2015). Det
är forskarens, alltså mitt, ansvar att tolka dessa utsagor. Kunskapen kan således inte
ses som en sanning utan som en tolkning av en skildring av verkligheten. Målet med
min studie är inte att hitta sanningar, utan att få en förståelse och därför anser jag
metodvalet i detta fall inte begränsar studien, utan tvärtom är kunskapen som jag
samlat in ändamålsenlig och stöder studiens syfte. Den kunskap som jag genom samlar
in kan anses vara tillräckligt bred i och med att intervjuer gör det möjligt att förstå hur
individen uppfattar, förstår och handlar5 kring fenomenet i fråga (Cherman & RochaPinto, 2016). Jag är specifikt intresserad av det sistnämnda, alltså av hur individer
handlar inom fenomenet förändringsledning.
Utöver detta övervägde jag att använda interview to the double6 metoden för att få tag
på de praktiker som är närvarande i konsulternas arbete, men valde att endast låta mig
inspireras av den. Interview to the double kan användas som stödmetod för att finna
praktiker och kan ge rika och djupgående bilder av dessa praktiker. Metoden går ut på
att be respondenten att föreställa sig att någon skulle ta över hens arbetsuppgifter
följande dag och att de svaren de ger på intervjun ska vara så detaljerade att vikarien
kan utföra arbetet utan att någon märker någon skillnad. (Nicolini, 2009) Jag
inspirerades av denna metod och i den standardiserade introduktionen som jag läste

5

Egen översättning från engelska: perceive, make sense of & act
Jag har valt att inte översätta begreppet eftersom det inte enligt mig har samma konnotation om det
översätts till svenska och för att interview to the double är ett vedertaget begrepp på engelska. Jag anser
att det vore kontraproduktivt att i denna avhandling försöka etablera begreppet på svenska.
6

31

Jonathan Nyström
upp i intervjuerna (se bilaga 1) nämner jag att respondenten gärna får föreställa sig att
jag nästa dag ska kunna gör det hen gör och att hen därför gärna får berätta i detalj vad
hens arbete går ut på. Jag gjorde valet att inte desto mera använda mig av interview to
the double i och med att jag anser att jag i och med semistrukturerade intervjuer kunde
ställa tillräckligt med följdfrågor och be respondenterna att specificera, för att
säkerställa en tillräckligt djup förståelse av praktiken.

4.1.1

Rättvist framställande

Som tidigare nämndes är det mitt ansvar att tolka det empiriska materialet.
Huopalainen (2016) lyfter fram tankar kring rättvist framställande och fick mig att
fråga mig själv frågan: Hur kan jag som forskare kunna ge en rättvis bild av studiens
konsulters upplevelser?
Jag anser att jag aldrig kommer att kunna ge en helt rättvis bild av någon annans
upplevelser utan att det alltid handlar om min tolkning av vad någon berättar att de
upplevt. Jag som forskare kan sträva till att skildra informanternas berättelser och
upplevelser så bra jag kan men min tolkning kommer alltid att påverkas av mina egna
förutfattade meningar och upplevelser. Därför hävdar jag att det väsentliga i min studie
inte är att ge en perfekt skildring av vad informanterna har menat under intervjuerna
utan att jag tolkar dessa berättelser efter bästa förmåga. Jag är också medveten om att
min studies resultat påverkas av att det är jag som samlar in och analyserar materialet
och att studien kunde bidra med andra slutsatser ifall någon annan utfört den.
Jag hävdar dock att det inte är möjligt att fullständigt distansera mig själv från mitt
material och som forskare accepterar jag att min studie påverkas av mina personliga
egenskaper och erfarenheter. Forskaren kan på liknande sätt som respondenter ses som
ett instrument för att samla in och analysera data (Poggenpoel & Myburgh, 2003).
Detta anser jag vara en viktig påminnelse och framhäver hur jag som forskare måste
vara medveten om att jag påverkar studien och samtidigt acceptera att jag inte kan
undvika detta helt.
Genom att skapa en förståelse av förändringsledning med flera intervjuer som grund
kan jag göra fenomenet till rätta i och med att jag bygger min tolkning på flera
personers berättelser som liknar varandra (Solarino & Aguinis, 2020). Samtidigt
32

Jonathan Nyström
hävdar jag att begreppet rättvisa är ytterst subjektivt och någon annan kanske anser att
rättvisa endast skapas genom en total objektivitet. Detta ser jag dock inte som något
åtråvärt, och även om jag strävar till att alltid knyta ihop min analys med tidigare
forskning och respondenternas utsagor med varandra, så ser jag inte objektivitet som
ett självändamål som bör uppfyllas. Strävan till objektivitet är god men jag anser också
att jag aldrig kommer kunna vara helt objektiv och att objektivitet därför i min studie
kan inte kan tangera studiens trovärdighet i för stor utsträckning.

4.1.2

Intervjuer över internet

I och med den pågående pandemin har jag gjort valet att intervjua konsulterna på
distans genom verktyg som till exempel Zoom och Facetime. Deakin och Wakefield
(2014) argumenterar att nätintervjuer är det näst bästa alternativet när det av en eller
annan orsak inte är möjligt att utföra intervjuer fysiskt i samma utrymme. Även om
internetintervjuer inte i samma utsträckning som fysiska låter mig analysera
kroppsspråk är det ett bättre alternativ än till exempel telefonintervjuer där inget
kroppsspråk är synligt (Heath, Williamson, Williams & Harcourt, 2018). Med det sagt
är det värt att ta i beaktande att internetintervjuer kan medföra andra problem, till
exempel bör båda parterna ha en fungerande internetuppkoppling för att intervjun ska
vara smidig och naturlig. Under studiens intervjuer visade det sig finnas en del problem
som kunde ha undvikits om intervjuerna skett fysiskt i ett utrymme. Till exempel hade
vi problem med internetuppkopplingen så några ord här och var kunde falla bort eller
så avbröt en ylande hund tankegången hos respondenten i den grad att hen glömde bort
vad jag hade frågat.
Dessutom är det värt viktigt att förstå att alla inte är bekväma att intervjuas framför en
kamera (Heath m.fl., 2018). Även om det kan anses finnas en del begränsningar med
att intervjua över internet argumenterar till exempel Lo Iacono, Symonds och Brown
(2016) att denna typ av intervjuer kan öppna upp till nya möjligheter och bör användas
när det är ändamålsenligt. I min studie är det ändamålsenligt inte bara för att det är
kostnadseffektivt och för att det är säkrare att intervjua över videochat utan också för
att det möjliggör att jag kan intervjua individer jag annars inte hade haft tillgång till.
Till exempel är studiens konsulter bosatta i olika länder och jag hade inte haft
möjlighet att intervjua dem i samma utsträckning om jag valt att besöka dem. Jag
33

Jonathan Nyström
argumenterar att även om det finns nackdelar med att utföra intervjuer på internet är
det ändamålsenligt i min studie och jag hävdar att studiens syfte kunde uppfyllas
genom detta metodval.

4.1.3

Makt inom intervjuer

I och med att jag anser att makt är närvarande i alla delar av organisationer har jag valt
att här också reflektera över maktförhållanden mellan mig och studiens respondenter.
Maktförhållanden i intervjuer påverkas bland annat av valet av platsen för en intervju
(Elwood & Martin, 2000). Jag argumenterar att jag med hjälp av valet att utföra mina
intervjuer på internet har lyckats undgå den dynamiken i viss mån, i och med att både
jag och respondenten själv har kunnat välja en trygg miljö som passar just oss och båda
kan föra diskussionen på så att säga hemmaplan. Även Elwood och Martin (2000)
hävdar att respondenter som själv får välja platsen för intervjun känner sig bekvämare
och starkare i intervjusituationen. Det är dock relevant att reflektera över huruvida
intervjuer över internet kan medföra andra sorters maktförhållanden. Heath med flera
(2018) lyfter fram hur videointervjuer kan anses vara obekväma för respondenterna
och att alla inte är bekväma med teknikanvändning. Personligen är jag van med
elektroniska verktyg och om studiens respondenter inte var det kan situationen varit
obekväm för dem. Det visade sig dock snabbt att de respondenter jag valt är vana
teknikanvändare och att deras arbetes karaktär kräver denna bekvämlighet, så jag
argumenterar att metodvalet i detta fall inte ledde till att jag skulle ha haft ett övertag
i intervjusituationen.
Intervjuer i allmänhet kan dock anses vara maktladdade situationer. Det antas ofta att
forskaren är den som utövar makt över respondenten i en intervju, men när det kommer
till elitintervjuer, så som till exempel intervjuerna med konsulterna i denna studie, kan
det vara tvärtom. (Smith, 2005) Enligt denna syn skulle alltså studiens konsulter kunna
utöva makt över mig i intervjusituationen i och med att det kan antas att de i och med
sin expertroll har mer relevant kunskap och därför har kontroll över situationen. Det
är nödvändigtvis inte så här enkelt utan istället kan man se på makten som något som
konstant flyttar från individ till individ, det är alltså ingenting som någon automatiskt
har. Makt finns alltså i situationen och lever med situationen, den är inte fixerad.
(Smith, 2005)
34

Jonathan Nyström
Jag valde att lyfta fram Smiths (2005) synsätt på makt i och med att jag anser att detta
sätt att identifiera makt stämmer överens med intervjuerna i min studie. Makt var
närvarande i intervjuerna men i och med den semistrukturerade formen levde
intervjuerna och jag upplevde att makten varken fanns hos mig som forskare eller hos
konsulterna i form av elit. Istället hoppade makten mellan oss, vilket möjliggjorde en
öppen och djupgående intervju, där åtminstone enligt min upplevelse både respondent
och forskare kunde känna sig bekväma. Det går ändå inte att bortse från att jag som
forskare utövar makt när jag väljer vilka delar av intervjuerna som tas med i studien
och hur detta framställs.

4.1.4

Intervjuerna

Studiens intervjuer bygger på en intervjuguide (Bilaga 1) bestående av ett frågebatteri.
Denna guide fungerade som riktlinjer i mina intervjuer och hjälpte mig att se till att ta
upp samma teman på intervjuerna men ändå lämna utrymme för följdfrågor och
utforskning av teman utanför detta. Alla frågor ställdes nödvändigtvis inte i varje
intervju utan guiden fungerade som stöd och hjälpte mig att strukturera intervjuerna
samt att säkerställa att de viktigaste frågorna ställdes. Eriksson-Zetterquist och Ahrne
(2015) betonar vikten av att börja en intervju med vänliga frågor som gör stämningen
mer avslappnad och förhoppningsvis leder till att respondenten känner sig bekväm.
Efter detta strävade jag till att frågorna i guiden inte skulle vara så specifika att de
hindrar tankeverksamhet eller alternativa idéer medan de ändå tangerar studiens syfte
(Bryman & Bell, 2011). Utöver detta fokuserade jag på att försöka att inte ställa
ledande frågor som kan påverka respondentens svar samt att variera typen av frågor i
guiden så att det insamlade materialet är bredast möjligt (Bryman & Bell, 2011).
Dessutom använde jag tidigare forskning som stöd för att hitta lämpliga
frågeställningar och teman för studien. Jag testade min intervjuguide i en inledande
intervju och diskussion och modifierade den en hel del efter detta, därefter använde
jag samma intervjuguide för resterande intervjuer.
I enlighet med vad Eriksson-Zetterquist och Ahrne (2015) rekommenderar har jag i
min studie också lagt vikt på intervjuernas tid och plats. Då jag kontaktade
respondenterna valde jag att be respondenterna att reservera med tid för intervjun än
35

Jonathan Nyström
vad jag antog att det kommer att ta. Detta val gjorde jag för att intervjusituationen inte
ska präglas av en tidspress. Detta lyckades inte alltid och vissa intervjuer präglades
ändå av en sorts tidspress. När jag bestämde platsen för intervjuerna vad det knepigare
i och med att intervjuerna utfördes över internet. Jag valde att själv sitta hemma eller
privata mötesrum och bad respondenterna att även de försöka hitta en plats där de kan
diskutera konfidentiellt och ostört.
Jag beskriver intervjusituationen, respondenterna och användningen av intervjuguiden
närmare i avsnitt 4.3. Studiens respondenter.

4.2 Urvalsmetod
Jag har använt mig av bekvämlighetsurval och kontaktade konsulter i mitt nätverk samt
mina kontakters nätverk för att fråga om jag får intervjua dem. Därefter valdes resten
av konsulterna genom snöbollsurval, vilket innebär att de jag själv kontaktat ger mig
tips på vem jag kunde intervjua. En medveten risk som jag tog när jag använde mig av
detta sätt att välja respondenter på är att studien kan snävas till i och med att dessa
konsulter eventuellt delar erfarenheter och attityder som påverkar studiens val och att
samplet jag intervjuar blir homogent. (Eriksson-Zetterquist & Ahrne, 2015) Jag har
motarbetat detta genom att försöka ”starta snöbollar” på olika håll och på så sätt
diversifiera mitt urval av respondenter.
Jag valde att intervjua sex stycken förändringsledningskonsulter i sammanlagt sju
stycken intervjuer, varav en var en förberedande intervju. I och med studiens storlek
är det aktuellt att diskutera studiens trovärdighet. Studiens mål är inte att dra
generaliserbara slutsatser om förändringsledningskonsulter utan att se på det dagliga
arbetet hos dessa förändringsledare och genom det skapa en förståelse av hur
förändringsledningspraktiken kan se ut. Om syftet för studien inte är att generalisera
eller dra slutsatser för ett fenomen eller ämne, bidrar inte transferabilitet till
trovärdigheten av studien (Sandelowski, 1986).
Jag utförde intervjuer tills jag upplevde mättnad i materialet och hade gjort en extra
intervju för att kunna säkerställa att jag hade tillräckligt med material för jämförelse,
samt för att se att en ny intervju inte tillbringade någon ny information (Eriksson36

Jonathan Nyström
Zetterquist & Ahrne, 2015). I och med att jag upplevde mättnad i materialet och att
syftet med studien inte är att kunna generalisera, anser jag inte att antalet respondenter
påverkar studiens trovärdighet negativt.

4.3 Studiens respondenter
I detta avsnitt presenteras studiens respondenter kort och jag beskriver
intervjusituationen för att bidra med tydlighet och en bra grund för läsaren. Alla
beskrivningar av studiens respondenter har anonymiserat genom att t.ex. byta ut alla
namn. Alla respondenter är konsulter som på ett eller annat sätt arbetar med
förändringsledning och urvalet av respondenter kan därför i min mening argumenteras
vara någorlunda homogent. Dock anser jag att homogeniteten i urvalet ger studien en
bra bas, kan förstärka analysen och stöder studiens syfte. Dessutom kommer
respondenterna från olika bakgrunder även om de i nuläget arbetar med liknande
uppgifter.

4.3.1

Inledande intervju med Ruth

Jag och Ruth träffades över videochatt, sent på kvällen en söndag. I och med att jag
och Ruth var bekanta sedan tidigare var stämningen avslappnad och jag fick känslan
av att Ruth visste ungefär vad hon kunde förvänta sig av en intervju. Intervjun med
Ruth och diskussionen efter intervjun tog sammanlagt en timme och 15 minuter.
Ruth arbetar som en juniorkonsult på ett medelstort finskt företag med kontor på olika
orter i Finland. Hon har arbetat i en del olika projekt som har med affärsutveckling att
göra och att slutprodukten av ett projekt ofta är ett beslutsförslag till kunden som
kunden själv ansvarar för att implementera. Hon jobbar praktiskt med göra intervjuer,
undersökningar, enkäter samt analyser och med att rapportera resultaten till kunder.
Målet med min intervju med Ruth var att testa mina intervjufrågor och få en första
inblick i hur intervjuguiden lämpar sig för min studie. Det visade sig att vissa delar av
intervjuguiden var repetitiv och jag organiserade om den för att bättre kunna samla in
lämplig empiri. Efter intervjun med Ruth gjorde jag förändringar i intervjuguiden för
37

Jonathan Nyström
resten av intervjuerna. Jag ändrade bland annat på min introduktion för att göra den
tydligare, jag gjorde frågorna mer öppna, förberedde fler färdiga följdfrågor och skrev
om frågorna så att de handlade mer om praktiken. Intervjun underströk dock också att
valet att använda mig av semistrukturerade intervjuer var passande. Jag märkte fort att
det fanns en del som var intressant i hennes svar och insamlingsmetoden möjliggjorde
att jag flexibelt kunde reagera på det och ställa relevanta följdfrågor. Som helhet stödde
den inledande intervjun och diskussionen med Ruth min studie och bidrog till att hitta
avgränsning och fokus. Intervjun med Ruth används inte i analysen utan intervjun
utfördes endast i förberedande syfte, i och med att Ruth inte jobbar med
förändringsledning i sig.

4.3.2

Holger

Min intervju med Holger var noggrant inplanerad i hans väldigt fulla schema och vi
träffades över videochat en måndag eftermiddag. Vi hade en timme tid för intervjun
men intervjun tog lite längre, den var en timme och sju minuter lång. Även om
intervjun hade en tidspress och känslan i början var lite brådskande präglades
intervjusituationen av en lugn stämning tack vare Holgers professionella sätt. Det
märktes tydligt att Holger gärna reflekterade och diskuterade, han nämnde även att han
sätter mycket värde på att bli intervjuad eftersom det ger honom en chans att reflektera
över sina erfarenheter och att han ser det som en chans att lära sig något om sig själv
och sitt arbete.
Trots sin unga ålder har Holger en hel del erfarenhet av olika delar av konsultyrket och
har arbetat med förändring på olika sätt. För tillfället arbetar han med
rekryteringskonsultering vilket han berättade att till exempel går ut på att förstå en
situation som en organisation är i dagens läge och att förstå vart de vill komma samt
med hjälp av intelligenta rekryteringar hjälpa dem att göra de förändringar som krävs
för att komma till målet. Tidigare har han arbetat konsultering kring teknologi inom
marknadsföring och försäljning och lett olika projekt inom förändringskonsultering.
Även dessa erfarenheter färgade intervjun och hans förståelse av förändring.
Intervjun med Holger präglades enligt min tolkning i viss mån av att han hade
förutfattade meningar om vilken sorts svar jag var ute efter. Så det hände att även om
38

Jonathan Nyström
jag ställde frågor om mer specifika exempel ville han gärna svara mer vagt. Då och då
gav Holger konkreta exempel och ibland poängtera han att det ”kanske blir för
specifikt” fastän jag försökte säkerställa att han visste om att det är intressant för mig
att höra konkreta exempel och få tag i praktiken. Som helhet var ändå intervjun
givande och informativ och Holger gav en bild av sig själv som en målmedveten, klok
och trovärdig konsult.

4.3.3

Marita

Marita är verkställande direktör för ett finskt konsultbolag och arbetar i mycket
varierande situationer där förändring är närvarande. Marita jobbar med olika sorters
organisationer både inom den offentliga sektorn och privata företag. Hon berättar att
hon fokuserar på att förbereda organisationer för framtiden och ge dem förutsättningar
att förstå och handskas med de förändringarna som framtidens organisationer och
arbetsmarknad för med sig. Till skillnad från de andra konsulterna berätta Marita även
med stolthet i rösten om hur hon agerat konsult på fritiden.
Jag intervjuade Marita två gånger i och med att tiden inte räckte till den första gången
att fråga allt jag ville fråga. Dessutom präglades den första intervjun av ett sjukt
husdjur som avbröt intervjun samt behövde akut vård, vilket ledde till att vi avslutade
intervjun tidigare. Den första intervjun tog 50 minuter. Marita berättade mycket
konkreta exempel på hur hon jobbar och gav djupa svar, vilket också var en orsak till
att jag ville träffas en gång utöver vår första intervju. Den andra intervjun ordnade vi
utan tidspress och Marita berättade mycket avslappnat och öppet om hennes
upplevelser samt reflekterade skickligt på hennes arbete som konsult. Marita bidrog
till studiens empiriska material genom sitt rika språk fullt av välfungerande metaforer.
Den andra intervjun med Marita tog en timme och 18 minuter.

4.3.4

Selim

Selim är egenföretagare inom förändringsledningskonsultbranschen. Han har en
bakgrund inom teknik, informationssystem och projektledning. Han berättar att han
blir anlitad för ett projekt när ett företag gör större omorganiseringar eller inför nya
39

Jonathan Nyström
system och de anser att de behöver någon som är expert på förändring. Han beskriver
sitt dagliga arbete som tre huvudsakliga delar. Antingen fungerar han som
förändringsledare eller så hjälper han ett företag att bygga upp nya sätt att arbete eller
så utbildar han antingen projektledare, förändringsledare eller chefer.
Intervjun med Selim var avslappnad och ledig och jag uppfattade direkt Selim som
väldigt professionell men samtidigt lätt att närma sig. Hans bakgrund inom teknik
märktes i hur han positivt beskriver olika sorters mätningar och metoder för att leda
förändring. Han verkade ha en systematisk syn på förändringsledning. Intervjun med
Selim var lugn och givande, men det märktes att Selim svarat på liknande frågor
tidigare och vissa svar kändes nästan inövade, medan vissa frågor var ordentliga
tankeställare. Jag lyckades få Selim att gå djupare med hjälp av följdfrågor och aktivt
lyssnande. Intervjun med Selim tog en timme och 22 minuter.

4.3.5

Leif

Leif är en egenföretagare inom förändringskonsultering med en bred bakgrund inom
företagsekonomi och förändringsarbete. Han nämner att han alltid har arbetat med
utveckling och förändring och att han sedan några år tillbaka arbetat som konsult med
fokus på förändringsarbete. I sin vardag jobbar han med att stötta organisationer som
går igenom förändring. Det kan handla om allt från omorganisering av
organisationsstrukturer till byte av IT-system till att arbetssätten i en organisation
kräver fysisk omorganisering i form av ommöblering. Han gav ett professionellt
intryck och var självsäker i sitt framförande.
Intervjun med Leif präglades av en viss tidspress men jag hann gå igenom hela mitt
frågematerial innan Leif måste springa iväg på nästa möte. Vissa frågor jag ställde fick
Leif att tänka om medan vissa svar var enkla och aningen ytliga. Det var en intressant
kontrast i att märka hur han ibland tänkte efter mer vilket i mina ögon ledde till mer
personliga och djupare svar. Leif bidrog till studien med ett förståeligt språk och klara
tankar. Dessutom började jag efter intervjun med Leif uppleva mättnad i studiens
empiriska material. Intervjun med Leif tog en timme och nio minuter.

40

Jonathan Nyström
4.3.6

Bellita

Bellita har ända sedan sin examen arbetat med konsultering i olika former. I nuläget
arbetar hon med ett konsultbolag som är inriktat på teknologi men hennes roll handlar
mycket om att arbeta med förändringar inom arbetskultur och Bellita poängterar att
hon arbetar med människor i förändring. Hon berättar att detta betyder att hon ser sig
själv som en stödperson som faciliterar förändring och att detta innebär att hon behöver
förstå människors behov och förstå hur förändringen påverkar dem. Hon arbetar
mycket tätt tillsammans med människor i form av dialog.
Bellita var väldigt bra på att konceptualisera och förtydliga olika arbetssätt och bidrog
till studien med detaljerad information om både praktiska sätt som hon utövar
ledarskap och rika beskrivningar på hennes tankar om olika koncept. Bellita verkade
sakkunnig, socialt kompetent och erfaren. Bellita har hunnit med mycket trots sin unga
ålder och hon var väldigt bra på att uttrycka sina erfarenheter och det var tydligt att
hon har en förmåga att analysera sig själv, sina erfarenheter och sina tankar. Intervjun
med Bellita tog en timme och 58 minuter.

4.4 Analysmetod
Jag valde att använda mig av tematisk analys för att analysera studiens empiriska
material. Detta innebär att jag strävade till att identifiera olika övergripande teman som
stöder mig i att uppfylla studiens syfte. (Joffe & Yardley, 2004) I ramarna för min
studie är dessa teman olika sorters praktiker som jag identifierade i respondenternas
berättelser. Med en praktik menar jag i denna avhandling samlingar av mänsklig
aktivitet (Schatzki, 2001).
Jag gjorde valet att använda mig av tematisk analys i och med att jag med hjälp av
denna analysmetod kunde förstå och analysera det empiriska materialet genom
identifierade teman, vilket gjorde att jag fick en djup förståelse av hur förändring görs
i organisationer. Tematisk analys möjliggjorde att jag rörde mig mellan det konkreta
och det abstrakta i analysen för att få en komplex bild. Jag valde inte att arbeta endast
induktivt eller deduktivt utan har låtit både empirin och tidigare forskning leda
analysen. (Clarke, Braun & Hayfield, 2015) Med andra ord valde jag att använda ett
41

Jonathan Nyström
flexibelt förhållningssätt till analysen (Terry, Hayfield, Clarke & Braun, 2017). Detta
anser jag möjliggjorde att jag kunnat dyka in på djupet i det studiens respondenter har
berättat medan jag ändå hållit mig fast vid ett praktikperspektiv där jag valt att fokusera
på praktiker inom förändringsledning. Med det sagt använde jag också mig av
kontinuerliga jämförelser för att säkerställa ett samband mellan min analys och tidigare
forskning (Bryman & Bell, 2011).
För att identifiera teman läste jag igenom transkriberingarna och funderade på vilka
övergripande praktiker jag kunde identifierade, efter det kodade jag dessa praktiker för
att lättare kunna visualisera hur dessa teman hänger ihop och på vilket sätt de visar hur
förändring görs. Att koda det empiriska materialet möjliggör en smidigare analys och
gör det lättare att gå igenom materialet ordentligt. Kodningen av materialet hjälpte mig
även att förstå sambandet mellan de olika delarna av materialet och att inse att dessa
praktiker är sammankopplade i en sorts kluster av aktivitet där olika delar påverkar
varandra som delar av en helhet. (Joffe & Yardley, 2004) I och med valet av tematisk
analys som analysmetod är min presentation av analysen även uppbyggd efter
övergripande teman, men jag har ändå strävat till att beskriva att dessa teman i
praktiken är sammanvävda.

4.4.1

Transkribering av intervjuerna

Min analys och tankeverksamheten kring de olika temana började redan under
intervjuernas gång, men började forma sig ordentligt när jag transkriberade
intervjuerna. Även om Blomkvist med flera (2018) nämner att man inte nödvändigtvis
behöver transkribera allting eller ordagrant valde jag att så systematiskt och noggrant
som möjligt transkribera intervjuerna ord för ord. Jag valde att transkribera ordagrant
för att jag lättare skulle kunna använda transkriberingarna till en djupgående analys
där jag gör konsulternas utsagor till rätta. Jag valde också att skriva in pauser och
andra uttryck där det kan ha betydelse, men noterade däremot inte tonfall och
upprepningar av ord så som ”och”, ”att” och ”liksom”. Detta val gjorde jag för att det
inte skulle ha medfört något extra till min analys eller tjänar mitt syfte (Blomkvist
m.fl., 2018). Jag upplevde, precis som Blomkvist med flera (2018) skriver, att
transkriberingen var en viktig del av analysprocessen och ett första steg i att bearbeta
studiens empiriska material.
42

Jonathan Nyström

4.5 Etiska överväganden
Etik bör genomsyra alla delar av en studie och detta inte får glömmas bort att det
behöver övervägas också i andra skeden än intervjuer. (Maxwell, 2009) Att påminnas
om detta var viktig för mig i och med att jag lätt själv faller in i ett tankesätt där
intervjusituationens etik är det jag fokuserar på. Jag har strävat till att etiska
överväganden genomsyrar alla plan av min avhandling och etik har tagits i beaktande
i studiens alla stadier. I detta avsnitt diskuterar jag främst anonymitet, men har redan
tidigare tagit upp maktförhållanden och rättvist framställande av respondenternas
utsagor, vilka också i sig är etiska frågor som är värda att ta upp.

4.5.1

Anonymitet

När det handlar om att använda intervjuer som metod ser jag anonymitet som en av de
stora etiska frågorna som måste tas upp. Även om det i detta fall inte handlar om
extremt känsliga eller personliga ämnen är det viktigt för mig att alla respondenter kan
känna sig säkra i att deras svar behandlas anonymt. För att försäkra studiens
respondenter om detta inleddes varje intervju med att jag berättade om studien,
anonymitet samt respondenternas rättigheter, om respondenten inte haft invändningar
har jag tolkat det som samtycke till studien (se bilaga 1). Vikten att se till att
respondenten förstår detta lyfter bland annat Jacob och Furgerson (2012) som också
påpekar att detta skapar tillit mellan respondenten och forskaren vilket kan leda till
högre kvalitet på svaren.
Anonymitet handlar om mer än att endast dölja någons identitet i den slutgiltiga texten
och att det finns flera aspekter som måste tas i beaktande för att konfidentiell
information ska hållas privat (Tilley & Woodthorpe, 2011). Jag tog därför aktivt och
genomgående anonymitet i beaktande när jag planerade min studie. Till exempel ledde
detta till att såg jag till att de inspelade intervjuerna förvarades på lösenordskyddade
områden och att de raderades efter att studien slutförts.
Även internet påverkar anonymitet och försvårar det i viss mån. Bland annat finns det
så mycket lättillgänglig information på internet att det är lättare än någonsin förut att
43

Jonathan Nyström
hitta organisationer eller människor med endast en kort beskrivning som grund. (Tilley
och Woodthorp, 2011) Jag fokuserade därför genomgående på att omsorgsfullt välja
mina ord och formuleringar när jag beskriver mina respondenter. Jag hävdar att jag
med hjälp av språkanvändning uttrycker det som är nödvändigt eller intressant för
studien medan jag lyckas med att låta det som kan kopplas till en individ eller
organisation utebli.
Med det sagt inser jag att det är ifrågasättbart om anonymitet någonsin går att
säkerställa. Som redan nämndes är information lättillgänglig vilket i det långa loppet
kan äventyra anonymitet som koncept (Tilley & Woodthorp, 2011). Finns det några
som helst sätt att lova anonymitet i framtiden? Kommer organisationsstudier kunna
säkerställa anonymitet och ändå beskriva sina respondenter så att studiens trovärdighet
inte äventyras? Lancaster (2017) argumenterar att anonymitet och sekretess är flexibla
begrepp som anpassar sig till situationer. Om anonymitet som koncept anpassar sig
efter situation och det inte går att säkerställa anonymitet som vi ser på anonymitet i
nuläget, är det då relevant att i min studie överväga anonymitet i denna utsträckning?
Jag argumenterar att det är det och att jag i och med studiens syftes natur kan beskriva
mina respondenter så att det inte äventyrar studiens resultat och säkerställer
anonymitet.

44

Jonathan Nyström

5. Analys av praktiker
I detta kapitel presenterar jag de fyra praktiker som jag identifierat i respondenternas
utsagor. Dessa praktiker är att organisera, att skapa interaktion, att stimulera reflektion
och att manipulera. Jag presenterar praktikerna enskilt i samspel med det empiriska
materialet. Alla fyra praktiker formar tillsammans en helhet som jag anser kan svara
på avhandlingens forskningsfråga. I analysen har till exempel praktikteori och Raelins
(2016b) argument, om att ledarskap som praktik finns i de vardagliga praktikerna som
utförs, fungerat som stödpelare.

5.1 Att organisera
Den första praktiken som jag identifierat som en del av hur förändringsledning som
praktiken görs är att organisera. Detta innebär att man organiserar människor, tid, rum
och andra resurser. Med andra ord handlar denna praktik bland annat om att skapa
strukturer, planera, tidsbestämma och resurssätta. Det var tydligt hos alla respondenter
att organiserandet är en stor del av det som i praktiken görs för att leda förändring i
organisationer. När jag ställde frågan om de kunde beskriva någon arbetsdag den
senaste tiden berättade alla om hur de deltagit, organiserat och planerat.
Så vi sitter och gör ett sånt här manuskript att såhär ska de – vi har materialet
basically klart men vi går igenom och gör manuskriptet att såhär ska vi göra – det
här liksom vår ”angle of attack” om man skulle säga så. Så sen går vi in i praktiken
och så blir det en workshop av det här manuskriptet och det går dryga två timmar till
det kanske. Sen är det återkoppling med samma gäng – vi tre, det här kärngänget –
och så börjar vi diskutera att okej hur gick det. Vad ska vi ge för hemuppgift till dem
för nästa möte som vi har i början av januari. (Marita).

Maritas utsaga visar att det är en viktig del av att arbetet att planera och utföra till
exempel workshops, och att hon med sina kollegor planerar strukturerna för hur
förändringsarbetet ska fortsätta. Även Bellita beskriver planerandet av strukturer som
en stor del av arbetet och säger att hon tillsammans med organisationens medlemmar
planerar vad de olika stegen i förändringsprocessen ska vara. Också Selim berättar att
han inlett dagen med att planera och strukturera. Han säger att han tidigare gett
uppgifter till medarbetare och att han nu vill använda dessa uppgifter för att förbereda
ett möte. Han beskriver sin dag som ”en blandning av att sitta i möten, ta reda på
45

Jonathan Nyström
information och sen sitta själv och bygga och planera och tänka framåt och sen
expertrollen då inom – att planera för den i styrgruppsmötet”. Selims beskrivning över
hans arbetsdag tyder på vilken stor del organisering har i förändringsledning.
Det som är gemensamt för dessa utsagor är också att planerandet ofta sker i
samförstånd med andra, till exempel kollegor och medarbetare. Detta stämmer överens
med vad till exempel Raelin (2016a) skriver om ledarskap som något relationellt som
sker i en kollaborativ process. Förändringsledning i form av att organisera verkar även
det handla om att tillsammans skapa strukturer för förändringen.
Intervjun med Bellita understryker ytterligare hur viktig organisering är för
förändringsarbetet hon gör. Hon berättar att hon använder mycket tid åt att planera i
detalj och hon förberedde till exempel uppgifter för medarbetare och planerar
tidtabeller. Leif lyfter också fram planering och nämner att åtminstone någon timme
per dag går åt till att förbereda för möten och utbildningar. Detta förstärkte mitt intryck
över att en stor del av arbetstiden för en förändringskonsult går åt till att planera och
strukturera ramarna för förändring.
Så planerar vi dom här första workshopparna och ett sånt här introtillfälle. Så det tog
i princip två timmar att få det planerat. Sen hade jag ännu en halv timme extra tid
före lunchpaus så då jobba jag ännu för mig själv med det här samma projektet och
förde lite vidare de här workshop-strukturerna och ja, en kommande workshop. Sen
hade jag lunchpaus och sen hade jag med en annan kollega exakt samma grej men
för att annat projekt … sen planerar vi i två timmar, så planerar vi de här
uppkommande utbildningstillfällena. (Bellita)

Selim, Marita och Bellitas utsagor pekar på att organiserandet av strukturer inte är
något som har en bestämd början eller slut, utan till exempel under en workshop som
de precis har planerat nämns och diskuteras redan nästa tillfälle där de ska träffas och
strukturerandet av nästa del i processen har därmed redan satts igång. Bellita beskriver
förändringsprocessen som en stor helhet med olika delmoment. Hon säger till exempel
att de nu planerar fem workshoppar som är en ”del av en sådan här större
innovationssprint”. Även Leif säger att han ofta jobbar i olika delmoment, till exempel
planerar han möten som sedan hålls, sedan använder han dessa möten för att planera
nästa träff. Holger däremot nämner inte detta explicit men jag tolkar hans förklaringar
om vad han gör i sitt arbete som att det även för honom sker i stort sett genom olika
delmoment där han driver förändringen med kunden. I mina ögon tyder detta på att
46

Jonathan Nyström
planeringen av förändringsprocessen sker under hela förändringsarbetet vilket bidrar
till att jag ser just organiseringen som en relevant praktik som utövas för att driva
förändring.
Att organisera människor, tid och andra resurser i en förändringsprocess för alltså
förändringen framåt och ger riktning åt förändringen. Detta stämmer överens med det
som jag tidigare tog upp i avsnitt 3.1.1. om att ledarskap ger riktning åt organisationen.
Förändringsledning som organisering skapar de strukturerna och den rörelsen som gör
det möjligt för en organisation att ta sig från en punkt till en annan, alltså görs
förändring som praktiken genom att organisera dessa resurser. (Crevani, 2018)
Utöver detta framkommer det också tydligt i konsulternas utsagor att det finns många
olika former som organiserandet kan ta och de måste ta till exempel olika människor i
beaktande. Marita säger att det finns olika sätt att bygga upp delmoment i
förändringsprocesser och att de måste vara skräddarsydda enligt vem de är riktade till.
Hon säger att det till exempel kan handla om att planera och strukturera intervjuer,
möten eller workshoppar. Hon nämner också att organisera strukturer i organisationen,
att organisera processer och att organisera människor. Respondenterna nämner alla att
de i samband med deras organiserande träffar olika människor så som till exempel
ledningsgrupper och formella ledare, för att tillsammans med dem planera. De
understryker dock också vikten av att inkludera alla i planering och organisering.
Marita förklarade:
Det är inte i boardroom (styrelserum) och sitta där i två timmar på ett möte och
presentera snärtiga kalvon (slides) – det är inte konsultduun (jobb). Det är liksom en
pointy end of det – liksom det där isberget men 99% finns under ytan.... För
problemet är det de som kommer rakt in till board roomet så de förstår inte vad
förändringsarbete är. (Marita)

Detta stämmer överens med vad Battilana och Casciaros (2013) skriver om
förändringsledares centrala roll i förändringsnätverket. De skriver att det är viktigt att
personen som driver förändring förstår det nätverk som förändringen påverkar.
Konsulternas kommentarer om hur viktigt det är att träffa och planera tillsammans med
olika människor i organisationen stöder denna förståelse och jag tolkar dessa möten
som ett verktyg för att kunna lära sig att förstå dessa nätverk. Till exempel Marita
berättade att hon vill ordna träffar med ledningsgruppen, medarbetare och kundens
kunder för att förstå organisationen som helhet och kunna planera förändringen utifrån
47

Jonathan Nyström
detta. Detta stöder, utöver tanken om att förändringsledaren har en central roll i
förändringsnätverk, det som Raelin (2016a) samt Eslen-Ziya och Enhart (2015) skriver
om att ledning blir en gemensam process när många får ta del i den. Respondenternas
utsagor pekar på att detta även gäller förändringsledning som praktik, där många
intressenter inom en organisation får ta del i organiseringen genom att delta i planering
och strukturering.
Sammanfattningsvis kan det konstateras att en stor del av konsulternas tid går åt att
strukturera förändringen genom att organisera. Förändringsledning kan ge uttryck
genom organisering där man i praktiken planerar olika resurser för att leda
förändringen och organisationen. Det som jag dock också finner intressant är att
organiserandet av strukturer för förändring stöder de andra praktikerna som är del av
förändringsledning, till exempel den dialog som förs. Det vill säga att organisering
skapar förutsättningarna för förändring och därmed också de andra praktikerna. I och
med att mycket av respondenternas tid går åt till att just organisera var det till en början
svårt att identifiera andra praktiker, men det visade sig att de är sammanflätade och att
bygger på varandra. Jag diskuterat samspelet mellan de olika praktikerna mer i detalj
senare, men vill ändå redan i detta skede betona hur organisering i viss mån kan ge
strukturen för förändringen.

48

Jonathan Nyström

5.2 Att skapa interaktion
Inom det som planeras, struktureras och organiseras identifierade jag den andra
praktiken som görs inom förändringsledning. Jag har valt att kalla praktiken att skapa
interaktion. Detta innebär att man samarbetar, engagerar individer i dialog och genom
social växelverkan gör förändringsarbetet till en kollaborativ process. Denna process
verkar även skapa tillit till förändringsledaren. Det som karaktäriserar denna praktik
är dialog och sambanden med synen på förändringsledning som en process där
människorna är den viktigaste komponenten. Skapandet av interaktioner är tätt
sammanbundet med att organisera där de strukturerna som organiseras, till exempel
mötesstrukturer, möjliggör dialog och interaktion.

5.2.1

Skapandet av dialog

Att förändringsledning handlar om människor och att involvera individer var alla
respondenterna överens om. Till exempel Marita beskriver förändringskonsultering
som att det ”handlar om människor och man måste ha en jätte-människokunskap” och
beskriver det som en ”konstig tanke” att förvänta sig att en planerad förändring går i
mål utan att de människor som påverkas av förändringen involveras. Även Leif
beskriver en av hans huvuduppgifter som att samla människor och få dem att prata.
Detta perspektiv framkommer även i tidigare forskning om ledarskap (Gwaka m.fl,
2016; Moran & Brightman, 2001; Cameron & Green, 2009).
Alla konsulterna beskriver dialogen som ett av deras viktigaste arbetssätt och beskriver
hur de genom dialog skapar förståelse av organisationens förnyelsebehov. Detta
stämmer överens med vad Moran och Brightman (2001) lyfter fram om att det är
viktigt att man förstår vad som motiverar medarbetare och att denna förståelse skapas
genom dialog. Marita berättar att hon genom dialog vill skapa en holistisk bild av
organisationen. Med andra ord skapar hon interaktion genom att föra dialog med så
många olika intressenter som möjligt för att förstå organisationen som helhet. Marita
beskrev detta så här:
På något sätt så engagerar vi i alla våra projekt – så tar vi alltid en second oppinion
alltså av organisationen. Så alltså fast nån sku säga att hej kom och fixa, låt oss
utveckla ledningsgruppsarbete så inte är det någon poäng att vi snackar med

49

Jonathan Nyström
ledningsgruppen om hur vi ska fixa ledningsgrupparbete om ledarskapet i det stora
hela är fucked up. Och det får vi ju reda på genom att snacka med följande layer
(lager) och kanske följande layer (lager) och då brukar vi ju gå – engagera via till
exempel intervjuer eller såhär, fråga om man får sitta 10 minuter eller 30 minuter
eller 60 minuter med ett visst antal gäng som det är ganska lätt att ”pinpointa”. Till
och med det brukar jag fråga att får vi sitta med era kunder för då får vi fruktansvärt
objektivt. (Marita)

Dialogen kan ske mellan förändringsledaren och individer, mellan andra individer
sinsemellan eller i grupper, till exempel på möten som förändringsledaren faciliterar.
Mycket av dialogen handlar om att ställa frågor och lyssna, vilket till exempel Leif
beskriver så här:
Nä men prata, ställa frågor. Folk vill alltid prata om sin egen, om sig själv och haha
sin egen organisation så det är ganska lätt liksom om man har något telefonsamtal
eller något möte och säger såhär ”var står ni någonstans, vad har ni för utmaningar”
och jag upplever också att när man kommer in som konsult är det inte svårt att få.
Det handlar om att skapa förtroende och vara en trevlig person liksom och då – det
känner jag aldrig något problem med för folk vill prata om det. Det är inget konstigt.
(Leif)

Förändringsledare skapar alltså dialog både mellan sig själv och individer och mellan
intressenter sinsemellan för att få förståelse av organisationens förändring. Marita
fortsätter med att berätta att hon genom dialog letar efter bloddroppar i havet” och att
hon ”kommer till varje kund med ett vitt papper att liksom vi måste börja fylla det här
pappret med den här kunden” och att ” när du tar dom mot det här vita pappret som du
ritar upp deras verklighet och börjar fundera på att hur ser deras ekosystem för deras
problem ut”. Hon nämner att detta inte endast ger henne en förståelse av organisationen
utan även skapar förståelse av förändringen inom organisationen. Moran och
Brightman (2001) lyfter fram just detta och skriver att dialogen ger individer i
organisationen en förståelse av hur förändringen påverkar dem och deras självbild.
Genom att tillsammans med kunden skapa denna förståelse skapar Marita goda
förutsättningar för förändringsarbetet.
Interaktion och dialog ger alltså inte endast konsulterna förståelse av organisationens
förändringsbehov och vilka faktorer som påverkar arbetet utan hjälper även individer
inom organisationen att förstå förändringen bättre och på sätt acceptera den. Denna
sorts diskussion för alla konsulterna och den stämmer överens med vad Moran och
Brightman (2001) skriver om att dialogen ger individer förtroende till
förändringsledningen samt förståelse av förändringen och varför den sker. Detta syns
50

Jonathan Nyström
till exempel i Leifs utsaga ovan, där han nämner att dialog handlar om att skapa
förtroende. Tilliten till förändringsledaren förstärks av att hen visar organisationen att
hen är intresserad av deras förändring, vilket Leif berättar att han gör genom dialog.
Detta stämmer överens med vad Mauerer (2018) skriver. Samtliga övriga respondenter
nämner också att det är viktigt att skapa dialog och att dialog är en av de viktigaste
förutsättningarna för lyckad förändringsledning vilket ytterligare understryker detta.
Både Bellita och Leif beskriver även att dialog kan ske genom de organiserade
strukturerna som diskuterades i föregående avsnitt. Holger lyfter fram hur svårt det
kan vara att se helheten om man inte skapar förutsättningar för detta redan i början av
en förändring. Detta tyder på att organiserandet som diskuterades i avsnitt 5.1 är viktigt
för att skapa strukturer som stöder dialogen som skapar förståelsen. Bellita knyter ihop
organiserandet och skapandet av förutsättningar för dialog och beskriver hur hon i
möten skapar strukturer för att diskutera vilket leder till förståelse av organisationen.
Och nu i den här helt första workshoppen som vi kommer att göra till den här kunden
så börjar vi med sån här liksom med att förstå deras – kundens businessbehov. Att
hurdana behov har liksom det här företaget som – dom här deltagarnas företag så
hurdana behov dom har från businesssidan. Till exempel att hurdana koncept dom
behöver eller hurdana liksom produkt eller service dom vill utveckla dom kommande
åren osv. (Bellita)

Som redan nämndes så påverkar dialogen även individers förståelse av förändringen.
Dessutom skapar dialogen tillit till förändringsledaren vilket kan minska på motstånd.
Selim lyfte fram hur tillit skapas genom interaktion.
Som jag faktiskt alltid brukar börja och prata om att det är faktiskt så att vi ska kunna
jobba med det här och förändring. Det handlar om att man ska kunna vädra sin oro,
vara uppriktigt men vi jobbar mot ett gemensamt mål och då är det så att det vi pratar
om det stannar mellan oss. Men jag måste ju också kunna agera på det. Och när man
har träffats så många gånger så brukar folk inse att jag aldrig någonsin berättar vad
någon annan säger eller tycker eller tänker då kan de förmodligen lita på att jag inte
för vidare det dom säger. Då kan man ju få upp en tillit till en individ. Till en grupp
så handlar det ju om att ta dem på allvar – det är inte att säga att ”ni har inte bara
förstått hur bra det här blir” utan jag förstår att ni tycker att det här känns som fel
lösning men hur kan vi då göra det att det blir ett ”vi” hur kan vi göra det bättre. Så
det handlar både om hur man beter sig och sen också hur man pratar. Vilka ord man
använder. (Selim)

Detta understryker vad Moran och Brightman (2001) hävdar om hur dialogen i
förändringsarbete hjälper att minska på motstånd mot förändringen och att det minskar
på hotet individer kan känna på deras sakkunskap och deras arbete i och med att de
51

Jonathan Nyström
litar på förändringsledaren. Jag anser att Selims utsaga tydligt pekar på hur en öppen
dialog är fundamental för att skapa en sorts trygghet för individerna i organisationen,
vilket kan minska på den känslan av hot som förändring kan föra med sig (Moran &
Brightman, 2001). Selim, Marita och Bellita poängterar explicit att skapandet av att
psykologisk trygghet är viktigt för förändringsledning. Bellita poängterar även att
denna trygghet härstammar i kommunikation, dialog och tillit. Marita berättar att
trygghet skapas genom att till exempel på möten där det förs en dialog som skapar
trygghet, samtidigt som tryggheten i sin tur leder till en mer givande dialog. Det går
alltså återigen att se att praktiken som gäller att organisera stöder praktiken där man
skapar interaktion och tvärtom.
Sen den där kommunikationen är jätteviktig och därifrån kommer man in då på det
som liksom igen möjliggör bra kommunikation är sen liksom tillit. Att kunden litar
på oss vi litar på dom. Jag brukar tala mycket om liksom psykologisk –
”psychological safety” – psykologisk säkerhet, trygghet. Och jag brukar alltid i
början av projektet försöka bygga så mycket ”psychological safety” som möjligt. Så
jag brukar börja projekten att alla får berätta något om sig själv och vilka hobbyn
dom har. Och mycket mer såhär informella grejor i början av projektet för då blir det
mycket mer chill och sen blir det inte så – så ser folk varandra som människor och
så kan man bli – så kan det bli informellt och det där. Informellt och sen blir
kommunikationen också bättre. (Bellita)
Alltså grunden i en bra workshop är att folk känner trygghet – känner de trygghet –
då öppnar de sig …Så det betyder ju att de aldrig kommer säga liksom på riktigt vad
de tycker – du får aldrig ut något av dem för de är svinrädda (utan trygghet).
Whereas, här kan man ju gott tänka - jag brukar göra så att, det allra bästa liksom till exempel med väldigt dominanta ledare eller ledare överlag så dom brukar jag inte
ens bjuda in till de där workshopparna eller så kommer de in på slutet. Så det där vi
måst få det där gänget att prata och känna sig trygga. (Marita)

Dialog kan alltså anses vara viktigt för tillit, medan tillit och trygghet i sin tur är viktigt
för förändringsprocessen. Battilana och Casciaros (2013) tankar om att det nätverk
som förändringsledare skapar leder till förbättrade förutsättningar för kommunikation
i och med att det bygger på tillit stöds av konsulternas utsagor. Dessa nätverk skapas
genom att skapa dialog och interaktion. Interaktioner inom förändringsprocessen
skapar alltså nätverk som skapar tillit vilket gör det lättare att förstärka dessa nätverk
och på så sätt även möjliggöra förändringen. Alla konsulterna tog upp liknande teman
och att nätverksbyggande, signalerandet av deras kompetens samt politiska kunnande
skedde genom dialog, precis som Gallagher med flera (2019) och Mauerer (2018)
skriver.
52

Jonathan Nyström
Bellita lyfter fram hur god kommunikation är nödvändigt i ett projekt. Detta tyder
ytterligare på att det nätverk som förändringsledare lyckas bygga genom interaktion är
viktiga för förändringsledning. Bellita berättar:
Det som är jätteviktigt är nog liksom kommunikationen. Liksom mellan alla parter.
Det är superkritiskt och jag brukar betona det extra mycket att man kan kompensera
nästan vad som helst med bra kommunikation. Till exempel dåligt definierade
liksom ramar för projektet eller dåligt definierade förväntningar för projektet kan
man kompensera med bra eller öppen kommunikationskultur ... Med bra
kommunikation så kan man, vet du lösa konflikter, med bra kommunikation så kan
man lyfta, vågar man lyfta fram liksom olika orosmoment som antingen vi har eller
kunden har. (Bellita)

Dessa tankegångar stöds även av Battilana och Casciaros (2013) som skriver att den
goda kommunikationen i ett sammanhängande nätverk stöder förändringsprocessen.
Bellita poängterar att tillit som skapas genom dialogen också förbättrar
kommunikationen mellan förändringsledare och organisation. Både Lunenburg (2010)
och Lavasseur (2010) lyfter fram hur god kommunikation är en framgångsfaktor inom
förändringsprojekt.
Sammanfattningsvis kan det konstateras att det i förändringsledarnas arbete blir viktigt
att skapa förutsättningarna för samt att föra dialog. Att praktiskt prata och diskutera
skapar tillit vilket i sin tur leder till god kommunikation och bättre förutsättningar för
att lyckas med att skapa förändring i en organisation. Dialogen kan föras individuellt
eller i grupp och den kan ha olika syften. Dialogen kan ske inom de organiserade
strukturerna som diskuterades i avsnitt 5.1. Med andra ord kan det i mina ögon tolkas
som att organiserande delvis möjliggör dialogen som för förändring framåt. Detta
bekräftar vad Eslen-Ziya och Erhart (2015) och Raelin (2016a) skriver om att
ledarskap kan ses som något som sker i sociala interaktioner inom organiserad
verksamhet. Men detta är inte allting som i praktiken görs genom skapandet av dialog
för driva förändring. Interaktionen mellan förändringledare och individerna i
organisationen skapar även ägarskap vilket kan leda förändringen till en sorts
kollaborativ process, vilket beskrivs närmare i nästa avsnitt.

53

Jonathan Nyström
5.2.2

Skapandet av en gemensam förståelse

Som redan tidigare nämndes kan interaktion skapa en förståelse av förändringen hos
individer inom organisationen. Denna förståelse är nödvändigtvis inte individuell utan
genom dialog kan en gemensam förståelse av förändringsprocessen skapas. Detta syns
till exempel i hur Selim lyfter fram hur dialog skapar en ”vi” anda i citatet på sidan 51.
Konsulterna betonar hur de försöker ta med så många som möjligt i
förändringsprocessen för att så många som möjligt ska ha ett gemensamt mål. Speciellt
Marita beskriver hur hon alltid interagerar med så många som möjligt inom
organisationsnätverket för att hitta olika sätt att se på fenomenet i fråga, alltså hon tar
genom diskussion i beaktande olika riktningar, så som Crevani (2018) hävdar att
ledarskap bör göra.
Genom att interagera med många intressenter skapar Marita alltså en gemensam
förståelse av den riktning som organisationen tar, i enlighet vad Crevani (2018)
rekommenderar. Marita fortsätter med att berätta om hur detta även hjälper henne som
konsult att hitta ”rätt” riktningar eller i detta fall att identifiera problemet och att
kommunicera detta till andra. Detta understryker ytterligare det som Crevani (2018)
skriver om att ledarskap är riktningsskapande och ger riktningen från A till B genom
sociala interaktioner. Följande citat av Marita understryker detta ytterligare och hon
pekar också på varför detta är viktigt för att i praktiken lyckas med
förändringsprocessen.
Så om kunden säger att vi har ett problem med våra processer, de börjar lösa
processproblemet – men de som tänker själv så de tar ett steg tillbaka och går och
sätter sig i tennisdomarstolen någonstans där uppe och säger ”berätta om det här
processproblemet ditt, beskriv det, låtom oss rita upp det, jaha okej hmm det är såhär,
hördu du – ditt problem kanske nog är något annat än processer – processer är bara
en konsekvens.” Så det är det som är tror jag den riktigt, riktigt fruktansvärt
fundamentala i att vara en konsult. (Marita)
Man skulle ha sårbart gått ut och sagt att ”Hej kom med och funtsi (fundera)”. Att
inte har man nån aning egenlitgen vad det leder till men ungefär ditåt ska vi att kom
med hit så ska vi bena ut det här. Så testar vi lite olika grejer så ser vi att vafan funkar
för oss och vad som inte funkar. Att det viktigaste är att man har ett gemensamt
samförstånd att vad är det för sak vi försöker lösa – inte den här lösningen. Så sälj
inte lösningen utan sälj problemet – det är liksom mycket viktigare. För det är den –
då börjar var och en liksom själv tänka på lösningen och säljer jag lösningen utan att
de förstår problemet så får jag bara förändringen dom ska köpa och inte orsaken till
den – och det är mycket viktigt att de köper orsaken än själva caset. (Marita)

54

Jonathan Nyström
Marita vill alltså att så många som möjligt ska delta i att skapa den riktning som
förändringsprocessen tar. Detta stämmer överens med vad Raelin (2016a) beskriver
om vikten av att bjuda in individer att medverka i förändringsprocessen. Även EslenZiya och Enhart (2015) lyfter fram liknande tankar och framhäver att det är viktigt att
alla blir hörda och är accepterade. Maritas andra utsaga pekar på vikten för en
gemensam förståelse av processen i och med att processen i sig också är gemensam
och kollaborativ. Raelin (2016b) skriver att mobilisering inom en grupp sker när
gruppen uppnår konsensus om ett visst projekt. Denna sorts konsensus eller
gemenskap förståelse uppnås enligt konsulternas utsagor genom interaktion och
dialog. Detta innebär att även den andra praktiken som Raelin (2016b) beskriver görs,
det vill säga att interaktioner mellan nya och äldre nätverk sker. Bellita beskriver hur
konsensus och gemensam förståelse skapas genom interaktion i workshoppar.
Jag brukar ofta tala om att workshoppar har liksom både en output och en outcome.
Alltså dom kan också ha mål men output är den där konkreta saken som kommer ut
att vi ska ha t.ex. våra värderingar definierade efter den här workshoppen. Medan en
outcome kan vara att människor har fått en gemensam bild av – eller en gemensam
förståelse av vilka våra värderingar är. Så att det där – att folk har fått den insikten
liksom. Att insikten är en outcome men som output kommer det där själva
dokumentet liksom. (Bellita)

Även återkoppling är en viktig del av lyckad förändring och en gemensam förståelse.
Bellita beskriver återkoppling som en faktor som beskriver om ett projekt har lyckats
eller inte, och i min tolkning kan återkoppling med de som är involverade i en
förändringsprocess alltså ses som en sorts evaluering för huruvida förståelsen av hur
förändringen borde göras är gemensam eller om detta kräver ytterligare arbete. Detta
understöds även av Raelin (2016b) som diskuterar vikten av återkoppling för att skapa
goda förutsättningar för beteendeförändringar och lärande. Detta tyder återigen på att
förändringsledningen görs genom sociala interaktioner i en kollaborativ process, där
den gemensamma förståelsen är en grundpelare för lyckad förändring.
I denna gemensamma process beskrivs också samarbete som ett viktigt element, både
av studiens respondenter och av Raelin (2016a). Bellita beskriver förändringsprojekt
som ” en del av ett större samarbete med kunden och samarbetet är ju kontinuerligt
och tar aldrig slut.” Även om alla konsulter beskriver samarbete i någon mån
uppkommer temat i form av termer så som ”engagemang” och ”ägarskap” betydligt
oftare. Förändringsledning genom samarbete skapar engagemang för förändringen. I
55

Jonathan Nyström
det insamlade empiriska materialet är det tydligt att förändringsledarna anser att
engagemang är viktigt för att förändringen ska kunna ske genom en kollaborativ och
gemensam process. Det som skapar detta engagemang är de sociala interaktionerna
och kommunikation. Engagemanget i sin tur går hand i hand med ägarskapet över
processen. Detta bekräftas även av Raelin (2016a). Holger berättar:
Hhm – men – sen förstås annat som att se till att man har tillräckligt frekvent
kommunikation – ju mer jag ställer frågor av någon desto mera tänker de kring det
– ju mer de tänker desto mera ägarskap kommer de sannolikt att känna. Ju mer dom
det där har fått vara med och påverkar och känner och ser att deras åsikter är har
beaktats, desto mer blir det ju deras juttu (grej) för de har format det. (Holger)

När det kommer till ägarskap säger Selim att det är en av de största faktorerna för
huruvida ett projekt lyckas eller inte och att han genom dialog alltid försöker skapa en
förståelse av att detta engagemang och ägarskap är viktigt. Både Marita och Leif
beskriver å andra sidan hur viktigt det är för samarbetet och känslan av ägarskap att
konsulten som individ inte går för snabbt framåt. Marita säger att det är
organisationens individer som ska berätta berättelsen som förändringen innefattar, inte
han eller någon annan konsult. Det ska vara deras ”juttu” (grej). Leif beskriver detta
genom en liknelse med en buss: ”Att inte försöka sälja på liksom jättepaket eller
jätteprogram utan börja liksom i det lilla – det är min liksom (filosofi) och väldigt
mycket sådär var är de någonstans. Att parkera bussen där folk är, inte där man tycker
de borde vara. Det är nog mycket min filosofi kring det.” Att parkera bussen där de
andra är kan alltså ses som att det förstärker samarbetet, den gemensamma förståelsen
och den kollaborativa förändringsprocessen.
Även om det understöds i konsulternas utsagor att förändringen är en kollaborativ
process som skapas genom interaktioner, syns även den påverkan som en individs
görande kan ha på den kollektiva processen. Raelin (2016a) skriver att individer till
exempel påverkar processen mer när individen engagerar andra i processen, vilket
tidigare konstaterades vara viktigt även för studiens respondenter. Individens görande
och val av hur hen praktiserar förändringsledning kan alltså påverka åt vilket håll
förändringen går även om processen kan ses som en gemensam process där riktning
skapas genom interaktion inom och mellan nätverk. I studien syns detta till exempel
genom coachning där konsulterna påverkar individen och gruppen genom dialog.
Detta diskuteras närmare i avsnitten om att stimulera reflektion och manipulera.

56

Jonathan Nyström

5.2.3

Interaktionen som en kunskapsutövande praktik

Sammanfattningsvis vill jag kort diskutera hur praktiserandet av interaktion kan ses
som ett sorts kunskapsutövande. Genom att praktisera interaktion och dialog inom
organisationer skapas en gemensam förståelse och kunskap, men också nya nätverk av
individer skapas. På samma sätt hävdar jag att praktiserandet av interaktion strävar
mot tydliga mål. Studiens konsulter utövar medvetet interaktion och uppmanar dialog
för att driva förändringen, alltså utövar de en sorts kunskap och kunnande, genom sina
sociala kontakter, där de strävar mot ett mål där det skapas ny kunskap och nya sätt att
praktisera. Detta stämmer överens med det som Gherardi (2016) konstaterar om att
kunskapsutövande genom praktiserande både kan skapas av ett nätverk och skapa ett
nätverk av entiteter samtidigt som praktiserande strävar mot ett mål och parallellt
skapar ny kunskap och nya sätt att praktisera.
Jag hävdar att skapandet av interaktion är den praktik som tydligast visar sambandet
och knyter ihop de andra praktikerna och att interaktion sker på alla plan inom en
förändringsprocess. Interaktion skapar en gemensam process som engagerar individer,
minskar på motstånd och står som bas för de två följande praktikerna jag identifierat,
alltså att stimulera reflektion och att manipulera. Sambandet mellan de olika
praktikerna diskuteras i mer detalj i kapitel 6.

5.3 Att stimulera reflektion
Den tredje praktiken som jag identifierat som en del hur förändringsledning görs är att
stimulera reflektion. Denna praktik innebär att man stimulerar och uppmanar individer
att tänka och reflektera. Detta kan göras med hjälp sociala interaktioner i till exempel
möten, där jag identifierade coachning som en specifik typ av dessa sociala
tillvägagångssätt för att stimulera tänkande och ändrat beteende.
Bellita beskriver att hon i workshoppar arbetar med att stimulera människor för att
tänka på nya sätt och utvecklas för att kollektivt kunna styra beteende. Bellitas utsaga
sammanfattar det som denna praktik innebär, alltså att stimulera både individen och

57

Jonathan Nyström
gruppen till tänkande och reflektion som påverkar beteende vilket driver förändring. I
följande avsnitt förklaras detta mera på djupet.
Sen själva workshoppen är ju ett tillfälle både för att påverka människors tänkande
att utvecklas under workshoppar och oftast skapar vi något konkret med hjälp av de
där workshopparna. Vi skapar någon output, ett koncept eller något nytt arbetssätt
eller något annat. Så dom där workshopparna är ju ett tillfälle för att både påverka
människors tänkande men också för att skapa något – någon typ av konceptuell
struktur som sen börjar styra beteende på en högre nivå eller börjar styra beteendet
kollektivt. (Bellita)

5.3.1

Stimulera genom coachning

Coachning inom förändringsledning kan till exempel handla om att låta kunder själva
komma fram till svar och lösningar, så som Holger beskriver det. Han säger att det i
hans arbete kan vara ”frågan om att coacha fram svar från kunden” och att han vill
”coacha fram dem till konkreti”. Bellita å andra sidan säger att det inte alltid är så svart
och vitt utan det kan ses som en balans: Hon säger att kunder ”vill ju också ha oss där
för att vi ska kunna hämta in nya perspektiv och ifrågasätta dom”. Detta stämmer
överens med var Ryömä (2020) skriver om hur ledarskap som görs genom coachning
kan handla om att stöda och lyfta upp andra och om att fungera som en coach som
distanserar sig själv från utförandet av något. Detta synsätt syntes speciellt hos Holger
där han beskriver det som organisationens roll att komma fram till det konkreta i en
förändringsprocess. Det gemensamma mellan att ge andra stöd för att själv komma
fram till lösningar och att ifrågasätta deras perspektiv är att båda är sätt för att stimulera
någon att tänka efter och reflektera – coachning är alltså ett sätt att stimulera ändrat
beteende i en förändringsprocess.
Bellita berättar att det är viktigt för att ett förändringsprojekt ska lyckas att skapa en
positiv atmosfär för samarbete. Hon beskriver att hon gör detta genom att i
organiserade workshops facilitera sociala situationer som skapar förutsättningarna för
att senare kunna samarbeta bättre, alltså att hon coachar individer till att samarbeta.
Bellita beskriver:
I början av en workshop till exempel så just dom där instruktionerna till exempel är
jätteviktiga. Så lättare man gör det för människor att introducera sig som en
människa istället för en titel så desto bättre. Ju mera dom berättar något personligt

58

Jonathan Nyström
om sig själv så oftast så brukar jag hjälpa dom med till exempel bra frågor. Så att jag
sätter bra frågor som till exempel – att vilka är dina hobbyn eller vad är det som gör
– varför tycker du ditt jobb är inspirerande. Eller i vissa fall till och med att varifrån
man kommer helt – var man har vuxit upp eller sådana grejor. Det beror på
jättemycket. Men oftast ses det att ju mera man får berätta liksom feelis alla så blir
det – jämfört med till exempel det att jag sku ställa människor frågan att” hej vem är
du och vad är dina arbetsuppgifter”. Sen det skapar en hel atmosfär att berättar sitt
namn och titel versus vilka är dina hobbyn och vad gör ditt arbete inspirerande. Så
det är en grej - sen nån gång så har jag haft helt faciliterade uppvärmnings uppgifter
någon gång så har jag bett folk att stå upp och gå och hälsa på en ny person som de
inte har träffat tidigare och sen får dom berätta, jag ger en diskussionsuppgift eller
diskussionsfråga i princip. Till exempel just det att vad gör ditt arbete inspirerande
eller varför tycker du att dagens tema är inspirerande. Och på det sättet får man folk
att när dom diskuterar ”one on one” med varandra så blir dom också varma på ett
sätt. (Bellita)

Hon knyter i detta citat ihop det som Roth (1994) hävdar om att coachning kan påverka
gruppers samarbete och lyckanden och det Crevani med flera (2007) påpekar om att
coacher ska uppmuntra deltagande, innovation, samarbete och gemensamt ansvar.
Detta beskriver dessutom hur sammankopplade dessa praktiker är, där coachning och
de sociala interaktionerna i organiserade möten kan stimulera tänkande vilket skapar
bättre förutsättningar för interaktion i framtida möten.
Selim beskriver inte sig själv som en coach utan en specialist, men det han sedan
berättar att detta innebär har samma klang som att coacha individerna i organisationen
har. Selims berättelse om sig själv och sin arbetsroll som specialist ger mig bilden av
honom som en sorts formell ledare inom förändringsprocessen. Samtidigt beskriver
han att han utbildar, ger återkoppling, kommunicerar och berättar, allt det som en
coach gör. Han berättar att fastän han kanske har svaren så är det organisationen själv
som måste arbeta sig framåt:
Jag är ju specialisten, jag ska kunna om man säger – lägga ut vägen och plocka bort
träden och så. Och se till att det är utmärkt och alla vet vart dom ska men de måste
ju själva ta sig framåt på vägen. Jag ska kunna säga att okej nu har vi – här är
jättedjupt dike och då ska jag veta att här måste vi lägga över en spång för att komma
vidare. Eller här måste vi svänga till höger men deras ansvar är ju att följa med på
vägen och lita på mig och berätta så mycket så att jag förstår att jo det är
organisationen behöver. Det är ju aldrig jag som äger förändringen, det är alltid
organisationen. (Selim)

Detta påminner mig om vad Crevani med flera (2017) skriver att ledarskap kan
innebära att fokus ändrar från ledaren till vad som görs fastän det är en individ som
59

Jonathan Nyström
leder den processen. Detta reflekteras också i Salovaara och Barhursts (2018) text där
de påpekar att individer kan fungera som coachar även om de samtidigt kan ses som
någon sorts formell ledare.
Selim för fram sin påverkan på organisationen på ett sätt som får mig att tänka på att
han som en viss sorts expert utövar en hel del makt över organisationens medarbetare.
Denna tanke lyfts även fram av Ryömä (2020) som konstaterar att coachning kan
innehålla en utövande av inflytelse över andra. Jag anser att även om konsulterna i
denna studie tog avstånd från begreppet ansvar och berättade att organisationen har
ansvaret för att förändringsprocessen ska lyckas, så är det tydligt att konsulterna har
en hel del inflytande över hur processen går till. Till exempel genom att välja hur de
stimulerar och utbildar individer kan de påverka processen. Detta beskrivs i större
detalj under avsnittet som handlar om manipulation.
Även Leif förespråkar ett tankesätt där han fungerar som en utbildande part och att han
är där för att hjälpa organisationen framåt, inte för att göra arbetet åt dem, även om det
i min mening är tydligt att han genom sitt sätt att coacha kommer att påverka hur
organisationen förändras. Hans målsättning är alltså inte bara stimulera dem att i
nuläget tänka utan också stimulera ändrade beteendemönster i framtiden. Detta
stämmer överens med vad Bond och Naughton (2011) skriver om att coachning kan
handla om att hjälpa människor att agera inom förändring. Leif berättar:
Min stora övertygelse är att företag inte kan liksom – man kan inte ta in konsulter
för att göra jobbet åt dom utan man måste lära sig det här själv. Man måste ha
kunskap – jag som konsult kan bara gå in och lära dom för att sen kunna göra själva
för att förändringar kommer hela tiden. Förändring är normaltillstånd som vi pratar
om och det gör att – så jag pratar väldigt mycket om att företagen behöver ha sin
egen förmåga att göra det … Dom kanske inte alltid vill höra att ni kommer behöva
göra själva – jag kan bara ”supporta” er. Men jag tycker det finns en större förståelse
nu för det så nu känns det mer som att alltid när jag går in i olika organisationer så
är det liksom mer att NI måste vara förändringsledarna – jag kan inte vara det. Jag
kan bara ge er – jag kan utbilda er, jag kan ge er verktyg och så vidare. Men ni måste
göra jobbet själva för att snart kommer det en ny förändring och då måste ni veta hur
ni gör. (Leif)

Utöver att utbilda individer för att kunna agera på vissa sätt eller för att leda någon
genom en förändringsprocess kan coachning även handla om att utveckla människor
genom utvald interaktion, vilket syns både i intervjuerna och i tidigare forskning.
(Beatie m.fl., 2014; Bachirova m.fl., 2014). Konsulterna beskriver att de lyckats med
60

Jonathan Nyström
sitt arbete då de märker att människor har fått nya insikter och tankesätt, alltså när de
stimulerat till ändrat beteende. Detta stämmer överens med vad Bachirova med flera
(2014) hävdar om att målet med coachning är att försöka ändra på beteende eller
tankesätt. Med andra ord är coachning alltså ett sätt för att stimulera någon att tänka
och reflektera över organisationens situation och framtid. Detta återspeglas tydligt i
vad konsulterna berättar om deras arbete.

5.3.2

Stimulera ändrat beteende

Selim berättar att han känner sig stolt när någon en tid in i ett projekt börjar agera på
ett nytt sätt. Leif beskriver det som att ”få folk över kanten på ett positivt sätt”. Bellita
beskriver olika nivåer av förändringsledning som måste gås igenom och säger att
”beteende påverkan man mycket med hjälp av coachning till exempel, att man coachar
folk att ta till sig nya verktyg eller arbetssätt”. Marita å andra sidan beskriver detta som
en pollett som faller på plats och ett ljus som går upp. Hon säger att hon vet att hon
lyckats när hon ser, hör och känner att den ”stora polletten” fallit på plats.
Det bästa var att polletten föll på plats för båda. Och så konstatera dom att ”Hmm
kanske vi inte ska sitta ner och jobba så mycket med de här arbetsbeskrivningarna
utan det finns annat”. Yes sir – nu börjar vi tala! Och då vet du – det här är såna
lyckanden som då vet du att ”today was a good day” för den där stora polletten
liksom – de svängde in på en helt annan väg tack vara det där. Det var bara två kalvon
(bilder i presentation) och så var det 10 minuter och så var det klart. Men det där de
var mottagliga – sen finns det dom som inte är mottagliga och då kan du stå och
predika arslet av dig men inte kommer det ändå bli till något det inte så att. (Marita)

Det Marita beskriver är en workshopsituation där hon stimulerat reflektion och lyckats
få andra att uppnå en förståelse av förändringen. Blackman med flera (2016) och
Gjerde (2012) skriver att coachning ska handla om att lära sig, ändra sitt beteende och
att utvecklas. Detta syns tydligt i det som redan diskuterats men det som jag utöver
detta finner intressant är hur Gjerde (2012) skriver att coachning handlar om att bygga
vidare på en persons existerande kunskap, erfarenheter och egenskaper för att
tillsammans hjälpa hen agera. Jag fann att studiens konsulter stimulerade denna sorts
tankeverksamhet i förändringsprocessen genom att ta varje person i beaktande och
basera förändringen på individer, som diskuterades i avsnitt 5.2.

61

Jonathan Nyström
Alla konsulter berättade att en av de sakerna de praktiskt gör för att driva förändring
är att ställa frågor. Att ställa frågor stimulerar individer att reflektera, tänka och dela
med sig. Holger berättar att han ställer många frågor för att få människor att tänka
kring ett tema och på så sätt känna ägarskap. Marita berättar om situationer där hon,
istället för att svara på frågor och skapa dialog, ställer motfrågor för att stimulera
tänkande. Selim å andra sidan berättar att ställa frågor kan minska på motstånd och
hjälper honom att driva förändring.
Jag har tränat jätte-jättemycket på det. En fråga till skillnad från ett påstående även
om frågan inte är pang på eller om du inte riktigt fick den typ av svar du ville så en
fråga får väldigt sällan folk och liksom ta avstånd. Om du kommer med påståenden
eller förklarar eller så kan man lättare få motstånd. Så ställer jag en fråga som jag
konstaterar att det där blir helt fel så då får man alltid ställa fler – det brukar aldrig
vara något problem. (Selim)

Att ställa rätt frågor kan alltså stimulera tankeverksamhet, få människor att inse något
och skapa ägarskap. Att ställa frågor kan också innebära att lyssna, vilket både
Alvesson och Svenningson (2003) samt Raelin (2016b) konstaterar är en vanlig
ledarskapspraktik. Att lyssna nämns också av Bellita, Selim och Marita och det att de
lyssnar på vad andra har att säga är även ett sätt att stimulera tankeverksamheten hos
individer. Marita nämner att många inte har pratat om förändring förut och att det
därför är viktigt att skapa de rummen där detta kan göras. Med andra ord kan det anses
att stimulera reflektion inte kan ses som en helt skild praktik från att skapa interaktion,
i och med att stimulering ofta sker inom någon sorts social kontakt.
Sammanfattningsvis konstaterar jag i detta skede att stimulering av reflektion och
tänkande sker i de sociala möten som praktiseras och att detta kan göras genom
coachning vilket också kan innebära att både ställa frågor och lyssna. Genom att ställa
frågor och genom coachning får konsulterna individer och grupper att reflektera, vilket
leder till att de tänker om eller ändrar på beteendemönster vilket i sin tur påverkar
förändringsprocessen. Genom att stimulera reflektion påverkar förändringsledning
beteende vilket i sin tur påverkar framtida sociala interaktioner.

62

Jonathan Nyström

5.4 Att manipulera
Den sista praktiken jag identifierat är att manipulera. Som redan diskuterats kan
förändringsledning göras i sociala möten där individer stimuleras till att tänka och
reflektera. Detta kan göras genom coachning men jag argumenterar att detta även
ibland görs genom manipulation. Jag vill börja med att påminna att jag i denna
avhandling inte ser på manipulation från ett enbart negativt perspektiv, även om
tankarna lätt dras åt det håller. Med att manipulera menar jag att något ”styrs i önskad
riktning”, så som ordet manipulera definieras i Svenska Akademiens Ordlista (2015).
Det var Holger som fick mig att titta närmare på manipulation när han konstaterade att
”ledarskap i grund och botten handlar om manipulation”. Jag hade ställt en fråga om
auktoritet och han konstaterade att auktoritet i stort sett är något som konsulten själv
kan skapa genom hur hen för sig och talar.
Så därför tycker jag att det är en jättespännande fråga och tycker det är bra att du
funderar på det där att där går vi ju jättefort in på ett område som handlar också om
manipulation. Och ledarskap är ju per definition en form av manipulation – och nu
talar jag inte om manipulation rent ur ett negativt perspektiv. Manipulation har ju
ofta en negativ konnotation men om jag tänker att manipulation är det att man får
något att hända så det där så blir det jättespännande liksom att titta på det där.
(Holger)

Även andra konsulter konstaterade att den habitus man har och den bild man ger av
sig själv påverkar vilken inverkan man kan på andra. Leif till exempel berättade att
han använder sig av sin ”myndiga stämma och min” när han försöker få ledningen i en
organisation att ta hans synpunkter på allvar. Detta tyder på att konsulterna är
medvetna om att genom sitt sätt att praktisera förändringsledning i sina kroppar kan
manipulera individer och på så sätt påverka förändringsprocessen på önskat sätt. Så
genom att medvetet bete sig på vissa sätt kan man påverka förändring.
Holger konstaterar också att auktoritet är ”jätteviktigt när man försöker driva någon
sorts av förändring för att det ger en viss förtroende för något som ska drivas igenom.”
Han konstaterar också att han tänker på hur en förändring ska presenteras och hur han
säljer förändringen och argumenterar för de förändringarna han gör. Detta tog mina
tankar till det som Reissner och Du Toit (2011) påpekat om att coachning kan innehålla
inslag av manipulation. Detta kan till exempel betyda att coachen säljer sina egna
synpunkter på ett problem till organisationen genom sin formella maktposition och att
63

Jonathan Nyström
hen genom att skapa auktoritet och tillit få andra att tro på det man säger (Reissner &
Du Toit, 2011).
Jag tycker det är intressant att mycket av det som tidigare konstaterats görs inom
förändringsledning har handlat om att stöda andra i processen medan det här är tydligt
att Holger anser att han gör förändringen och att han genom att paketera förändringen
rätt försöker manipulera andra att tro på den. Han säger också: ” jag försöker ändra
åsikt kanske hos en kund eller kandidat utan att den inser det – för att få personen att
komma till de insikterna själv så att säga”. Även när han pratar så här öppet om
manipulation paketerar han det i coachning, där manipulationen görs för att få andra
att komma till instinkter själv, eller med andra ord stimulera tänkande.
Holger beskriver även att han använder individers plikttrogenhet till sin nytta för att
skapa ägarskap för en förändring inom en organisation alltså manipulerar han andra
att känna ägarskap över en process:
En del av det hela kan vara det att man betonar vikten av att kundens chef har
ägarskap i det här för att se till att det lyckas. Då är det ju naturligt att den som är
min kund presenterar och talar och pitchar med sin chef om det här – jag skulle vilja
påstå att de flesta åtminstone i Norden är såpass plikttrogna att det där om man går
och pitchar något till sin chef för att se till att chefen har tillräckligt ägarskap så blir
man väldigt fort medveten om det ansvar som vilar på ens axlar för att något lyckas.
Om inte annat så den vägen så känner man sen ägarskap för det hela. (Holger)

Även denna taktik beskrivs av Reissner och Du Toit (2011) som påpekar att
manipulation kan handla om att sälja in sin idé till en del av organisationen som sedan
kan hjälpa dig att manipulera resten av organisationen.
Även hos de andra konsulterna går det identifiera att de använder sig av manipulation
i sitt arbete. Marita säger att hon i sitt arbete måste ”spela lite” med människor och att
hon funderar på hur hon bygger en berättelse och använder manuskript för att få
människor i organisationen att förstå var processen ligger. Reissner och Du Toit (2011)
beskriver användningen av berättelser för detta syfte. Marita säger:
Det handlar om sinnebilder i sista hand. Alltså allt som vi berättar så skapar folk sig
sinnebilder över och allt som vi inte berättar så skapar de sig sinnebilder över – så
fyller de i så att de får en sinnebild. Så alltid när människan är på väg mot något
okänt så behöver du en sinnebild för att du ska kunna på något sätt relatera till det
och förstå den och liksom tycka till om den och förbereda dig för den och så här.
(Marita)

64

Jonathan Nyström
Bellita är inne på samma tema och berättar att allting som sägs kommer att ge ramar
för åt det som sker senare i en process, så det är viktigt att tänka på vad som sägs när.
Hon beskriver också att hon tänker på hur hon organiserar, interagerar och stimulerat
för att det påverkar organisationen:
Man har överraskande mycket makt som konsult. Man får jättemycket definiera och
diskutera det som är relevant via att hur du designar dom där workshopparna. Att du
kanske inte påverkar direkt genom att säga att hej nu ska du göra såhär i alla fall i
den här moderna approachen (angående workshoppar) men du påverkar mycket mer
genom det att hurdan workshop du designar, hurdana frågor du ställer genom den
där workshop-designen. Och om du ställer en fråga att hur ska vi göra den här
produkten mera hållbar att den producerar på ett mera hållbart sätt – så direkt har du
skapat en verklighet eller du har skapat en grund för en diskussion som sen kommer
påverka hurdan deras service kommer i slutändan att bli. (Bellita)

Selim diskuterar i samband med tillit att man som förändringsledare uppenbart ”är en
person som inte vill stå längst fram på scenen utan man är den som står i kulisserna
och sufflerar liksom”. Han beskriver tillit som något som gör att han kan ”sufflera”
vilket i mina öron låter som att han använder denna tillit som ett sätt att kunna påverka
vartåt förändringen rör sig. Det är i mina ögon tydligt att konsulterna noggrant planerar
sitt praktiserande, de planerar sitt organiserande, skapande av interaktion och
stimulerande för att kunna manipulera. Till exempel i Selims fall har han skapat tillit
genom interaktion i organiserade möten vilket leder till att han kan använda
manipulation för att påverka kommande interaktioner.
Marita beskriver att organisationen måste ”acceptera dig som en lösning till sitt
problem” och att de ska ”svälja betet” för att hon ska kunna komma med
implementeringsförslag till en organisation. Leif å andra sidan berättar hur han efter
att han har en formell position kan använda den för att få människor som motsätter sig
förändringen att ändra på sin åsikt, genom att organisera workshops endast för dessa
och paketera det som att ”jättebra, ni verkar ha kunskap om det här – ni måste vara
med och bidra till detta” vilket enligt Leif fick dessa motståndare att inse att de inte
har något annat val. Som redan nämndes så handlar manipulation också om att sälja
sin idé och sina synpunkter genom att paketera dem på olika sätt. Reissner och Du Toit
(2011) skriver att manipulation även kan innebära att en coach säljer sina tjänster till
organisationen för att få en formell position där hen kan manipulera. Detta stämmer
överens med det jag lyft fram om hur studiens konsulter berättar att de först och främst
säljer in sig själv, sin kompetens och sin auktoritet för att kunna driva förändring.
65

Jonathan Nyström
Konsulterna säger att de brukar betona tidigare erfarenheter för att övertala andra att
lita på dem. Men i många fall verkar det även som att de lyfter fram diskussionen kring
personers framtid i organisationen om de inte arbetar med förändringen. Leif säger att
han sagt till en medarbetare att ” du får jättegärna vara kvar här men om du ska vara
kvar här är de här sakerna som gäller”. Marita berättar också på liknande sätt:
Det finns två alternativ: dom flyttar med eller sakta, sakta börjar glida med eller så
glider de ut och det här konstaterar att det här är inte mitt jobb. Och det här det har
jag liksom många gånger sagt när vi implementerar att det är ju för var och en att vi
ska vara ärliga och öppna med det att det är för var och en att reflektera att är det här
– det som vi håller på att bygger – blir det liksom min paikka (plats) eller blir det
inte det. (Marita)

Att tydligt berätta att de inte har annat val än att komma med i förändringsprocessen
kom alltså upp i intervjuerna. Detta kan ses som ett sätt att manipulera någon till att ta
ens förslag på allvar genom att beskriva exempel på vad som händer om organisationen
inte lyckas med förändringsprocessen som Reissner & Du Toit lyfter upp (2011). Även
Selim konstaterat att han ibland tar upp diskussionen kring huruvida någon ska jobba
kvar i en organisation eller inte. Det kommer fram i intervjuerna att denna sorts dialog
ibland leder till att någon säger upp sig och ibland leder till att människor ändrar sitt
beteende. Vad än slutresultatet är så är det tydligt enligt mig att konsulterna har använt
sig av manipulation för att praktisera förändringsledning och driva organisationen mot
det hållet de anser vara rätt.
Manipulation som praktik för att leda förändring verkar vara en naturlig del av det som
studiens konsulter gör i sin vardag. Manipulationen kan göras genom kroppslighet men
främst i de interaktioner som kroppen är närvarande vid. Det vill säga manipulation
görs i dialog, genom coachningen och genom de val som förändringsledare gör vid
organisering av de strukturerna som leder förändringen. Manipulation kan ses som en
form av att stimulera tankar genom en viss form av dialog, men jag har ändå valt att
lyfta fram manipulation som en skild praktik i och med den specifika karaktären som
manipulation har.

66

Jonathan Nyström

6. Diskussion & slutsatser
I detta kapitel konstaterar jag först att de praktikerna som beskrevs i kapitel 5 är
sammanflätade. Därefter sammanställer jag diskussionen och framställer svar på
studiens forskningsfråga samt återkopplar till studiens syfte. Till sist diskuterar jag
avhandlingens bidrag och avslutar med rekommendationer för framtida forskning.

6.1 Samspelet mellan praktiker
De praktiker som diskuterats tidigare i detta kapitel är att organisera, att skapa
interaktion, att stimulera reflektion och att manipulera. Organiseringen innebär att
man planerar, strukturerar samt resurssätter och genom det skapar strukturen för
förändring. Att skapa interaktion innebär att man samarbetar, för dialog, skapar
engagemang, ägarskap och förutsättningar för växelverkan, vilket leder till att
förändringen blir till en gemensam och kollaborativ process, med en gemensam
förståelse av förändringen. Att stimulera reflektion handlar om att få människor att
tänka, reflektera och ändra på sina beteendemönster och sist men inte minst handlar
manipulation om att medvetet styra andra åt ett visst håll.
Det som jag identifierat att utgör förändringsledning följer det mönster som bland
annat Alvesson och Sveningson (2003) konstaterar att ledarskap som praktik följer.
Alltså att ledarskap kan vara vardagligt och att det ofta innehåller element som
diskussion och att lyssna. De är vardagliga saker som att boka möten och att föra
dialog, men tillsammans skapar de en helhet som i praktiken blir förändringsledning.
De är alla sammanbundna med varandra och formar varandra. Även Raelin (2016b)
och Carroll med flera (2008) skriver om ledarskap som vardagliga praktiker och att vi
igenom dessa praktiker bättre kan förstå vad som görs inom organisationer.
När vi ser på förändringsledning som praktik argumenterar jag att det inte är något
som har en tydlig början eller slut utan att praktiken skapas inom sig själv. Detta
stämmer överens med vad Gherardi (2016) lyfter fram om att praktik skapas av
görandet av praktik och att det sällan har en början eller slut. Även om jag nämnde att
organisera kan ses som den delen av förändringsledningspraktiken som skapar
strukturer för förändringen samt de andra delarna, så görs den inte nödvändigtvis först
67

Jonathan Nyström
i förändringen och även om de andra praktikerna sker inom dessa organiserade
strukturer betyder det inte att de andra praktikerna inte påverkar organiserandet.
Det samma gäller förändringsledingens formativitet. Gherardi (2016) skriver att
formativitet är görandet som samtidigt skapar nya sätt att göra och att det innebär att
vi när vi gör rör oss i mellanrummet mellan produktionen av nya sätt att göra och
processen att skapa ny kunskap. Praktiserandet blir då alltså en del av kunskapen och
kunskap och görandet existerar parallellt. Jag tolkade tidigare i avhandlingen detta som
att kunskap som praktik är en sorts kunskapsutövning som strävar till ett mål samtidigt
som det skapar ny kunskap. Jag hävdar att detta även sker inom praktiserandet av
förändringsledning. De fyra praktikerna som jag identifierat baserat på intervjuerna
tyder på att förändringsledning som praktik görs genom vardagliga handlingar där
inlärd kunskap och kunnande utövas för att sträva mot ett mål. Dessa handlingar
påverkar dock de andra praktikerna vilket gör att framtida sättet att göra
förändringsledning påverkas av tidigare görandet. Jag kommer i följande stycken
förklara detta i ljuset av empirin och med den analys som redan gjorts som stöd.
Som diskuterades tidigare så är en av praktik som görs inom förändringsledning att
organisera. Dessa strukturer planeras noggrant och leder ofta till social interaktion i
olika former, vilket tar oss till den andra praktiken, nämligen att skapa interaktion. En
stor del av det som praktiskt görs inom förändringsledning är att prata, lyssna och föra
dialog. Genom interaktion skapas en gemensam förståelse av förändringen vilket gör
att processen blir gemensam och många av de som är involverade känner någon sorts
ägarskap över processen. Det var tydligt i det empiriska materialet att kommunikation
både internt i organisationen och mellan förändringsledare och organisation är
fundamentalt för att förändring ska kunna ledas. Men vad är det som görs inom
interaktionerna som driver förändring?
Genom att föra dialog, lyssna och ställa frågor stimulerar man människor att tänka
efter, reflektera och ändra på sitt beteende. Om vi tänker oss att förändringsledning
handlar om att förnyas och förändras eller att man tar sig från punkt A till punkt B så
är det logiskt att tänka sig att ett ändrade beteendemönster behövs (Moran &
Brightman, 2001). Genom att organisera strukturerna där man stimulerar reflektion
och ändrat beteende genom sociala interaktioner kan man driva förändring.

68

Jonathan Nyström
Stimulering kan till exempel ske genom coachning men den kan också ske genom
manipulation där man medvetet arbetar med att leda individer mot ett visst mål.
Så för att sammanfatta så här långt handlar förändringsledning om att organisera
strukturer vilket kan bidra till interaktion för att stimulera reflektion och
förändringsbeteende och ibland sker denna stimulans även via manipulation.
Relationerna mellan dessa praktiker är dock inte så här linjära och det går inte heller
direkt att säga hur de påverkar varandra, utan som Gherardi (2016) nämner kan
praktiker vara sammanflätade i ett nätverk där olika delarna påverkar varandra. Som
ett exempel så nämnde jag redan att känna ägarskap kan skapas genom interaktion så
att förändringen blir en gemensam process. Men detta kan även göras genom
manipulation där en förändringsledare medvetet skapar ägarskap för att stimulera
reflektion och därmed förändring. På samma sätt kan manipulation leda till stimulation
av tänkande vilket leder till att en individ blir engagerad i processen och på så sätt blir
del av den kollaborativa helheten. Förändringsledningspraktiken innebär alltså ett
sammanflätat utövande av dessa praktiker.

6.2 Förändringsledning som en amöba
Som jag redan nämnt så kan det konstateras att förändringsledningspraktiken består av
fyra olika praktiker som sammanflätat skapar helheten. Dessa praktiker sker däremot
inte i en specifik ordning och kan inte heller ses som fristående från varandra. De
påverkar och påverkas av varandra och utövas parallellt inom en förändringsprocess.
Förändringsledare säger sig ofta använda sig av olika modeller för att leda förändring
(Stouten m.fl., 2018). Dessa modeller innehåller tydliga linjära steg som tillsammans
skapar förändringen. Alltså går det enligt dem att planera förändringen och steg för
steg gå igenom den planerade processen. (se t.ex. Cameron & Green, 2012; Hayes,
2018) Jag hävdar att förändringsledning i praktiken nödvändigtvis inte är så simpelt.
Förändringsledningspraktiken är en komplex sammansättning av olika moment eller
tillstånd. Jag anser att det inte går att säga att de olika praktikerna som jag identifierat
sker steg för steg och inte heller går det att säga när de sker inom en
förändringsprocess. Jag argumenterar därför att förändringsledningspraktiken kan ta
69

Jonathan Nyström
olika former och tillstånd, beroende av vad behovet är i organisationen. Ibland kan
förändringsledning handla mera om att manipulera, ibland om att stimulera reflektion,
ibland om att organisera, ibland om att skapa interaktion och ibland om olika
kombinationer av dessa praktiker.
För att illustrera hur rörlig förändringsledningspraktiken är, och som motvikt mot de
linjära modellerna för förändringsledning som den normativa litteraturen förespråkar,
har jag valt att illustrera förändringsledning som en amöba. Likt amöbor, kännetecknas
förändringsledningspraktiken av rörlighet, odefinierade proportioner och konstant
förändring. Den amöbaliknande modellen nedan visar hur förändringsledning som
praktik är en rörlig praktik som beroende av behov tar olika former. De praktikerna
jag

tidigare

identifierat

kan

ses

som

olika

delar,

eller

facetter,

av

förändringsledningspraktiken.

Figur 2: Förändringsledning är som en amöba som ständigt förändras och tar olik
form beroende av behovet inom förändringsprocessen.
Inget tillstånd som förändringsledning tar är starkare än ett annat och inte heller
uppkommer de linjärt, utan förändringsledning sker genom växlingen mellan olika
tillstånd. Jag hävdar därför att det är för simpelt att se på förändringsledning som en
planerad och linjär process, för det är inte det som uppstår i praktiken. I praktiken är
förändringsledning en amöba i ständig förändring. Detta betyder alltså med andra ord
att förändringsledning praktiskt görs genom görandet av organisering, skapandet av
70

Jonathan Nyström
interaktion, stimulering av reflektion och manipulation utan inbördes ordning där alla
delar påverkas av och påverkar varandra, utan tydliga orsak och verkan-förhållanden.
Förändringsledning driver förändring genom praktiserandet av dessa olika tillstånd,
beroende av vilka krav förändringsprocessen ställer på praktiken. Under vissa delar av
förändringensprocessen kanske en viss del utförs mer och under andra delar någon
annan, men det är svårt att säga i och med att alla också utförs samtidigt som en del av
förändringsledningspraktiken.

6.3 Hur görs förändringsledning som praktik?
Syftet med studien och avhandlingen är att utveckla förståelsen av förändringsledning
ur ett praktikperspektiv. Denna förståelse har jag skapat genom att svara på frågan:
Hur görs förändringsledning som praktik?
Förändringsledning som praktik görs genom samspelet mellan olika delar av
förändringsledningspraktiken. Det görs genom att organisera, manipulera, stimulera
reflektion, samt genom att skapa interaktion, utan inbördes ordning och linjär följd.
Förändringsledning som praktik innebär samspelet mellan dessa praktiker där görandet
av förändringsledning lever och förändras konstant. Denna förståelse av
förändringsledning skiljer sig från de normativa samt linjära modellerna där
förändringsledning är något planerbart som sker steg för steg (se t.ex. Cameron &
Green, 2012; Hayes, 2018). Det är i denna utvecklade förståelse av förändringsledning
som värdet av ett praktikperspektiv på fenomenet ligger.
Förändringsledning är aktuellt inom organisationsteorin och min avhandling bidrar
med en förståelse av det som i praktiken görs för att leda förändring. Genom att förstå
detta, kan vi förstå förändringsledning ur ett mer komplext perspektiv där
förändringsledning av externa konsulter utövas genom olika sammanbundna praktiker.
Vi har sedan tidigare haft en förståelse av ledarskap som praktik och vad det kan
innebära, men denna avhandling bidrar med förståelse av hur specifikt
förändringledningspraktik utövas i det dagliga arbetet. Detta ger oss en djupare
förståelse av hur ledarskapspraktiker kan se ut och understryker att de ofta är
sammanbundna i komplexa nätverk. Förståelsen av förändringsledning som praktik
fördjupar förståelsen av förändringsledning och visar att förändringsledning görs
71

Jonathan Nyström
genom vardagliga handlingar i gemensamma processer, där olika aktörer genom sina
relationer

skapar

och

utövar

praktiken.

Denna

förståelse

gör

att

förändringsledningsteoribildning inte enbart behöver grunda sig på tankar om vad som
bör göras och av vem det bör göras, utan att vi även förstår hur det kan göras i det
vardagliga arbetet. Det vill säga så bidrar min avhandling med en ny infallsvinkel för
att förstå förändringsledning, där fokus ligger på det vardagliga görandet.
Avhandlingen tillför dessutom förståelse av förändringsledning som hjälper med att
täta det tomrum som tidigare funnits mellan de normativa modellerna och
förändringsledning i det dagliga arbetet. Genom att se på förändringsledning som
praktik har jag visat att de normativa modellerna som i stor utsträckning sägs användas
kunde utvecklas, för att skillnaden i utgångspunkten mellan modellerna och
förändringsledning i det dagliga arbetet inte skulle vara så stor. Att använda sig av
normativa modeller kan, å andra sidan, göra det lättare för individer att bidra till
förändring, men att utveckla dessa hand i hand med förståelsen av förändringsledning
som en amöba kan bidra till mer mångfacetterade och komplexa modeller, som
grundar sig på en förståelse av hurdan förändringsledningspraktik som producerar
organisationens riktning i det dagliga arbetet.
Genom att ha utvecklat förståelsen av förändringsledning ur ett praktikperspektiv har
jag alltså visat att de vedertagna modellerna som används av förändringsledare är
förenklade och att praktiken är mer mångfacetterad än så. Min avhandling bidrar med
en förståelse där förändringsledning inte kan ses som något som kan göras stegvis utan
istället praktiseras i olika tillstånd. Min studie stöder Gherardis (2016) tankar om att
praktik är något som sker hela tiden, förändras hela tiden och att de påverkar varandra.
Dessutom positionerar jag mig i en förståelse av förändringsledning som praktik som
utövas,

där

förändringsledning

sker

genom

samspel

mellan

en

formell

förändringsledare och organisationen och dess medlemmar, istället för att fokusera på
vad en förändringsledare i sig bör vara eller bör göra. Sammanfattningsvis kan det
konstateras att jag genom att se på förändringsledning ur ett praktikperspektiv, där jag
koncentrerar mig på vad som uppstår i praktiken, bidrar med en förståelse av
förändringsledningspraktiken som något sammanflätat och komplext. Dessutom
positionerar sig denna förståelse emot den linjära förståelsen som de normativa
modellerna på förändringsledning föreskriver.

72

Jonathan Nyström
För att vidareutveckla förståelsen av förändringsledning ur ett praktikperspektiv är det
relevant att i vidare forskning även ta i beaktande materia, teknik och andra ickemänskliga entiteter och dess påverkan på förändringsledningspraktik. Genom att ta
dessa i beaktande kunde man vidareutveckla amöbamodellen för att också inkludera
andra praktiker som en del av förändringsledningspraktik, vilket skulle bidra med en
djupare förståelse av fenomenet. Teknik som del av förändringsledningspraktik
medför inte bara intressanta perspektiv på förändringsledning utan är också aktuellt.
Enligt min studies respondenter har en del av arbetet nu utförs på distans på grund av
COVID-19 och det vore intressant att se på vilket sätt tekniken påverkar
förändringsledningspraktik. Mitt val att använda mig av intervjuer även om jag
analyserat praktiken kan även påverka studien, så när förändringsledningen igen kan
observeras utan risker vore det intressant att utföra en liknande studie med annat
metodval för insamlingen av det empiriska materialet för att eventuellt kunna
identifiera annorlunda praktiker.

73

Jonathan Nyström

Källor
Aaltio-Marjosola, I., & Takala, T. (2000). Charismatic leadership, manipulation and
the complexity of organizational life. The Journal of Workplace
Learning, 12(4), 146-158. doi:10.1108/13665620010332750
AGS Change Management Platform. (2020). Top 10 best change management
consulting firms for consultant . Hämtad 11.01.21 från:
https://www.airiodion.com/best-change-management-consulting-firms/
Al-Ali, A. A., Singh, S. K., Al-Nahyan, M., & Sohal, A. S. (2017). Change
management through leadership: The mediating role of organizational
culture. International Journal of Organizational Analysis (2005), 25(4), 723739. doi:10.1108/IJOA-01-2017-1117
Alvesson, M., & Sveningsson, S. (2003). Managers doing leadership: The extraordinarization of the mundane. Human Relations (New York), 56(12), 14351459. doi:10.1177/00187267035612001
Atkinson, P., & Wilson, J. (2016). Change mastery: Agility and lean transformation
in angus council. Management Services,57(4), 30-35.
Auvinen, T.P., Lämsä, A-M., Sintonen, T., & Takala T. (2013). Leadership
manipulation and ethics in storytelling. Journal of Business Ethics, 116(2), 415431. doi:10.1007/s10551-012-1454-8
Bachirova, T., Cox, E., & Clutterbuck, D. (2014). Introduction . I T. Bachirova, E.
Cox & D. Clutterbuck (Red.), The complete handbook of coaching (s. 1-20).
London: Sage.
Battilana, J., & Casciaro, T. (2013). The network secrets of great change
agents. Harvard Business Review, 91(7), 62-132.
Beattie, R. S., Kim, S., Hagen, M. S., Egan, T. M., Ellinger, A. D., & Hamlin, R. G.
(2014). Managerial coaching. Advances in Developing Human Resources, 16(2),
184-201. doi:10.1177/152342231352047E6
Blackman, A., Moscardo, G., & Gray, D. E. (2016). Challenges for the theory and
practice of business coaching. Human Resource Development Review, 15(4),
459-486. doi:10.1177/1534484316673177
Blomkvist, P., Hallin, A., & Lindell, E. (2018). Metod för företagsekonomer (1.
uppl.). Lund: Studentlitteratur.
Bond, A. S., & Naughton, N. (2011). The role of coaching in managing leadership
transitions. International Coaching Psychology Review, 6(2), 165-179.

74

Jonathan Nyström
Braga, D. J. M. (2017). Exploring the integration of change management in
consulting projects: The case of porsche consulting. Universidade Catolica
Portuguesa.
Bryman, A., & Bell, E. (2013). Företagsekonomiska forskningsmetoder (2. uppl.).
Stockholm: Liber.
Buono, A. F., & Subbiah, K. (2014). Internal Consultants as Change Agents: Roles,
Responsibilities and Organizational Change Capacity. Organization
Development Journal, 32(2), 35-54.
Burnes, B. (2004). Kurt Lewin and complexity theories: back to the future?. Journal
of change management, 4(4), 309-325.
Cabantous, L., Gond, J. P., & Johnson-Cramer, M. (2010). Decision theory as
practice: Crafting rationality in organizations. Organization Studies, 31(11),
1531-1566.
Caldwell, R., & Dyer, C. (2020). The performative practices of consultants in a
change network: An actor–network practice perspective on organisational
change. Journal of Organizational Change Management, 33(5), 941-963.
doi:10.1108/JOCM-10-2019-0318
Cameron, E., & Green, M. (2009). Making sense of change management (2. uppl.).
London: Kogan Page.
Cameron, E., & Green, M. (2012). Making sense of change management (3. uppl.).
London: Kogan Page, Limited.
Cameron, E., & Green, M. (2019). Making sense of change management (5. uppl.).
London: Kogan Page, Limited.
Carroll, B., Levy, L., & Richmond, D. (2008). Leadership as practice: Challenging
the competency paradigm. Leadership (London, England), 4(4), 363-379.
doi:10.1177/1742715008095186
Cherman, A., & Rocha-Pinto, S. R. (2016). Valuing of knowledge in organizations
and its embedding into organizational practices and routines. Revista Brasileira
De Gestão De Negócios, 18(61), 416-435. doi:10.7819/rbgn.v18i61.2966
Clarke, V., Braun, V., & Hayfield, N. (2015). Thematic analysis. I J. Smith
(Red.), Qualitative psychology: A practical guide to research methods (s. 222249). London: Sage Publications.
Crevani, L. (2018). Is there leadership in a fluid world? exploring the ongoing
production of direction in organizing. Leadership, 14(1), 83-109.
doi:10.1177/1742715015616667
Crevani, L., & Endrissat, N. (2016). Mapping the leadership-as-practice terrain.
Leadership-as-practice. Theory and application, 21-49.
75

Jonathan Nyström
Crevani, L., Lindgren, M., & Packendorff, J. (2007). Shared leadership: A postheroic
perspective on leadership as a collective construction International Journal of
Leadership Studies, 3(1), 40-67.
de Holan, P. M., & Phillips, N. (2016). Organizational forgetting as
strategy. Strategic Organization, 2(4), 423-433.
doi:10.1177/1476127004047620
Deakin, H., & Wakefield, K. (2013). Skype interviewing: Reflections of two PhD
researchers. Qualitative Research: QR, 14(5), 603-616.
doi:10.1177/1468794113488126
Echeverri, P., & Skålén, P. (2011). Co-creation and co-destruction: A practice-theory
based study of interactive value formation. Marketing theory, 11(3), 351-373.
Elwood, S. A., & Martin, D. G. (2000). “Placing” interviews: Location and scales of
power in qualitative research. The Professional Geographer, 52(4), 649-657.
doi:10.1111/0033-0124.00253
Eriksson-Zetterquist, U., & Ahrne, G. (2015). Intervjuer. I G. Ahrne, & P. Svensson
(Red.), Handbok i kvalitativa metoder (2. Uppl., s. 34-54). Stockholm: Liber.
Eslen-Ziya, H., & Erhart, I. (2015). Toward postheroic leadership: A case study of
gezi's collaborating multiple leaders. Leadership, 11(4), 471-488.
doi:10.1177/1742715015591068
Feldman, M. S., & Orlikowski, W. J. (2011). Theorizing practice and practicing
theory. Organization Science, 22(5), 1240-1253
Filstad, C., & Karp, T. (2020). Police leadership as a professional practice. Policing
and Society, 1-17.
Gallagher, V. C., Porter, T. H., & Gallagher, K. P. (2019). Sustainability change
agents: Leveraging political skill and reputation. Journal of Organizational
Change Management, 33(1), 181-195. doi:10.1108/JOCM-01-2018-0031
Gandolfi, F., & Stone, S. (2017). The emergence of leadership styles: A clarified
categorization. Revista De Management Comparat Internațional, 18(1), 18-30.
Gherardi, S. (2000). Practice-based theorizing on learning and knowing in
organizations. Organization, 7(2), 221-223.
Gherardi, S. (2016). To start practice theorizing anew: The contribution of the
concepts of agencement and formativeness. Organization (London,
England), 23(5), 680-698. doi:10.1177/1350508415605174
Gjerde, S. (2012). Inledning. I S. Gjerde (Red.), Coachning: Vad, varför, hur (s. 1321). Lund: Studentlitteratur.

76

Jonathan Nyström
Gram‐Hanssen, K. (2010). Standby consumption in households analyzed with a
practice theory approach. Journal of Industrial Ecology, 14(1), 150-165.
Gwaka, A. A., Ondari, C. G., Mayianda, R., & Damaris, K. A. (2016).
Organisational change: A critical review of the literature. Inernational Journal
of Proffessional Management, 11(2), 1-6.
Halkier, B., Katz-Gerro, T., & Martens, L. (2011). Applying practice theory to the
study of consumption: Theoretical and methodological considerations. Journal
of Consumer Culture, 11(1), 3-13. doi:10.1177/1469540510391765
Hargreaves, T. (2011). Practice-ing behaviour change: Applying social practice
theory to pro-environmental behaviour change. Journal of consumer culture,
11(1), 79-99.
Hayes, J. (2018). The theory and practice of change management (5 uppl.). London:
Palgrave.
Heath, J., Williamson, H., Williams, L., & Harcourt, D. (2018). “It's just more
personal”: Using multiple methods of qualitative data collection to facilitate
participation in research focusing on sensitive subjects. Applied Nursing
Research, 43, 30-35. doi:10.1016/j.apnr.2018.06.015
Helms Mills, J., Mills, A. J., & Dye, K. (2009). Understanding organizational
change (1. uppl.). London: Routledge.
Hudescu, L., & Ilieş, L. (2011). Challenges in choosing an effective change
management approach. Managerial Challenges of the Contemporary
Society, (2), 125-129.
Huopalainen, A. (2016). Doing fashion: Bricolage, mess, and multiplicity. Åbo: Åbo
Akademis förlag.
Jacob, S. A., & Furgerson, S. P. (2012). Writing interview protocols and conducting
interviews: Tips for students new to the field of qualitative research. The
Qualitative Report, 17(6), 1-10.
Jarzabkowski, P., Balogun, J., & Seidl, D. (2007). Strategizing: The challenges of a
practice perspective. Human relations, 60(1), 5-27.
Joffe, H., & Yardley, L. (2004). Content and thematic analysis. I D. F. Marks, & L.
Yardley (Red.), Research methods for clinical and health psychology (s. 56-69).
London: SAGE.
Kluge, A., & Gronau, N. (2018). Intentional forgetting in organizations: The
importance of eliminating retrieval cues for implementing new
routines. Frontiers in Psychology, 9, 51. doi:10.3389/fpsyg.2018.00051
Lalander, P. (2015). Observationer och etnografi. I G. Ahrne, & P. Svensson
(Red.), Handbok i kvalitativa metoder (2. Uppl. s. 93-113). Stockholm: Liber.
77

Jonathan Nyström
Lancaster, K. (2017). Confidentiality, anonymity and power relations in elite
interviewing: Conducting qualitative policy research in a politicised
domain. International Journal of Social Research Methodology, 20(1), 93-103.
doi:10.1080/13645579.2015.1123555
Lauer, T. (2020). Change management. Berlin, Heidelberg: Springer Berlin /
Heidelberg.
Levasseur, R. E. (2010). People skills: Ensuring project success-A change
management perspective. Interfaces (Providence), 40(2), 159-162.
doi:10.1287/inte.1090.0473
Lo Iacono, V., Symonds, P., & Brown, D. H. K. (2016). Skype as a tool for
qualitative research interviews. Sociological Research Online, 21(2), 103-117.
doi:10.5153/sro.3952
Lunenburg, F. C. (2010). Managing change:
The role of the change agent. International Journal of Management, Business,
and Administration, 13(1), 1-6.
Marshak, R. J., & Bushe, G. R. (2018). Planned and generative change
in organization development. OD Practitioner, 50(4), 9-15.
Mauerer C. (2019) The Development of Interpersonal Trust Between the Consultant
and Client in the Course of the Consulting Process. I: Nissen V. (Red.)
Advances in Consulting Research. Contributions to Management Science. (s.
273-298) Springer, Cham. https://doi.org/10.1007/978-3-319-95999-3_13
Maxwell, J. A. (2009). Designing a qualitative study. I L. Bickman, & D. J. Rog
(Red.), The SAGE handbook of applied social research methods (s. 214-253).
Los Angeles: SAGE Publications Inc.
Miller, C., & Subbiah, K. (2012). A five-factor model for success of internal
consultants. SAM Advanced Management Journal, 77(1), 4-12.
Mohe, M. (2005). Generic strategies for managing consultants: Insights from clients'
companies in germany. Journal of Change Management, 5(3), 357-365.
doi:10.1080/14697010500258031
Moran, J. W., & Brightman, B. K. (2001). Leading organizational change. Career
Development International, 6(2), 111-119.
Nicolini, D. (2009). Articulating practice through the interview to the
double. Management Learning, 40(2), 195-212.
doi:10.1177/1350507608101230
Nicolini, D. (2012). Practice theory, work, and organization: An introduction (1.
Uppl.). Oxford: Oxford Univ. Press.

78

Jonathan Nyström
Nicolini, D., Gherardi, S., & Yanow, D. (2003). Knowing in organizations. New
York: Sharpe.
Paton, R. A., & McCalman, J. (2008). Change management (3. Uppl.). London:
SAGE Publications.
Poggenpoel, M., & Myburgh, C. (2003). The researcher as research instrument in
educational research: A possible threat to trustworthiness? Education (Chula
Vista), 124(2), 418.
Quinn, R. W., & Quinn, R. E. (2016). Change management and leadership
development have to mesh. Harvard Business Review, 1(7), 2-4.
Raelin, J. A. (2016a). Imagine there are no leaders: Reframing leadership as
collaborative agency. leadership, . Leadership, 12(2), 131-158.
Raelin, J. A. (2016b). It’s not about the leaders:It’s about the practice of
leadership. Organizational Dynamics, 45(2), 124-131.
Raelin, J. A., Kempster, S., Youngs, H., Carroll, B., & Jackson, B. (2018). Practicing
leadership-as-practice in content and manner. Leadership, 14(3), 371-383.
Reissner, S. C., & Du Toit, A. (2011). Power and the tale: Coaching as
storyselling. The Journal of Management Development, 30(3), 247-259.
doi:10.1108/02621711111116171
Retna, K. S. (2016). Consultants and their views on changing the mental models of
clients. Journal of Change Management, 16(3), 184-200.
doi:10.1080/14697017.2015.1121161
Rosenbaum, D., More, E., & Steane, P. (2018). Planned organisational change
management: Forward to the past? An exploratory literature review. Journal of
Organizational Change Management, 31 (2), 286-303
Roth, T. (1994). How the post-heroic leader scores. Management Development
Review, 7(6), 4-6. doi:10.1108/09622519410771736
Ryömä, A. (2020). The interplay of heroic and post-heroic leadership: Exploring
tensions in leadership manifestations in the oscillations between onstage and
offstage contexts. Scandinavian Journal of Management, 36(1), 101092.
doi:10.1016/j.scaman.2019.101092
Salovaara, P., & Bathurst, R. (2018). Power-with leadership practices: An unfinished
business. Leadership (London, England), 14(2), 179-202.
doi:10.1177/1742715016652932
Sandelowski, M. (1986). The problem of rigor in qualitative research. Advances in
Nursing Science, 8(3), 27-37. doi:10.1097/00012272-198604000-00005

79

Jonathan Nyström
Schatzki, T. R. (2001). Introduction: Practice theory. I T. R. Schatzki, K. Knorr
Cetina & E. Von Savigny (Red.), The practice turn in contemporary theory (s.
10-23). New York: Routledge.
Schumacher, T., & Scherzinger, M. (2016). Systemic in-house consulting: An
answer to building change capacities in complex organizations. Journal of
Change Management, 16(4), 297-316. doi:10.1080/14697017.2016.1230932
Sergi, V., Denis, J., & Langley, A. (2012). Opening up perspectives on plural
leadership. Industrial and Organizational Psychology, 5(4), 403-407.
doi:10.1111/j.1754-9434.2012.01468.x
Sharma, A., & Grant, D. (2011). Narrative, drama and charismatic leadership: The
case of apple’s steve jobs. Leadership (London, England), 7(1), 3-26.
doi:10.1177/1742715010386777
Sinkula, J. M. (2002). Market-based success, organizational routines, and
unlearning. The Journal of Business & Industrial Marketing, 17(4), 253-269.
doi:10.1108/08858620210431660
Smith, K. E. (2006). Problematising power relations in ‘elite’
interviews. Geoforum, 37(4), 643-653. doi:10.1016/j.geoforum.2005.11.002
Solarino, A. M., & Aguinis, H. (2020). Challenges and best‐practice
recommendations for designing and conducting interviews with elite
respondents. Journal of Management Studies, doi:10.1111/joms.12620
SpendEdge. (2020). Organization and change management consulting - sourcing
and procurement intelligence report. Hämtad 11.01.2021, från:
https://procurement.spendedge.com/organization-and-change-managementconsulting-sourcing-and-procurement-intelligence-report
Spolestra, S. (2018). Fellowship. Leadership and organisation. A philosophical
introduction (s. 105-121). London: Routlede.
Stouten, J., Rousseau, D. M., & De Cremer, D. (2018). Successful organizational
change: Integrating the management practice and scholarly literatures. The
Academy of Management Annals, 12(2), 752-788. doi:10.5465/annals.2016.0095
Sutter, M., & Kieser, A. (2019). How consultants and their clients collaborate in spite
of massive communication barriers. International Journal of Business
Communication, 56(2), 249-277. doi:10.1177/2329488415613340
Svenska akademiens ordbok över svenska språket(2015). (14. Uppl.). Stockholm:
Svenska Akademien.
Terry, G., Hayfield, N., Clarke, V., & Braun, V. (2017). Thematic analysis. I C.
Willig, & W. Stainton Rogers (Red.), The SAGE handbook of qualitative
research in psychology (s. 17-38). London: SAGE.
80

Jonathan Nyström
Tilley, L., & Woodthorpe, K. (2011). Is it the end for anonymity as we know it? A
critical examination of the ethical principle of anonymity in the context of 21st
century demands on the qualitative researcher. Qualitative Research: QR, 11(2),
197-212. doi:10.1177/1468794110394073
Todnem By, R. (2005). Organisational change management: A critical
review. Journal of Change Management, 5(4), 369-380.
doi:10.1080/14697010500359250
Todnem By, R. (2020). Organizational change and leadership: Out of the
quagmire. Journal of Change Management, 20(1), 1-6.
doi:10.1080/14697017.2020.1716459
Werr, A., Stjernberg, T., & Docherty, P. (1997). The functions of methods of change
in management consulting. Journal of Organizational Change
Management, 10(4), 288-307. doi:10.1108/09534819710175839

81

Jonathan Nyström

Bilaga 1: Intervjuguide
Introduktion
Jag vill börja med att berätta att målet med denna intervju är att få en detaljerad
förståelse av hur konsulter arbetar och vilka praktiker som är närvarande när konsulter
arbetar med förändring. Jag är alltså intresserad av att få en så detaljerad förståelse
som möjligt av det du gör, rent konkret. Du får gärna föreställa dig att du berättar för
någon som i morgon ska göra det du gör. Hur låter detta?

Dessutom vill jag påpeka att intervjun som sagt spelas in. Jag kommer lagra intervjun
och transkriberingen av intervjun bakom lösenord och när avhandlingen är godkänd
kommer jag att radera materialet. Dessutom har du rätt att be mig att inte använda
materialet i avhandlingen och radera det. Materialet som presenteras i den färdiga
avhandlingen kommer vara anonymt men jag vill ändå påpeka att allting som sägs i
intervjun kan bli en del av avhandlingen och att avhandlingen är ett offentligt
dokument. Hur låter detta?
Bra! Då kan vi börja själva intervjun. Om du kunde börja med att berätta om dig själv...
Berätta om dig själv

-

Vem är du? Vad jobbar du med? Varför jobbar du med det?
Hur hittade du till det här arbetet? Vad är din bakgrund?
Hur skulle du beskriva dig själv som konsult?
I en hurdan situation/varför blir du anlitad för ett projekt?
Var valde du att börja arbeta med det du gör/förändring?

Arbetet
-

-

-

Jag förstår att dina dagar är olika, men för att få en känsla för hur din
vardag se ut: Skulle du kunna välja en dag förra veckan och berätta om
den i detalj?
Hur gör du för att kunden ska tro/lita på din kompetens?
Vad påverkar hur ett projekt lyckas?
o Är vissa faktorer viktigare än andra?
o När känner du att du lyckats?
Kan du berätta om någon gång du känt att du misslyckats med ett projekt?
o Berätta om hur du visste att du misslyckats.
Kan du berätta om en situation som du är stolt över?
82

Jonathan Nyström
-

-

Kan du beskriva en situation där företagsledningen du arbetat med inte
hållit med dig?
o Vad gjorde du då?
En situation där du har mött motstånd?
o Hur reagerade du då? Vad hände sen?

Förändring

-

Vad förväntat du dig när du tar dig an ett förändringsprojekt?
Vad är ditt ansvar när det kommer till en förändringsprocess?
Vad lägger du mest fokus/värde på när du arbetar med förändring? Varför?
Vad är det svåraste med att arbeta med förändring? Det lättaste?
o Kan du berätta om någon situation?
Vad är det roligaste med att arbeta med förändring? Jobbigaste?
o Kan du berätta om någon situation?
Berätta vad du gör för att kunden ska implementera dina
lösningsförslag.
o Kan du ge något konkret exempel?

Konsulter i allmänhet

-

Vad kännetecknar en bra konsult?
o Vilka egenskaper har en bra konsult?
Hur skapar en konsult tillit?
o Kan du ge ett konkret exempel på en situation?
Hur skapar en konsult auktoritet?
o Kan du ge exempel på en situation? Vad hände då?
På vilket sätt möter konsulter motstånd i branschen?
o Hur ger det sig uttryck?

Har du något du skulle vilja fråga mig eller något att tillägga?

83

