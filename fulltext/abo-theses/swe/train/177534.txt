”Den här morgonen är världen stoft och aska, men den är inte
tömd på hopp.”
Vatten, rumslighet och utopisk potential i två ekodystopier

Rebecca Pettersson, 38762
Pro gradu-avhandling i litteraturvetenskap
Handledare: Katarina Båth och Pia-Maria Ahlbäck
Fakulteten för humaniora, psykologi och teologi
Åbo Akademi
2020

Rebecca Pettersson
ÅBO AKADEMI – FAKULTETEN FÖR HUMANIORA, PSYKOLOGI OCH TEOLOGI

Abstrakt för avhandling pro gradu
Ämne: Litteraturvetenskap
Författare: Rebecca Pettersson
Arbetets titel: ”Den här morgonen är världen stoft och aska, men den är inte tömd på hopp.” :
Vatten, rumslighet och utopisk potential i två ekodystopier
Handledare: Katarina Båth

Handledare: Pia-Maria Ahlbäck

Abstrakt:
I min avhandling utför jag en komparativ analys utgående från de två ekodystopierna Minnet av
vatten (2017) av Emmi Itäranta och De hemlösas stad (2012) av Annika Luther. Jag tar fasta på
rumslighet och förhållandet mellan globalt och lokalt i samspel med vattnets inverkan på
platsen. Dessutom undersöker jag hur den utopiska potentialen tar sig uttryck i de två
dystopierna.
I båda verken får läsaren följa en ung, kvinnlig protagonist på deras respektive resor för att hitta
sig själva samtidigt som de tvingas förhålla sig till klimatkatastrofen. Jag diskuterar och jämför
således också protagonistens utveckling och aktörskap i de båda verken.
Jag hävdar att det i båda romanerna finns en utopisk potential som fungerar som katalysator för
protagonisternas aktörskap. I Minnet av vatten består den utopiska potentialen av en hemlig
källa och De förlorade områdena. Båda de här platserna finns i någon mån utanför den styrande
regimens vakande öga och präglas dessutom av vatten. I De hemlösas stad är den utopiska
potentialen inte lika tydligt platsbunden som i Minnet av vatten. Istället uttrycks den utopiska
potentialen i De hemlösas stad indirekt genom romanens tilltal till läsaren.
Vidare lyfter jag fram hur scenariot långt är det samma i de två romanerna: havsvattennivån har
höjts till följd av global uppvärmning och människans ohållbara aktivitet på jorden.
Konsekvenserna ser dock helt olika ut i de två narrativen, och kommer också att påverka
platsen, människorna och förhållandet mellan globalt och lokalt i olika utsträckning.
I Minnet av vatten har Norden erövrats och styrs av en totalitär regim. Det nordiska är utraderat
och ersatt med kulturyttringar från asiatisk tradition. I De hemlösas stad har Finland istället
isolerat sig från omvärlden och antagit en bunkermentalitet som innebär att världens alla
miljöflyktingar nekas hjälp.
Nyckelord: Emmi Itäranta, Annika Luther, vatten, spatialitet, utopisk potential, ekodystopi,
ekokritik, ungdomslitteratur, aktörskap
Datum: 8.5.2020
Abstraktet godkänt som mognadsprov:

Sidoantal: 75

Rebecca Pettersson

Innehållsförteckning

1. Inledning

1

1.1 Syfte och material

2

1.2 Mottagande och tidigare forskning

4

1.3 Disposition

7

2. Dystopin i en tid av klimatkatastrof

8

2.1 Dystopin – den nya didaktiska barnboken?

13

2.2 Spatialitet och planet

15

3. Minnet av vatten – Nostalgisk längtan och nordisk pastoral

24

3.1 Globalt och lokalt i Nya Qian

32

3.2 Den priviligierade protagonisten

40

4. De hemlösas stad – Förskjuten framtid och finsk nationalism

52

4.1 Individens jakt på identitet

62

5. Sammanfattning och slutsatser

66

Litteraturförteckning

70

Rebecca Pettersson

1 Inledning
Vatten har sedan tidens början påverkat var och hur människor bosatt sig. Det är ett
livgivande element som samtidigt kan te sig både skrämmande och främmande för
människan. En hel del av de katastrofer som det rapporteras om i media idag har en
direkt koppling till vatten eller avsaknaden av vatten. Jag tänker på tsunamin,
översvämningar, torka, omfattande skogsbränder till följd av torka, törst, svält på
grund av för mycket eller för lite regn, drunkningar, ja listan kunde göras lång.
Idag kommer vattenbristen riktigt nära eftersom Sverige de senaste somrarna haft
brist på sötvatten. Samtidigt är den globala uppvärmningen en realitet, liksom
västerlänningarnas ohejdade och ohämmade konsumtionsvanor. I november 2018 är
en kvarts miljon människor på flykt från omfattande bränder i Kalifornien.
Hufvudstadsbladet rapporterar att Camp fire-branden som härjar i norra delarna av
Kalifornien håller på att bli den dödligaste branden i delstatens historia. 1 Det är dock
ingen ovanlighet att Kalifornien drabbas av bränder, utan tvärtom hör detta till det
normala. Man talar till och med om skogsbrandssäsongen som infaller varje höst. Det
här är en naturlig del av det biologiska kretsloppet, bränderna skapar plats för nytt
liv.
Det anmärkningsvärda ligger i att bränderna blir allt våldsammare.
Skogsbrandssäsongen blir längre för varje år och 2018 började den redan i juli till
följd av en rekordvarm och rekordtorr sommar. 2 Det Amerikanska Tv-bolaget CNN:s
meteorolog Tom Sater varnar för klimatförändringens följder medan president
Donald Trump skyller bränderna på misskötsel av skogar och hotar med att dra in
federala bidrag till Kalifornien3. Tidigare har man som meteorolog kunnat hålla sig
undan politiska konflikter, men inte ens att vara meteorolog är opolitiskt i dag,

1

Hufvudstadsbladet, “Katastrofen I Kalifornien – det nya onormala”, 12.11.2018 (hämtat
12.11.2018), TT-AFP-REUTERS.
2

Jeanette Öhman, Hufvudstadsbladet, “Bränderna stänger delar av Los Angeles”, 10.11.2018
(hämtat 12.11.2018).
3

CNN, ”CNN meteorologist debunks Trump on wildfires” (hämtat 12.11.2018)
https://edition.cnn.com/videos/weather/2018/11/12/meteorologist-pushes-back-trump-claimwildfires-sater-sot-nr-vpx.cnn

1

Rebecca Pettersson
konstaterar Sater.4 I december 2019 utlyses nödläge i östra Australien till följd av
värmeböljan som försvårar släckningsarbetet av massiva skogsbränder. 5 Sociala
medier fylls av bilder på brännskadade koalor. Det blir brandbilsbrist i Australien,
och därmed brist på vatten6.
Tillgången till vatten ser olika ut på olika platser i världen, men de grupper som
bidrar mest till den globala uppvärmningen är också de som lider minst. Den globala
uppvärmningen är alltså inte bara en naturvetenskaplig fråga, utan också en
klassfråga. Dessutom är det en fråga som i takt med att den litteratur som utges allt
mer kretsar kring klimatångest och framtida katastrofscenarion hör under det
ekokritiska forskningsområdet. Såtillvida har vi alltså också att göra med en fråga
som rör både människa och miljö.
I introduktionen till sin bok Dancing with disaster (2015) skriver Kate Rigby:” The
idea that gave rise to this book was forged in the fires of a perilously warming
planet”7. Samma princip gäller den här avhandlingen. Det går inte att förbise den
konsumtionskritiska och miljöhistoriska aspekten som präglar de två romaner jag
analyserar. Av den anledningen utgår den här analysen från den ekokritiska
teoribildningen.

1.1 Syfte och material
Syftet med min avhandling är att ur ett ekokritiskt perspektiv granska och jämföra
rumslighet och utopisk potential i Annika Luthers De hemlösas stad från 20118 och
Emmi Itärantas Teemestarin kirja9 från 2012. Båda romanerna är dystopiska

4

CNN, ”CNN meteorologist debunks Trump on wildfires” (hämtat 12.11.2018)
https://edition.cnn.com/videos/weather/2018/11/12/meteorologist-pushes-back-trump-claimwildfires-sater-sot-nr-vpx.cnn
5

Niklas Evers, ”Nödläge i Australien på grund av bränder och värmebölja: ’Brandbilarna räcker inte
till’”, Svenska Yle, 19.12.2019, (hämtat 21.4.2020).
https://svenska.yle.fi/artikel/2019/12/19/nodlage-i-australien-pa-grund-av-brander-och-varmeboljabrandbilarna-racker-inte
6

Ibid.

7

Kate Rigby, Dancing with disaster: environmental histories, narratives, and ethics for perilous times,
Charlottesville : University of Virginia Press 2015, s. 1.
8

Annika Luther, De hemlösas stad, Helsingfors: Söderströms 2011.

9

Emmi Itäranta, Teemestarin kirja, Helsinki: Teos 2012.

2

Rebecca Pettersson
berättelser där vattnets närvaro, respektive frånvaro påverkar rumsligheten och den
utopiska potentialen i en miljöförstörd och dystopisk värld, därav är vatten ett
återkommande tema i min avhandling.
Det är också vattnets vara eller inte vara som delvis ger upphov till de problem och
utmaningar som protagonisterna ställs inför. Sammanfattningsvis kan man säga att
det i Teemestarin kirja är bristen på vatten, i kombination med den totalitära regim
som kontrollerar vars och ens ranson av vattnet som begränsar människornas liv. I
De hemlösas stad däremot är det vattnet som tränger ihop och samlar människor från
hela världen. Det här tvingar dem att samexistera på en betydligt mindre yta av
jorden än vad vi idag är vana vid. I det ena fallet ställs vi inför ett oönskat överflöd
av vatten och i det andra fallet möter vi en skriande brist på vatten. Vattnet är
följaktligen ett element som styr och präglar människors vardag i de två dystopiska
skildringar jag studerar.
Min frågeställning lyder således: Hur definieras rumsligheten, förhållandet mellan
globalt och lokalt samt utopisk potential i Teemestarin kirja och De hemlösas stad i
förhållande till vattnet. Dessutom undersöker jag de respektive protagonisternas
aktörskap och utveckling, i det här fallet två flickors, dels under katastrofala
omständigheter och dels i katastrofens efterdyningar.
Slutligen diskuterar jag huruvida de båda verken platsar i dystopigenren. Eftersom
båda berättelserna har klassats som dystopier och också innehåller tydliga intertexter
till de klassiska dystopierna är det relevant att reda ut hur de båda
ungdomsromanerna samtalar med det förflutna och kända verk inom genren.
Metodiskt sett innebär det här att jag visar på likheter till de klassiska dystopierna
och redogör för varför de båda verken passar in i dystopitraditionen.
Jag använder mig av den svenska översättningen av Teemestarin Kirja (2012), som
på svenska går under namnet Minnet av vatten10 och har översatts av Camilla
Frostell. Jag är medveten om att Minnet av vatten är Frostells tolkning av Itärantas
verk, men bedömer att den är trogen originalet. Eftersom min avhandling är skriven i
och för en svenskspråkig kontext anser jag det motiverat att utgå från den svenska
översättningen.

10

Emmi Itäranta, Minnet av vatten, översättning: Camilla Frostell, Stockholm: Modernista 2017.

3

Rebecca Pettersson
Intressant i sammanhanget är att översättningsrättigheterna till Itärantas debut Minnet
av vatten har sålts till åtminstone tjugoen länder. Luthers De hemlösas stad, som
utkom året innan, har ganska långt stannat på den finlandssvenska marknaden, även
om den också fått en del recensioner i svenska dagstidningar och översatts till finska.
Itäranta skrev sin prisbelönta debutroman på både engelska och finska parallellt. 11
Det här är givetvis något som kan ha påverkat att den spreds så effektivt och fått ett
så pass varmt mottagande också utanför Finland. I följande kapitel återkommer jag
till det här.
Anledningen till att just det här är ett intressant material för en komparativ och
ekokritisk analys är att berättelserna har mycket gemensamt. Båda författarna är
finländare, båda romanerna har blivit definierade som ungdomsdystopier och båda
har en flickrebell som huvudperson. Men framför allt är de båda miljömedvetna
katastrofskildringar där vattnet har förändrat världen.

1.2 Mottagande och tidigare forskning
I den brittiska dagstidningen The Guardian skriver Adam Roberts:

One who has [made it through the language barrier] is Emmi Itäranta, whose poetic
and melancholy debut Memory of Water (Harper Voyager) was originally published
in her native Finnish. Itäranta, now resident in Kent, translated it herself into flawless
English. But how many non-Anglophone writers have such polylingual skills?12

I den amerikanska dagstidningen The Washington Post omnämns Itärantas debut av
Nancy Hightower. Hon skriver bland annat: “Itäranta’s lyrical style makes this
dystopian tale a beautiful exploration of environmental ethics and the power of
ritual.”13 Det här är bara två av många exempel, Itäranta har blivit hyllad av

11

http://www.emmiitaranta.com/memory-of-water, (hämtat, 14.5. 2018) .

12

Adam Roberts, The Guardian, “Best science fiction books of 2014”, (hämtat, 19.9.2019)
https://www.theguardian.com/books/2014/dec/05/best-science-fiction-books-2014.
13

Nancy Hightower, The Washington Post, “Best science fiction and fantasy in June” (hämtat,
19.9.2019) https://www.washingtonpost.com/entertainment/books/best-science-fiction-andfantasy-in-june/2014/06/17/b48518b2-f197-11e3-914c-1fbd0614e2d4_story.html.

4

Rebecca Pettersson
recensenter såväl i de inhemska dagstidningarna och tidskrifterna som runtom i hela
Europa och även i USA.
Luthers De hemlösas stad har som tidigare nämnts stannat på den finska,
finlandssvenska och sverigesvenska marknaden, men även fått goda recensioner
såväl i Sverige som i Finland. I Hufvudstadsbladet skriver Maria Lassén-Seger till
exempel: ”De hemlösas stad fungerar på många plan, som allvarlig dystopi,
inkännande tonårsskildring och svidande satir över ett trygghetsfinland som in i det
sista gömmer huvudet i sanden. Det är en fiffig och bitsk humoristisk berättelse som
aldrig förlorar sin samtidigt sturska och sköra huvudperson ur sikte.” 14
Per Israelson är inte lika odelat positiv till Luthers De hemlösas stad i sin recension
för Svenska Dagbladet, även om de positiva aspekterna också enligt honom
överväger de negativa. Han skriver: ”Luther berättar medryckande, djupt rotat i
skeendet, utan övergripande, förklarande perspektiv. Det faller väl in med
katastrofens fragmenterande världsbild.”15
I 12 tarinaa kirjoittamisesta (2017) av Ronja Salmi och Mikko Toiviainen16 nämns
Emmi Itäranta och hennes skrivande av Minnet av vatten. 12 tarinaa kirjoittamisesta
kretsar dock inte i första hand kring litteraturen i sig, utan kring de tolv författarna
som intervjuas.
I tidskriften Utopian Studies (Volym 30, nummer 2, 2019) ingår en artikel vid namn
Young Saviors and Agents of Change: Power, Environment, and Girlohood in
Contemporary Finnish Young Adult Dystopias. I artikeln undersöker Maria Laakso,
Toni Lahtinen och Hanna Samola motivet kring barnet som ”frälsare” i fyra samtida
finska dystopier riktade till unga-vuxna. Två av de författarskap som undersöks är
just Emmi Itärantas och Annika Luthers. 17

14

Maria Lassén-Seger, Hufvudstadsbladet, “Luthers vattenvärld fungerar”, (hämtat 19.9.2019)
http://gamla.hbl.fi/kultur/recension/2011-08-25/luthers-vattenvarld-fungerar.
15

Per Israelson, Svenska Dagbladet, “Vardagligt liv efter undergången”, (hämtat, 19.9.2019)
https://www.svd.se/vardagligt-liv-efter-undergangen.
16

Ronja Salmi och Mikko Toivainen, 12 tarinaa kirjoittamisesta, Helsingfors: Werner Söderström
Osakeyhtiö 2017.
17

Maria Laakso, Toni Lahtinen och Hanna Samola, ”Young Saviors and Agents of Change: Power,
Environment, and Girlohood in Contemporary Finnish Young Adult Dystopias”, i: Utopian Studies, Vol
30, Nr 2, 2019.

5

Rebecca Pettersson
Toni Lahtinen, filosofiedoktor vid Tammerfors universitet, medverkar också som
bäst i ett ämnesöverskridande forskningsprojekt som går under namnet ”Aqua –
Water as social and cultural space”. Lahtinen undersöker vattnet som trop inom finsk
litteratur. Ett av de områden han fördjupar sig i är: ”the myth of the Great Deluge in
contemporary climate fiction where flooding waters threat the national utopian vision
of Finland as an isolationist, peaceful haven, far away from the troubles of the
world.”18 Samverkan mellan vattnet och platsen är alltså något som undersöks i fler
kontexter och som ser ut att kunna bli ett forskningsområde som får allt starkare
fotfäste, så också i tusen sjöars land.
När det kommer till protagonistens utveckling i dystopin kan Maria Laaksos artikel
Nuorten lokerointi ja kehittyminen Salla Simukan nuortendystopiaromaaneissa
Jäljellä ja Toisaalla (Publicerad i Sananjalka, Vol 60, Nr 60, 2018) nämnas. 19
Laakso reflekterar över klassifikation som motiv i Simukkas romaner och hon
koncentrerar sig särskilt på kopplingen mellan motivet och det mer övergripande
temat kring att växa upp. Dessutom undersöker hon de olika genreramar som
Simukka använder för att diskutera en uppväxt i samtida samhällen. De
genretraditioner som inkluderas i Simukkas författarskap och Laaksos artikel är
dystopisk fiktion, litteratur riktad till unga-vuxna och saga. I abstraktet till artikeln
skriver Laakso: ”In this article I propose, that the classification motif allegorizes the
demands set to adolescents in contemporary society but also appeals to the young
readers as a fantasy of belonging to the group.” Artikeln har bland annat nominerats
till årets artikel av Kone stiftelsen.
Vid Åbo Akademi pågår som bäst ett projekt inom samtida finlandssvensk litteratur
för barn och ungdomar under ledning av docent Mia Österlund. Projektet går under
namnet ”Konkurrerande tidsordningar (KOTI) – Krononormativitet i 2000-talets
finlandssvenska litteratur och kultur för barn och ungdomar”.20 Projektets syfte är

18

https://research.uta.fi/aqua/toni-lahtinen/, (hämtat, 22.4.2020).

19

Maria Laakso, ”Nuorten lokerointi ja kehittyminen Salla Simukan nuortendystopiaromaaneissa
Jäljellä ja Toisaalla”, i: Sananjalka, Vol 60, Nr 60, 2018.
20

Svenska Litteratursällskapets webbplats, pressmeddelande: https://www.sls.fi/sv/nyheter/slsfinansierar-forskning-kring-ungdomslitteratur-och-utlandsfinlandssvenskar , 22.10.2018, (hämtat,
8.5.2020).

6

Rebecca Pettersson
ekokritiskt och tvärvetenskapligt motiverat och rör sig således inom delvis samma
ramar som min avhandling.
Ekofiktion i allmänhet och ekodystopi i synnerhet är växande genrer i dag. Det här
syns också på den forskning som förs. Jag har här nämnt några finska artiklar, böcker
och forskningsprojekt som rent tematiskt ligger nära min avhandling. Om man
ytterligare vidgar blicken ser man sanbbt en hel del andra projekt som rör
ekodystopin, vattnet eller protagonistens utveckling i en miljöförstörd värld även om
de inte direkt berör de romaner jag intresserar mig för i min avhandling.

1.3 Disposition
Efter detta inledande kapitel följer ett kapitel där centrala begrepp och teoretiska
utgångspunkter presenteras. Dystopin i en tid av klimatkatastrof är rubriken för
avsnitt 2 i teoridelen. Ekodystopin är numera ett välkänt fenomen som av givna
anledningar har fått stor genomslagskraft. I dag upplever en stor del av
mänskligheten miljöhotet som ett reellt hot. Av den anledningen är det inte särskilt
konstigt att ekodystopin både skrivs och läses i dag. Ekodystopin existerar på så vis i
ett slags tvärvetenskapligt gränsland där narrativet påminner om vår verklighet och
samtid i så pass stor utsträckning att det bidrar till fängslande läsning och eftertanke.
Teorier från både ekokritik och dystopiforskning presenteras och diskuteras således i
kapitel 2.
En stor del av den ekofiktion, och de ekodystopier, som ges ut i dag riktar sig till
unga-vuxna. I avsnitt 2.1 diskuterar jag huruvida den dystopiska fiktionen kan ses
som den nya didaktiska barn- och ungdomslitteraturen och vilka problem och
möjligheter som uppstår i anslutning till den frågan.
I teoridelens tredje avsnitt, 2.2, diskuterar jag platsen, alltså spatialiteten och
rumsligheten, samt planeten, som i den här kontexten syftar såväl på ekokritiken som
på övrig miljöforskning och ett globalt perspektiv. Detta eftersom uppfattningen av
rummet långt påverkas av ekokatastrofen i de två verk som ligger till grund för min
analys. Diskussionen kring spatialitet, miljö och ekologi gör sig bäst så länge den får
finnas i ett gränsland mellan de olika teoribildningarna.

7

Rebecca Pettersson
Avhandlingens analysdel är uppdelad i två kapitel med några underordnade avsnitt
var. I de två huvudsakliga kapitlen behandlas romanerna var för sig. I kapitel 3
diskuterar jag Minnet av vatten medan fokus i kapitel 4 ligger på De hemlösas stad. I
analysdelen ges Minnet av vatten något mer utrymme än De hemlösas stad. Det här
är jag medveten om och det bottnar i att jag, utgående från mina frågeställningar,
hittat mer material för analys i Minnet av vatten än i De hemlösas stad.
Bägge romanerna analyseras vidare ur två perspektiv, dels utgående från hur
rumsligheten definieras av vattnet, dels med fokus på protagonistens aktörskap under
och efter ekokatastrofala omständigheter.
Kapitel 5 utgörs av en jämförande diskussion där de två ungdomsdystopierna jämförs
ur tidigare nämnda perspektiv.

2 Dystopin i en tid av klimatkatastrof
Då man pratar om dystopigenren finns det två huvudsakliga sätt att definiera
dystopin. Endera som en undergenre till utopin, alltså en anti-utopi, eller som en
egen kategori jämbördig med utopin. För att reda ut begreppen kommer jag här
nedan att presentera några definitioner på utopi och dystopi. I följande citat återges
Gregory Claeys utredning av begreppen:

Dystopias are often used interchangeably with ’anti-utopia’ or ’negative utopia’, by
contrast to utopia or ’eutopia’ (good place), to describe a fictional portrayal of a
society in which evil, or negative social and political developments, have the upper
hand, or as a satire of utopian aspirations which demonstrate, in B.F: Skinner’s words,
‘ways of life we must be sure to avoid’ – in the unlikely event that we can agree on
particulars.21

Begrepp som utopi och dystopi är av fler anledningar inte helt enkla att definiera.
Detta eftersom också definitionen av ett idealsamhälle, eller vad som är motsatsen till
ett idealsamhälle beror på kontext och vem som uttalar sig i frågan. Det här är ett

21

Gregory Claeys, The Cambridge Companion to Utopia Literature, Cambridge University Press 2010,
s. 107.

8

Rebecca Pettersson
välkänt problem inom forskningen kring utopi och dystopi. Även det här
kommenterar Claeys:

Thus the liberal paradigm of universal opulence and stable democracy is itself also an
utopian ideal, and itself susceptible to dystopian failure, both economically and
environmentally. There is of course something in the argument that, just as one
person’s terrorist is another’s freedom-fighter, so is one person’s utopia another’s
dystopia.22

I ovanstående citat framkommer ett flertal bra poänger som också väcker frågor av
en mer filosofisk art. De dystopier som min analys grundar sig på utgår från den här
insikten om att ett universellt välstånd och stabil demokrati bara i sig självt är ett
utopiskt ideal, men framför allt är de skapade ur en medvetenhet kring hur
efterdyningarna av den västerländska välfärden kan komma att se ut.
Claeys lyfter fram att de utopiska idealen i något skede måste utmynna i en dystopisk
kollaps, och det är just en sådan ekonomisk och ekologisk kollaps som beskrivs i
såväl De hemlösas stad som i Minnet av vatten. I diskussionen kring hur dystopin ska
definieras håller jag långt med det resonemang som Judith Meurer-Bongardt för i sin
avhandling Wo Atlantis am Horizont leuchtet oder eine Reise zum Mittelpunkt des
Menschen : utopisches Denken in den Schriften Hagar Olssons:

I apokalypsen hittar man det fruktbara kaos som har en stor betydelse i Hagar Olssons
texter. Samtidigt visar den att utopi och dystopi inte längre kan uppfattas som
motsatser. I dessa döds- och undergångsföreställningar finns vid sidan om en kritisk
komponent alltid möjligheten till pånyttfödelse och förnyelse. Därför står begreppen
”utopisk litteratur” i min studie för texter med både utopiska och dystopiska drag.23

Det här är knappast en definition av utopi- och dystopibegreppen som går att tillämpa
på all dystopisk eller utopisk litteratur. Meurer-Bongardt själv utgår ju till exempel
22

Claeys 2010, s. 108.

23

Judith Meurer-Bongardt, Wo Atlantis am Horizont leuchtet oder eine Reise zum Mittelpunkt des
Menschen : utopisches Denken in den Schriften Hagar Olssons, Åbo: Åbo Akademis förlag 2011, s.
499.

9

Rebecca Pettersson
från Hagar Olssons litterära produktion som i sig inte är utpräglat utopisk eller
dystopisk. Jag bedömer dock att det här är en tolkning av dystopi- och
utopibegreppen som är relevant för min undersökning. Detta eftersom det i de två
ungdomsdystopierna trots allt finns kvar en möjlighet till förnyelse. I båda
romanerna finns det vid sidan av handlingsnivåns dystopiska perspektiv också ett
mindre nattsvart metaperspektiv som uppstår genom att läsaren görs medveten om
vilka val som i vår tid ännu är möjliga. Jag läser till exempel den tidsperiod som i
Minnet av vatten kallas ”den gamla eran” som vår tid. Det är en klar
framtidsskildring som i flera avseenden erbjuder precis den här ”möjligheten till
förnyelse” som Meurer-Bongardt påvisar.
Vidare definierar Meurer-Bonghardt utopin som ”ett föregripande av framtiden som
utgår ifrån en direkt eller indirekt samtidskritisk hållning”. 24 Också i den
ungdomsdystopiska genren rymmer framtidsskildringen en samtidskritisk nivå.
Sharon R. Wilson diskuterar också hon huruvida man genom att ifrågasätta den
allmänna konventionen kring genre kan komma fram till nya slutsatser. En av de
slutsatser Wilson tar fasta på i sammanhanget är att gränserna kring utopi och dystopi
i dag har suddats ut något och kanske rentav bidragit till en ny genre, nämligen den
kritiska dystopin, eller ”critical dystopia” som Wilson själv använder. Den kritiska
dystopin innefattar enligt henne element från såväl dystopin som utopin. 25
Samma princip som Meurer-Bongardt, och i någon mån också Wilson, illustrerar
gäller De hemlösas stad. Här erbjuds ett öppet slut med dystopiska framtidsutsikter
men utopisk potential. Något alternativ till vad världens räddning kunde vara erbjuds
inte. Däremot skyddas läsaren bakom en medmänsklighet som inkluderar och
visionerar.
I min avhandling fungerar alltså den nämnda definitionen av utopi och dystopi
ypperligt. I och för sig är det i första hand inte frågan om en ny definition av genren,
utan snarare en diskussion kring ett nytillskott inom genren. Huruvida samma teori
kunde tillämpas på de klassiska dystopierna som Orwells 1984 ställer jag mig
skeptisk till. Det här är en diskussion jag inte kommer att gå djupare in på, men min

24

Meurer-Bongardt 2011, s. 498.

25

Sharon R. Wilson, Women’s Utopian and Dystopian Fiction, Cambridge Scholars Publishing 2013, s.
156.

10

Rebecca Pettersson
uppfattning är att det i dag kanske finns två huvudsakliga riktningar inom
dystopitraditionen. Renodlade dystopier som lämnar läsaren i ett tillstånd av
hopplöshet, så som 1984, och dystopier med en tydlig utopisk potential, så som de
verk som ligger till grund för min analys. Var man drar gränsen mellan dessa och
exakt vilka kännetecken de här två typerna i så fall ska präglas av är dock
problematiskt.
Yvonne Hammer tangerar ytterligare det här temat då hon diskuterar det dystopiska
uttrycket i barn- och ungdomslitteratur. ”Identified as a ‘transformative utopianism’
the merged generic pattern in children’s fiction in differentiated from more nihilistic
dystopian traditions of adult science fiction as both utopian and dystopian themes
may be used simultaneously to create new frames of reference.” 26
Hammer nämner i ovanstående citat den mer nihilistiska dystopitraditionen inom
vuxenlitteraturen.27 Några av de här stilbildande dystopierna är till exempel We av
Yevgeny Zamyatin som utkom första gången 1924 på engelska. Zamayatin är en
nyckelperson då det kommer till dystopin eftersom hans verk helt tydligt har
influerat såväl Aldous Huxley’s Brave new world (1932) som George Orwell’s 1984
(1949). De två senare nämnda verken har likväl fått mer uppmärksamhet och
spridning.
Ekokritiken är i motsats till forskningen kring dystopi och utopi en relativt ny
vetenskaplig disciplin. Den fick fotfäste som vetenskaplig disciplin i USA och
England mellan 1994 och 1996. Anledningen till att just den här perioden anses vara
den avgörande för ekokritiken är främst att organisationen Association for the Study
of Literature and Environment grundades i USA vid denna tidpunkt.28
Redan under 1960-talet blev miljöfrågan dock synlig inom litteraturen till följd av att
Rachel Carsons klassiker Silent Spring (1962) blev publicerad.29 1996 publicerades

26

Yvonne Hammer, ‘Confronting ecological futures: global environmental crises in contemporary
survival quests for young adults’ i Barnboken, Volym 33, no 2, 2010, s. 37.
27

En dylik indelning i ”vuxenlitteratur” och ”barn- och ungdomslitteratur är både problematisk och
omtvistad. I det här sammanhanget upplever jag dock att den fungerar och i någon mån är befogad.
28

Sofie Furu (2013): ”Från klösande lodjur till brinnande skyskrapor”. Intervju med Pia-Maria
Ahlbäck. Horisont, 2.
29

Sofie Furu (2013): ”Från klösande lodjur till brinnande skyskrapor”. Intervju med Pia-Maria
Ahlbäck. Horisont, 2.

11

Rebecca Pettersson
The Ecocriticism Reader: Landmarks in Literary Ecology, en vetenskaplig antologi
som samlade spridda intressen under ett gemensamt namn och således introducerade
ekokritiken som vetenskaplig disciplin. 30
Cheryll Glotfelty ger en introduktion till födelsen av miljöbetingade litteraturstudier i
The Ecocriticism Reader: Landmarks in Literary Ecology. Där lyfter hon fram hur
man inom andra grenar av humaniora betydligt tidigare tagit in miljön i
forskningen.31 I mitten av 1980-talet planterades enligt henne fröet till
miljöbetingade litteraturstudier i och med att forskare började företa sig
samarbetsprojekt inom området. I början av 1990-talet började fröet växa. 32 Men vad
är då ekokritik i grund och botten? Glotfeltys definition lyder så här: ”Simply put,
ecocriticism is the study of the relationship between literature and the physical
environment.”33
En avhandling som kombinerar ekokritik, dystopi och rumslighet, eller heterotopi är
Pia Maria Ahlbäcks avhandling Energy, heterotopia, dystopia : George Orwell,
Michel Foucault and the twentieth century environmental imagination (2001)
Ahlbäck diskuterar hur platsen defineras i Orwells 1984 utgående från Foucault’s
teorier kring heterotopi.
Hon konstaterar bland annat att en av de avgörande genremarkörerna då det kommer
till utopin är att de samhällen som föreställs i utopin inte har några referenter.34
Samma princip tänker jag mig att gör sig gällande inom dystopigenren, ifall man
väljer att betrakta den som en fristående genre.

Consequently, the utopia is a literary genre picturing a good place which is nowhere
to be found – this place is purely textual and imaginary. This is maybe the most
important characteristic of the genre: the societies imagined in utopian works have no

30

Sofie Furu (2013): ”Från klösande lodjur till brinnande skyskrapor”. Intervju med Pia-Maria
Ahlbäck. Horisont, 2.
31

Cheryll Glotfelty, Harold Fromm m.fl, The Ecocriticism Reader: Landmarks in Literary Ecology,

Athens (Ga.): University of Georgia 1996, s. 17.
32

Glotfelty, Fromm m.fl 1996, s. 17.

33

Glotfelty, Fromm m. fl 1996, s. 18.

34

Ahlbäck 2001, s. 145.

12

Rebecca Pettersson
referents, i.e. they cannot be found as physical spaces in the world outside of the
texts.35

Ovanstående citat redogör för varför forskning kring rumslighet och spatialitet är
befogad då man rör sig inom genrer som utopi och dystopi. Precis som Ahlbäck
säger är utopin (och dystopin) en litterär genre som i sig självt avbildar en plats som
inte kan återfinnas i verkligheten. Det är alltså också i mångt och mycket platsen och
samhället som traditionellt placerar in en berättelse i genren. Om man ytterligare tar
in ekodystopin blir det ännu mer givet. Miljöaspekten i samverkan med den
imaginära platsen inbjuder till forskning kring spatialitet.

2.1 Dystopin – den nya didaktiska barnboken?
Lawrence Buell hävdar i inledningen till sin avhandling Writing for an Endangered
World (2001) att en miljöinriktad fantasi potentiellt kan stimulera till fyra typer av
förbindelser med den fysiska världen. Den kan förena läsare med såväl mänskligt
som ickemänskligt lidande, den kan återförbinda läsaren med platser som hen har
besökt, eller som hen annars aldrig skulle besöka rent fysiskt. En miljöbetingad
föreställningsförmåga kan också vända läsarens blick mot alternativa
framtidsscenarion och framför allt kan den påverka läsarens omsorg om den fysiska
världen: få den att kännas mer eller mindre värdefull, disponibel eller utsatt för
fara.36
Vidare lyfter Buell fram att en av de specialiteter som skönlitteraturen besitter är att
skapa en förnimmelse av platsen, eller ”a sense of place” som han uttrycker det. Den
här potentialen inom skönlitteraturen har enligt Buell en stor inverkan på människans
miljöbetingade oro.37
Samtidigt är det värt att nämnas att utbudet inom dystopigenren för ungdomar och
unga vuxna har exploderat de senaste åren, och tematiken är allt som oftast

35

Ahlbäck 2001, s. 145.

36

Lawrence Buell, Writing for an Endangered World, Cambridge, Massachusetts, London: The
Belknap Press of Harvard University Press 2001, s. 2.
37

Buell 2001, s. 56.

13

Rebecca Pettersson
klimatkrisen, havsvattennivåns höjning och framtida generationers potentiella
undergång. I Contemporary Dystopian Fiction for Young Adults : Brave New
Teenagers (2013) konstaterar Carrie Hintz, Balaka Basu och Katherine R. Broad att
den dystopiska fiktionen inte nödvändigtvis är särskilt progressiv, utan snarare
fungerar som den nya didaktiska litteraturen, inte mer modern än de victorianska
barnberättelserna.

Writing for young people tends to balance the desire to please and instruct, dulce et
utile, and this tension is particularly marked in YA [Young Adult] dystopias. With
their prescriptive qualities and unveiled moral messages, YA dystopian writing can
seem preachy and even old-fashioned. However edgy the covers of these novels may
appear, with burned-out landscapes and hip warriors, the didacticism of their content
is reminiscent of that of Victorian novels for children.38

Huruvida det här är problematiskt eller inte är mer av en moralisk frågeställning.
Ingen text skapas i ett vakuum och var gränsen går för hur moraliserande ett
skönlitterärt verk får vara utan att klassas som något alldeles för didaktiskt och
utdaterat är en relevant frågeställning i sammanhanget. Den utopiska potentialen
utesluter inte att skönlitteraturen också kan ha en didaktisk eller moraliserande
tendens, men den försvagas om moraliserandet blir alltför framträdande. I och med
att forskningen i mångt och mycket pekar på den utopiska potentialen i dystopiska
berättelser för unga som en förutsättning för handling anser jag det vara viktigt att
belysa också det här förhållningssättet.
Yvonne Hammer visar på en annan aspekt i skönlitteraturen som också inverkar på
människans medvetenhet rörande miljöfrågor. “When narrative tension is used to
create a dialogue between utopian and dystopian frames, environmental discourse
can shape attitudes by contrasting utopian and dystopian possibilities” 39 Här tangerar
Hammer något som berör min undersökning direkt i och med att det i mitt
primärmaterial finns en sådan här kontrastering mellan utopiska och dystopiska
alternativ. Utopin är närvarande i huvudkaraktärens introspektion medan dystopin är

38

Carrie Hintz, Balaka Basu and Katherine R. Broad, Contemporary Dystopian Fiction for Young
Adults : Brave New Teenagers, Taylor and Francis 2013, s. 5.
39

Hammer 2010, s. 37.

14

Rebecca Pettersson
närvarande överallt i den omkringliggande omgivningen i Minnet av vatten. I De
hemlösas stad tar sig den här kontrasteringen ett annat uttryck. Framtidsskildringen
är förfärlig och miljömedvetenheten gnager på samvetet genom läsningen, men likväl
är humorn och lättsamheten alltid inom räckhåll.
I följande kapitel går jag djupare in på teorier kring spatialitet och rumslighet i
kombination med ekokritik.

2.2 Spatialitet och planet
Med rubriken ”Spatialitet och planet” vill jag peka på det samspel som finns i
forskningen kring ekokritik och spatialitet. Samtidigt visar den också på förhållandet
mellan det regionala och det globala.
Enligt Rigby berättar de narrativ som vi själva skapar något om vår relation till såväl
andra människor som andra levande individer och vår övriga omgivning. Den här
principen gör sig också gällande då man ser på hur vi förbereder oss inför, agerar på
och återhämtar oss från olika former av ekologiska katastrofer. Rigby
uppmärksammar också vilka alternativ vi har att tillgå när det kommer till hur vi
reagerar på ekokatastrofer:

In a perilously warming world, the kinds of stories that we tell about ourselves and
our relations with one another, as well as with nonhuman others and our volatile
environment, will shape how we prepare for, respond to, and recover from
increasingly frequent and, for the communities affected, frequently unfamiliar forms
of eco-catastrophe-whether, for example, we adopt the bunker mentality that’s every
man for himself; or whether we are prepared to lend a helping hand to total strangers,
including those ‘strange strangers’ who are not of our kind.40

Då sådana katastrofer inträffar drabbar de ofta någon. En katastrof behöver inte
heller drabba oss direkt för att påverka vår tillvaro utan kan också indirekt påverka
våra levnadsvillkor i och med att till exempel andra människor blir hemlösa och
behöver evakueras till följd av en katastrof.

40

Rigby 2015, s. 2.

15

Rebecca Pettersson
Då man pratar om ekokatastrofer och naturkatastrofer parallellt är det också viktigt
att definiera vad de här begreppen innebär och vari distinktionen ligger. En
naturkatastrof är en katastrof orsakad av naturliga händelser med allvarliga följder
för samhälle och miljö. En naturkatastrof skulle alltså inte vara en katastrof om det
inte vore för att människor drabbas av den utan är i grunden en ”naturlig händelse”.
En ekokatastrof är däremot en katastrof som orsakats av människans aktivitet på
jorden. Följderna av de här två typerna av katastrofer kan alltså se ut på precis
samma sätt, skillnaden är hur, och på grund av vilka bakomliggande faktorer, de
uppkommer.
Eftersom ingen människa lever i ett vakuum påverkar andra människors förändrade
livssituationer också vår tillvaro. Vår moraliska kompass kan till exempel behöva
kalibreras ifall andra människor behöver vår hjälp eller behöver skapa sig ett nytt
hem på det landområde vi definierar som ”vårt”. Omfattningen av en katastrof
påverkas dock starkt av vad som händer efter att katastrofen har blåst över. Faktorer
som påverkar det här är till exempel vilken kapacitet de som påverkas har att
omgruppera sig och återhämta sig. Rigby kommer också in på hur den narrativa
fiktionen påverkar både samtiden och framtiden, samtidigt som den speglar det
förgångna:

From my interdisciplinary location within what some of us ‘down under’ were then
calling the ‘ecological humanities’, I therefore set out to explore, first, what might be
learned from the historical reconsideration of past disasters in the hermeneutic
horizon of contemporary global ecological or, more precisely, ecosocial imperilment;
and, second, whether narrative fiction might provide a vehicle for fostering deeper
reflection on the ontological, epistemological, and ethical underpinnings and
implications of different kinds of disaster narratives.41

I stycket ovan framkommer de centrala utgångspunkterna för Rigbys undersökning.
Precis som Rigby, tror också jag att den narrativa fiktionen kan fungera som ett slags
hjälpmedel för att frambringa en djupare förståelse för den ontologiska,
epistemologiska och etiska bakgrunden till olika slags katastrofnarrativ.

41

Rigby 2015, s. 14.

16

Rebecca Pettersson
Nämnvärt i sammanhanget är att Rigby har en stark koppling till Australien, något
som också avspeglas tydligt i hennes forskning. Rigby beskriver till exempel i
introduktionskapitlet till Dancing with disaster vilken inverkan temperaturhöjningen
har haft på just Australien. Rigbys koppling till Australien är viktig att nämna av två
huvudsakliga anledningar; dels fick ekokritiken som forskningsområde i ett tidigt
skede bra fart och gott fotfäste i Australien, liksom i USA, och dels syns
konsekvenserna av klimatförändringen tidigare på ett så utsatt område som
Australien. Temperaturen på kontinenten är sedan tidigare extrem, åtminstone i en
nordbos ögon. Dessutom är en ö omgiven av vatten mer utsatt än fastlandet,
åtminstone i vissa avseenden. Vidare är Rigbys undersökning ämnesöverskridande.
Hon tar avstamp i fler olika traditioner medan jag i första hand håller mig till den
ekokritiska teoribildningen i min avhandling.
Ursula K. Heise hävdar i sin avhandling Sense of Place and Sense of Planet (2008)
att en medvetenhet kring globaliseringen har tagit fart sedan vi fick de första bilderna
av planeten jorden från yttre rymden under 1960-talet. Enligt henne är det dock först
under senare år som man börjat intressera sig för vad globaliseringen gör med
samhället och kulturen.42
Heise poängterar också att det i såväl amerikanska som i nordamerikanska och
västeuropeiska sammanhang finns en uppfattning om att ju längre bort människan
kommer från det lokala som en grund för individens identitet och gruppidentiteten,
desto längre blir också avståndet till naturen:

The marked emphasis in American environmentalist thought on the local as the
ground for individual and communal identity and as the site of connections to nature
that modern society is perceived to have undone certainly fits broadly into a pattern of
critique of modernity that has been repeatedly articulated in Western Europe and
North America for at least two centuries.

42

43

Ursula K. Heise, Sense of place and sense of planet: the environmental imagination of the global,
Oxford: Oxford University Press 2008, s. 4.
43

Heise 2008, s. 9.

17

Rebecca Pettersson
Heise problematiserar dock också den uppfattning om det lokala som grund för
individens och samhällets identitet, och i förlängningen, som grund för att knyta an
till naturen, som presenteras ovan. Hon presenterar hur invånarnas syn på
lokalsamhällets betydelse för ett etiskt förhållningssätt till naturen skiljer sig avsevärt
från land till land. I USA finns enligt Heise en annan lokalpatriotism än till exempel i
Tyskland. Hon ifrågasätter huruvida lokalpatriotism verkligen är en nödvändig
komponent i ett etiskt förhållningssätt till miljön eller om det snarare är ett resultat av
nationella traditioner, åsikter och en viss nationalistisk retorik. 44
I introduktionen till antologin Contemporary Nordic Literature and Spatiality som
Kristina Malmio och Kaisa Kurikka fungerar som redaktörer för frågar sig Malmio
och Kurikka hur lokalt man egentligen lever i de nordiska länderna och hur lokalt
människan överlag lever i dag: “How does one lead a local life in a contemporary
situation which is penetrated by global worries, such as climate change and economic
and sexual inequality?”45
De reflekterar över vilka signaler den finlandssvenska lokaltidningen Åbo
Underrättelsers slogan ”Livet är lokalt” egentligen skickar ut och konstaterar att den
framstår som en nostalgisk vädjan för ett bevarande av lokalsamhället. De hävdar
också att oberoende av om påståendet ”Livet är lokalt” är korrekt eller inte är det ett
gott exempel på affektivt språkbruk av spatiala former. 46
Det här är ett av många intressanta exempel på hur vi kan se på det lokala i dag. Kan
vi ens längre prata om det lokala med tanke på digitaliseringens frammarsch och vår
ständiga uppkoppling till det globala? Både fiktionen och den verklighet som omger
oss präglas av uppkoppling, vi har ofta hela världen i vår hand. Samtidigt
genomsyras vår tillvaro, oberoende av var i världen vi befinner oss, av den globala
ekonomin och det världsöverspännande klimathotet.
Människans uppfattning av platsen är också i ständig förändring. I dag är vi kopplade
till platser som vi inte nödvändigtvis tar in genom att besöka dem rent fysiskt. Det
här bidrar enligt Buell till att platser formas genom sociala influenser som rent

44

Heise 2008, s. 9.

45

Kristina Malmio och Kaisa Kurikka, “Introduction: Storied Spaces of Contemporary Nordic
Literature”, i: Contemporary Nordic Literature and Spatiality, Palgrave Macmillan 2019, s. 6.
46

Malmio och Kurikka 2019, s.6.

18

Rebecca Pettersson
fysiskt kan befinna sig på ett långt avstånd från dem. Likväl kontrasterar han också
den här utsagan genom att lyft upp hur regionalism och lokalpatriotism ändå lever
vidare. Historiskt sett har man länge antagit att det här är fenomen som håller på att
dö ut till följd av nya fortskaffnings- och kommunikationsmedel. Likafullt lever de
bevisligen vidare eftersom man också i vår samtid kan se uttryck för de här
fenomenen. 47
Meurer-Bongardt presenterar ytterligare en intressant idé i sin diskussion kring hur
en universell mänsklighet utgör en tydlig målbild inom utopiskt tänkande. “Förstår
man utopin som en längtan efter en bättre och lyckligare värld för så många
människor som möjligt då upptäcker man igen och igen det humanistiska idealet för
en universell mänsklighet som är väg och mål inom utopiskt tänkande.” 48
Ahlbäck tangerar samma ämne men erbjuder en annan insikt då hon kommer in på
hur utopins (och dystopins) uppgift blir att skapa en slags bestämd illusion av ett rum
som skiljer sig från de rum vi uppfattar som verkliga:

So if the otherness of the utopia is established by means of its status as fiction
producing illusion, the literary deceit of utopia becomes a matter of constructing the
“determinate illusion” of an other world, society or civilization. This illusion might
then be achieved in smallest detail by means of the very material that particular
historical contexts necessarily provide through their discourses.49

Hintz, Basu och Broad är inne på ett liknande spår som Ahlbäck. De hävdar att:
“Dystopian fiction describes non-existent societies intended to be read as
“considerably worse” than the reader’s own.” 50
Vidare lyfter Ahlbäck fram hur västerlänningar allt mer gör jorden till en produkt,
precis som allt annat. Den här kommodifieringen av jorden leder i förlängningen till
att naturen förvandlas till ett slags varumärke. Den logiska följden av det här blir
enligt Ahlbäck en syn på naturen som en plats av snävt begränsade resurser som
47

Buell 2001, s. 57.

48

Meurer-Bongardt 2011, s. 499.

49

Ahlbäck 2001, s. 148.

50

Hintz, Basu och Broad 2013, s.2

19

Rebecca Pettersson
finns till för att utnyttjas.51 Hon resonerar vidare: “Whichever way, the image of the
earth as a globe is constructed over the most complete kind of anthropocentrism: the
‘globe’ is not only ‘our’ responsibility, it is also ‘our’ product. Under any
circumstance: the ‘globe’ is what ‘we’ control.”52 Samma tanke uttrycks i en annan
språkdräkt av Buell: “What we loosely call ‘nature’ has often long since become
‘organic machine’ … Indeed, the nature-culture distinction itself is an anthropogenic
product53.
I sin bok Deep Locational Criticism: Imaginative place in literary research and
teaching definierar Jason Finch ”place” som ”the totality of human experience and
spatiality”. Han menar att definitionen ”takes account of both the text-internal and
the referential dimension of place (or, to put the same thing another way, the
imaginary and real)”54
Vi kan alltså konstatera att man inom forskningen kring spatialitet inom det
litteraturvetenskapliga forskningsområdet behöver utgå från att läsaren tar med sig
sina egna förhandskunskaper kring spatialitet. Man använder sina egna tidigare
referenser för att förstå de landskap och landområden som målas upp i litteraturen.
Det är relevant att förhålla sig till det här i min undersökning eftersom båda
romanerna utspelar sig inom det landområde som vi i dag kallar Finland, men som i
litteraturen framställs i en ny skepnad. I Minnet av vatten rör vi oss i Nya Qian, i
baksidestexten står det bland annat ”Den globala uppvärmningen har förändrat
världen geografiskt och politiskt. Krig utkämpas om vatten, och Kina har tagit
makten över Europa. Också över Skandinaviska Unionen, som ockuperats av den
mäktiga staten Nya Qian”
Här kan nämnas att Qian är en provins i Kina i dag. Samtidigt låter Nya Qian lite
som Nya Kina. Oberoende av så anspelar Itäranta tydligt på Kina och om man tolkar
henne ogeneröst kan man landa i att romanen ger uttryck för ett visst mått av
sinofobi.

51

Ahlbäck 2001, s. 136.

52

Ahlbäck 2001, s. 137.

53

Buell 2001, s. 3.

54

Jason Finch, Deep Locational Criticism: Imaginative place in literary research and teaching,
Amsterdam: John Benjamins Publiching Company 2016, s. 2.

20

Rebecca Pettersson
På baksidan till De hemlösas stad kan man igen läsa följande: ”Den fruktansvärda
hösten 2035 sveper stormar och monstervågor in över Finlands sydkust. Alla
överlevande evakueras till Jyväskylä, som blir ny huvudstad.”. Vi rör oss alltså i två
världar som utgår från det Finland och det Skandinavien vi känner till i dag, men
som framställs i en ny skepnad och utspelar sig i framtiden.
I båda de romaner jag analyserar har Kina och Asien erövrat ny mark. I Dystopin
Super Sad True Love Story av Gary Shetyngart som utkom 2010, alltså ett år innan
De hemlösas stad och två år innan Minnet av vatten, är upplägget något liknande.
Pere Gallardo och Elizabeth Russell skriver i sin forskning Yesterday’s Tomorrows:
On Utopia and Dystopia (2014) att Shteyngart fungerat som en föregångare och
nyskapare inom dystopigenren i och med att intrigen i Super Sad True Love Story
kretsar kring hur Kina håller på att utmanövrera USA:s ställning på
världsmarknaden. Gallardo och Russell poängterar dock att det här inte är första
gången i historien som ett dylikt scenario använts som brännved inom
dystopigenren. 55

The fear that the allegedly “scheming Japanese” would beat Americans at their own
game of capitalist expansion turned into a cultural obsession. The concern was so
strong that it even led to the emergence of several popular quasi-racist dystopian
narratives. Probably the most famous of them was Michael Crichton’s best-selling
novel Rising Sun (1992).56

De lyfter fram att USA också under 90-talet oroades över att Japan skulle spela ut
dem som ledande på världsmarknaden, något som också ledde till dystopier och
litterära skildringar med samma tematik. I förlängningen har det här lett till närapå
rasistiska skildringar inom litteraturen.
Något som dystopigenren har gemensamt med locational criticism är enligt Finch att
locational criticisms fungerar som en kombination av att läsa litteratur under
akademiska förtecken och sammanfoga det lästa med material och upplevelser som

55

Pere Gallardo och Elizabeth Russell, Yesterday’s Tomorrows: On Utopia and Dystopia, Cambridge
Scholars Publisher, 2014, s. 339.
56

Gallardo och Russell 2014, s. 339.

21

Rebecca Pettersson
man redan har till hands för att förstå vårt varande i världen och kunna navigera
genom det.57
I sitt verk hänvisar Finch genomgående till Heideggers teorier kring rumslighet. Det
finns dock många stora tänkare har genom tiderna diskuterat rummet, utrymmet,
platsen och landskapet. För vissa är dessa begrepp synonymer, för andra är det ord
med helt olika innebörd. ”Space” och “place” är två begrepp som återkommer
kontinuerligt inom forskningen kring spatialitet inom litteraturen. ”Place” anser jag
att kan översättas ganska rakt av med begreppet ”plats” medan det är knepigare att
hitta en gångbar översättning för engelskans ”space”. Jag kommer i fortsättningen
använda “rum” som svensk motsvarighet till ”space” även om det inte fångar in
essensen av begreppet till fullo. Alternativa översättningar kunde vara ”rymd” eller
“mellanrum”. Jag anser ändå att ”rum” breddar förståelsen för begreppet (space) på
att mer fördelaktigt sätt i och med att både rymd och mellanrum enligt mig är laddat
med fler gängse föreställningar om begreppens innebörd.
I The Environmental Humanities: A Critical Introduction konstaterar Robert S.
Emmett och David E. Nye följande: “Place is one of the most complex yet seemingly
simple ideas in the humanities. A closely related idea is that of “place-making”. A
critical understanding of “place”, one not synonymous with an ideological
commitment to particular places or rigid localism, is indispensable to rethink the
human relationship to the world.”58
Kristina Malmio och Kaisa Kurikka är inne på ett liknande spår i sin introduktion till
Contemporary Nordic Literature and Spatiality. De hävdar å sin sida att litteraturen
är lika mycket spatial som den är temporalt bestämd. Om man ser litteraturen som
spatiala berättelser behöver man ta med båda de här komponenterna i beräkning.
Därför föreslår de ett nytt begrepp för att beskriva litteraturens och spatialitetens
samverkan, nämligen ”storied spaces”. 59
I Contemporary Nordic Literature and Spatiality ligger fokus på den spatiala
vändningen och samverkan mellan ”space and place”, eller plats och rum, i den

57

Finch 2016, s. 6.

58

Robert S. Emmett och David E. Nye, The environmental humanities: a critical introduction,
Cambridge, Massachusetts: The MIT Press 2017, s. 23.
59

Malmio och Kurikka 2019, s. 1-2.

22

Rebecca Pettersson
samtida nordiska litteraturen. Traditionellt sett har skillnaden mellan plats och rum
definierats som så att rum är en abstrakt enhet som kan framställas i termer av
volym, avstånd och proportioner medan plats, eller platsen, är en plats laddad med
(mänsklig) mening i form av känslor och attityder. Man kunde med andra ord säga
att rum och plats är synonymt, med undantag för att plats är rum som blivit
meningsfullt för någon eller något.60
I och med den spatiala vändningen som de senaste årtiondena fått allt starkare
fotfäste inom humaniora har det här synsättet ifrågasatts och omvärderats. Den
spatiala vändningen har frammanat nya sätt att beskriva och förstå rummet, samt en
växande medvetenhet kring rummet och dess komplexitet.61
Malmio och Kurikka hävdar att litteraturen, och speciellt populärfiktionen utnyttjar
en nostalgisk längtan efter en harmonisk lokalitet.62 Vidare konstaterar de att den
distinkta kombinationen av globala och lokala spatiala relationer inom ett visst
landområde är vad som konstituerar den samtida nordiska litteraturen. Nordiska
samtida författare förenar sina litterära verk med ett visst geografiskt område och de
hävdar att författaren närmar sig spatialitetens problem från en specifik belägenhet på
jorden. Det är de här relationerna som skapar eller definierar tid och rum:

space is produced by simultaneous existence and mutual relations, offer a useful point
of departure in order to discuss and define Nordic literature in a manner that goes
beyond nationalisms but nevertheless is able to take into account its territorial
specificity.63

Att undersöka spatiala förhållanden är alltså inte helt oproblematiskt. Samtidigt som
det till mångt och mycket handlar om relationer och värden vi förknippar med
platsen behöver vi också ta de territoriella indelningarna och aspekterna i beaktan.

60

Kristina Malmio, ”The Miracle of the Mesh: Global Imaginary an Ecological Thinking in Ralf
Andtbacka’s Wunderkammer”, i: Contemporary Nordic Literature and Spatiality, Palgrave Macmillan
2019, s. 279
61

Malmio 2019, s. 279

62

Malmio och Kurikka 2019, s. 6

63

Malmio och Kurikka 2019, s. 5

23

Rebecca Pettersson
Samtidigt kan man fråga sig hur synen på platsen förändrats med de senaste årens
digitala utveckling. Malmio och Kurikka kommenterar också det här: “Globalization,
postcolonialism, and more advanced information technologies pushed space and
spatiality to the foreground, whereas earlier critical theory was obsessed with matters
of time and left space and geography in the background.”64
I följande kapitel, kapitel tre, analyserar jag Minnet av vatten, och i kapitel fyra De
hemlösas stad. Det här gör jag med avstamp i de forskningsfrågor jag ställer i kapitel
ett och med utgångspunkt i de teorier jag presenterat och diskuterat. Även om jag
fokuserar på ett verk åt gången kontrasterar och jämför jag också de båda verken
genom hela analysen. I kapitel fem presenterar och diskuterar jag mina slutsatser.

3 Minnet av vatten – Nostalgisk längtan och nordisk
pastoral
I Minnet av vatten har den globala uppvärmningen förändrat världen både
geografiskt och politiskt. Det utkämpas ett krig om vatten och Kina har tagit makten
över Europa, och också över Skandinaviska Unionen som ockuperats av staten Nya
Qian.
Vattenresurserna är knappa för invånarna i Nya Qian och ingen vet riktigt vad det
handlar om. Är det ockupationsmakterna som reglerar vattenresurserna eller är det
helt enkelt slut på drickbart sötvatten? Noria Kaito gräver i den här frågan samtidigt
som hon går i lära för att bli temästare hos sin far. Ett yrke som traditionellt sett gått i
arv från far till son. Samtidigt som hon skolas i tecermonierna får hon i egenskap av
blivande temästare också ta del av en stor hemlighet. Hennes ansvar kommer att
sträcka sig bortom tehusets väggar, och hon är ansvarig för en plats som inte finns.
När hon bränt sig i solen efter en dag tillsammans med sin far frågar hennes mamma
var de varit. Norias svar lyder så här: ”På en plats som inte finns, sa jag, och när jag i

64

Malmio och Kurikka 2019, s. 10

24

Rebecca Pettersson
det ögonblicket såg på henne, förstod jag att hon visste var vi varit, och att hon också
varit där. Min mor sa inget, inte då, men lugnet försvann ur hennes ansikte.” 65
Om man kopplar det här avsnittet ur romanen till Ahlbäcks teori kring platsen i
dystopin hittar man en metanivå av platsen som ”a good place which is nowhere to
be found.”66 Ahlbäck syftar dock på det utopiska samhället i sin helhet, men om man
bryter ner det kan det lika väl tangera den vattenkälla som Noria i egenskap av
blivande temästare får i uppgift att vaka över. En plats som ingen utom temästaren
ska känna till, en plats som har den dyraste valutan som kan tänkas i Nya Qian,
nämligen vattnet. Det är alltså frågan om en väldigt god plats. Mitt i dystopin hittar
man det här utopiska inslaget som kan rädda byborna från de sjukdomar och den nöd
de lider av till följd av vattenbristen.
I Minnet av vatten kommer det också i ett tidigt skede fram att det finns landområden
som den styrande regimen ser till att invånarna i Nya Qian inte kommer i kontakt
med.

När jag hade brett ut böckerna omkring mig på golvet hittade jag till sist två stora
världskartor som jag placerade bredvid varandra för att kunna göra jämförelser. Den
ena visade den gamla erans värld, en värld av kalla vintrar och städer som nuddade
vid himlen. Den andra var över världen som den såg ut nu. Jag studerade
gränslinjerna över kontinenter och oceaner och de hade förändrats till i det närmsta
oigenkännlighet. Hur mycket hade saltet och vattnet egentligen slukat?67

Noria är något på spåret när hon frågar sig hur mycket saltet och vattnet egentligen
slukat. Genom romanen får vi följa hennes jakt på svar och förklaringar och det blir
tydligt att också de förlorade områdena kan beskrivas som ”a good place which is
nowhere to be found”.
Vidare skriver Ahlbäck om hur de platser som beskrivs i utopin inte har några
referenter, de kan alltså inte hittas som fysiska platser i världen utanför litteraturen.68

65

Itäranta 2012, s.17.

66

Ahlbäck 2001, s. 145.

67

Itäranta 2012, s. 61-62.

68

Ahlbäck 2001, s. 145.

25

Rebecca Pettersson
Enligt Ahlbäck är utopins (och dystopins) uppgift att skapa bestämda illusioner av
rum som skiljer sig från de rum vilka vi uppfattar som verkliga. 69 Samtidigt hävdar
Jason Finch att man inom locational criticism utgår från ett förhållningssätt som i
stora drag definierar platsen som den totala mänskliga upplevelsen av spatialitet.
Man tar alltså både den textnära och den referentiella dimensionen av plats i beaktan,
eller med andra ord, det imaginära och det verkliga.70
Om man ställer Ahlbäcks och Finch förhållningssätt mot varandra uppstår en
intressant spänning. Å ena sidan utgår vi från det vi vet och känner igen då vi
analyserar rum, platser och landskap i fiktionen, å andra sidan skapar dystopin en
illusion av rum som skiljer sig från de vi uppfattar som verkliga. Om man tar båda
dessa hävdanden i beaktande landar vi i att vi sållar ut det som känns bekant för att
kunna orientera oss i dystopins illusoriska rum, vilka vi uppfattar som overkliga. Ett
annat möjligt förhållningssätt är att det inte går att kombinera ovanstående två teorier
utan att landa i ett logiskt felslut.
Jag hävdar dock att både Ahlbäck och Finch har poänger som är värda att beaktas.
Dystopin som genre leker med vår verklighet och förförståelse, så också då det
kommer till de narrativa platser som uppmålas för oss läsare. Samtidigt finns det ofta
element av overklighet som främmandegör den verkligheten för oss. Hintz, Basu och
Broad skriver också att: ”Dystopian fiction describes non-existent societies intended
to be read as ‘considerably worse’ than the reader’s own.”71
När man tar de här teorierna i beaktan vid en analys av de romaner som ligger till
grund för min avhandling hittar man en intressant spänning. Samhällena i Minnet av
vatten och De hemlösas stad skiljer sig förvisso från vårt samhälle, men de
geografiska områdena vi rör oss inom i romanerna är långt de samma. I båda
romanerna rör vi oss i Finland. De ortnamn vi använder i dag är bevarade, om än
något förändrade i vissa fall, men en läsare med kännedom om Finlands geografi kan
ändå utan desto större svårigheter känna igen sig. Det här illustreras i citatet nedan:
”Jag hade bara varit på järnvägsstationen ett par gånger förut, Kuolojärvi var inte

69

Ahlbäck 2001, s. 148

70

Finch 2016, s. 2.

71

Hintz, Basu och Broad 2013, s. 2.

26

Rebecca Pettersson
någon stor stad, och det mesta av trafiken från Skandinaviska unionen gick båtledes
längre söderut, via Kareliaöarna till Ladogaviken vid Östersjön.” 72
Platser och geografiska förhållanden beskrivs ingående. Det här är delvis något
kännspakt för fantasy som genre. Det hör till vanligheterna att läsaren blir serverad
en karta över den fiktiva världen i början av boken eller att den fantastiska världen
förklaras ingående för att läsaren ska kunna orientera sig.
Jag hävdar ändå att det här är ett grepp som också är kännspakt för just ekodystopin.
Att ge läsaren, för dystopigenren, ovanligt mycket referenter till det samtida
samhället och de verkliga platserna för att visa på det skriande behovet av förändring
och för att undvika ett dylikt dystopiskt ”worst case scenario”. Även om dystopi och
fantasy är nära besläktade handlar beskrivningarna av platsen och de geografiska
förhållandena inte om att måla upp en tydlig bild av fantasivärlden. Istället ligger
fokus på att ge läsaren ytterligare referenter till det verkliga.
Att vi i Minnet av vatten rör oss i det Norden vi känner till i dag är både utskrivet och
underförstått genom referenser till det nordiska. Namnet Noria kan läsas som en
omskrivning av Nora, ett namn med härstamning till det fornnordiska namnet Nore.
Noria är dock också benämningen för en traditionell anordning som används för att
distribuera vatten. Det är frågan om en slags kedjepump som främst använts i
Mellanöstern, Indien och Spanien. Dessutom används finska ortnamn kontinuerligt.
”Han hette Bolin, en stamgäst som brukade komma på besök med några månaders
mellanrum ända från Kuusamo, och alltid betalade med rejäla leveranser av vatten
och livsmedel.”73 Det här citat är ett sådant exempel där vi får inblick i att det finns
bevarade ortsnamn så som ”Kuusamo” och som samtidigt skvallrar om att vi rör oss i
det forna Finland. De platser och ortnamn vi känner igen kombineras dock friskt med
fiktiva platser och ortnamn influerade av det asiatiska. Det här är ju bland annat ”Nya
Qian” ett gott exempel på.
Samtidigt skrivs det också explicit ut att det är i Norden vi rör oss när vi orienterar
oss i romanen. På baksidestexten till Minnet av vatten står det till exempel: ”Den
globala uppvärmningen har förändrat världen geografiskt och politiskt. Krig

72

Itäranta 2012, s. 76.

73

Itäranta 2012, s. 30.

27

Rebecca Pettersson
utkämpas om vatten, och Kina har tagit makten över Europa. Också över
Skandinaviska Unionen, som ockuperats av den mäktiga staten Nya Qian.”
Men precis som Finch konstaterar kan platsen, i stora drag, definieras som den totala
mänskliga upplevelsen av spatialitet. När vi inom litteraturvetenskapen analyserar
platsen utgår vi aldrig enbart från en närläsning av texten. Istället formas vår
förståelse av platsen alltid till viss del av våra egna referenser.74 Att som finländare
eller nordbo läsa Minnet av vatten ger alltså med stor sannolikhet en annan förståelse
av platsen i det narrativ som målas upp än om en person som aldrig satt sin fot i
Norden läser samma roman. För att förtydliga hävdar jag alltså inte att en nordbos
”förståelse av platsen” skulle vara mer berikande eller rätt, bara att vår förförståelse,
oberoende av ursprung eller bakgrund, påverkar vår uppfattning av platsen i
fiktionen.
När man ser till hela det samhälle som dystopin utspelar sig i kan man konstatera
några saker. För det första är det kanske så som det står i baksidestexten, att den
globala uppvärmningen förändrat världen geografiskt och politiskt. Minnet av vatten
klassas i fler sammanhang som ekofiktion och även i baksidestexten betonas den
globala uppvärmningen. Likväl vill jag hävda att den verkliga konflikten och
romanens spänning främst bygger på ockupationsmaktens kontrollering av invånarna
i Nya Qian. Sötvattnet är en bristvara på grund av den globala uppvärmningen, men
det är den styrande regimen som kuvar invånarna genom sin strikta kontroll av
vattenresurserna och oproportionerligt stränga och grymma straff vid vattenbrott.

Jag tänkte på vattenkontrollanterna, på deras uttryckslösa ansikten bakom de blå
insektshuvorna, på deras taktfasta marsch när de två och två drog fram genom byn för
att kontrollera hur folk hanterade sin månadskvot och för att dela ut bestraffningar.
Jag hade hört talas om misshandel, arresteringar och böter, och det viskades om värre
saker också, men jag visste inte vad som var sant. Jag tänkte på de vapen
kontrollanterna bar: långa blanka sablar som jag sett dem skära i metall med, när de
en gång ute på gatan roat sig med delarna från en illegal vattenledning som de hade
konfiskerat hos en gammal kvinna.75

74

Finch 2016, s.2

75

Itäranta 2012, s. 21.

28

Rebecca Pettersson

Så som det beskrivs ovan är kontrollanterna sadistiskt lagda och ger sig hänsynslöst
på både barn och gamla. När någon får tillgång till mer vatten än vad som hör till
deras månadsranson blir de fråntagna vattnet och kännbart bestraffade. Samtidigt
som det här pågår försöker Noria lista ut huruvida det faktiskt råder extrem
vattenbrist i Nya Qian eller om det bara är något den styrande regimen utnyttjar och
använder som maktmedel. Visst är Minnet av vatten en ekodystopi, men framförallt
är det en skildring av maktmissbrukets förödande konsekvenser och en berättelse
som pekar på fattigas utsatthet och även vår samtids etiska dilemman.
För det andra vet inte protagonisten huruvida det finns vattenresurser att tillgå eller
inte. Nya Qian är ett uttorkat område, med undantag för den hemliga källan.
Dessutom har sötvatten blivit saltvatten till följd av att polarisarna smultit. Läget är
alltså kritiskt, men samtidigt talas det i smyg om ”De förlorade områdena”.
De förlorade områdena hör till den gamla eran. Ingen vet om de finns eller vad de är,
men Noria och hennes bästa vän Sanja kommer över ljudfiler som innehåller
Janssonexpeditionens loggböcker. Noria försöker febrilt kartlägga expeditionens rutt,
insikter och syfte, och hon lyckas ganska bra dessutom.

Janssonexpeditionen var ett faktum. De var människor som hade levt och andats, de
hade packat sitt snabba gamla eran-färdmedel fullt med mat och vatten och
forskningsutrustning, och på något vis transporterat alltihop inklusive sig själva över
den bevakade gränsen till De förlorade områdena. De hade klättrat längs branta
bergsstigar som ingen hade använt på flera decennier, och från fjordstupen hade de
betraktat vattenupplösta, drunknande byar långt där nere. De hade doppat fingrarna i
bäckar som rann utför branten, och i mörka sjöar stillnade av is, och när deras
utrustning hade visat att vattnet var drickbart, hade vartenda steg fått sin mening. 76

Den senare halvan av ovanstående citat beskriver det nordiska så som vi känner det
och romantiserar det. De förlorade områdena innehåller en hel del av det typiskt
nordiska, så som branta bergsstigar, bäckar som rinner utför branten, mörka sjöar

76

Itäranta 2012, s. 160

29

Rebecca Pettersson
stillnade av is och fjordar. Det är idylliskt, det är romantiskt och det är nordisk
pastoral.
”Den gamla eran” i Minnet av vatten är ett gott exempel på Malmio och Kurikkas
teori kring att populärfiktionen utnyttjar en nostalgisk längtan efter en harmonisk
lokalitet. De hävdar, som tidigare nämnts i teorikapitlet, att den distinkta
kombinationen av globala och lokala spatiala relationer inom ett visst landområde är
något som konstituerar den samtida nordiska litteraturen.77 Genom Norias
dagdrömmar om De förlorade områdena triggas också läsarens längtan efter en dylik
harmonisk lokalitet. I min läsning framstår miljöbeskrivningarna från
Janssonexpeditionens eskapader i De förlorade områdena som ett avståndstagande
från den globaliserade, och därmed miljöförstörda kontext Noria lever i, och
samtidigt en välriktad pik mot de urbana miljöer vi rör oss i.
Precis som i Ahlbäcks analys av 1984 skapar kontrasteringen mellan oförstörd eller
ursprunglig natur (jfr. Pristine nature) och realistisk natur en utopisk potential också i
Minnet av vatten.78

The image of pristine nature uniting with the image of realistic nature in the space of
the environment, accordingly becomes something to act upon in a situation of
environmental crisis. This eclipse image of nature – realistic nature informed by
pristine nature – does form the positive, modern utopian potential of Orwell´s
dystopia.79

Som citatet ovan beskriver blir kontrasteringen av den realistiska och den orörda
naturen något att agera på i en situation av miljökris, både i litteraturen och utanför
den. Det här gjorde sig gällande då 1984 utkom för över femtio år sedan, och i dag är
det än mer vanligt i och med att miljöfrågan får mer uppmärksamhet än tidigare, och
eftersom speciellt dystopigenren erbjuder otaliga verk med samma koncept som

77

Malmio och Kurikka 2019, s. 5-6.

78

Ahlbäck 2001, s. 141.

79

Ahlbäck 2001, s. 141.

30

Rebecca Pettersson
tändved för intrigen, speciellt när det kommer till dystopier som riktar sig till
ungdomar och unga-vuxna.
Om man ser till hur vattnet påverkar rummet i Minnet av vatten blir det i citatet kring
Janssonexpeditionen också tydligt hur vattnet är den största tillgången och det värsta
hotet för allt som lever i Skandinaviska unionen. Genom Norias återberättande får
läsaren inblick i dels vilken hotbild havsvattenhöjningen gett upphov till i form av
drunknande byar. Men vi får också veta hur vattnet gett de upptäcktsresande mod att
fortsätta, hur de doppat sina fingrar i det och insett att det finns förlorade områden
med vattenresurser som dolts för befolkningen i Nya Qian.
Noria träffar till sist träffar delar av den tidigare Janssonexpeditionen. En kväll
knackar tre sargade personer på hennes dörr, och efter lite luskande kommer det fram
vad de hållit på med och varifrån de kommer. Noria frågar slutligen om det finns
drickbart vatten inom de förlorade områdena. ”’Ja’, svarade hon. ’Och vi vill att det
ska tillhöra alla, inte bara militären.’” 80
Det här är det yttersta beviset på att vattenbristen inte är den största anledningen till
människornas lidande i Nya Qian, det är militärens kontroll. Följande fråga blir då
om man ens kan kalla Minnet av vatten för en ekodystopi? Det hävdar jag att man
kan. Handlingen kretsar ändå kring plastgraven, kring den döda skogen och de
sargade människorna. De förlorade områdena fungerar som kontrast till all den
miljöförstöring som finns inom Nya Qians gränser. Det oaktat är givetvis inte heller
de förlorade områdena fria från miljögifter, föroreningar och klimatkatastrofens
konsekvenser.
Noria har tidigare hittat cd-skivor och en spelare på plastgraven. Skivorna visar sig
innehålla delar av Janssonexpeditionens loggbok. Noria nedtecknar noggrant de delar
av loggboken hon kommer åt och under arbetet konstaterar hon följande:

Det var en redogörelse om förstörelse och ruiner, om oceaner som sträckte sig mot
kontinenternas mitt och slukade land och sötvatten. Om miljoner människor som
flydde från sina hem, om krigen om de bränsleresurser som uppenbarades under den

80

Itäranta 2012, s. 141.

31

Rebecca Pettersson
smältande isen, tills jordens ådror var tömda. Om människor som sargade sin värld
tills de förlorade den.81

Det är alltså i högsta grad en protagonist som ifrågasätter, utmanar och fördömer
nutidsmänniskors sätt att leva och ”sarga sin värld tills de förlorar den” som vi möter
i romanen.
Även om de platser som jag beskriver som ”a good place which is nowhere to be
found” präglas av tillgången till drickbart sötvatten är det mest uppseendeväckande i
en diskussion kring de spatiala förhållandena i Minnet av vatten ändå inte hur vattnet
i sig konstituerar platsen. Åtminstone inte i första hand. Det är snarare hur
förhållandena mellan det globala och lokala, landsbygden och det urbana samt
invånarna och militären bidragit till den här utvecklingen. Det här går jag djupare in
på i följande kapitel.

3.1 Globalt och lokalt i Nya Qian
Ursula K. Heise skriver att ju längre bort människan kommer från det lokala som en
grund för individens identitet och gruppidentitet, desto längre blir samtidigt avståndet
till naturen.82 Värt att nämnas i sammanhanhanget är, att även om vi godtar Heises
tes kan man förstås också vara klimatengagerad på ett globalt plan. I Minnet av
vatten är människornas rörlighet begränsad av militärmakten. Norias mamma flyr till
staden Xinjing och börjar arbeta på universitet, men Noria stannar kvar i byn
eftersom hon avlagt löfte om att bli temästare och inte vill lämna sin pappa.
Människorna kan alltså förflytta sig, men de har bara tillgång till urbana samhällen.
Den orörda naturen ligger i militärens händer, och dit är det så gott som omöjligt att
ta sig.
Invånarna i den by som Noria bor i lever väldigt lokalt. Deras identitet präglas av det
lokala, men likväl är det under tvång. De har inte tillgång till den orörda naturen,
deras gruppidentitet präglas snarare av en gemensam skräck för ockupationsmakten
än av det lokala liv de lever. Heise lyfter också fram att hur de moderna samhällen vi

81

Itäranta 2012, s. 231.

82

Heise 2008, s. 9.

32

Rebecca Pettersson
lever i flyttar oss längre och längre bort från det lokala. 83 Samtidigt som byns
invånare lever lokalt är det en av världens stormakter som tagit över makten och som
styr, så som jag uppfattar det i min läsning, så gott som halva världen. Det är en
global stormakt som dikterar levnadsvillkoren för den lilla människan i den lilla byn,
och således lever de också i en global miljö.
I Heises resonemang framkommer också att en lokalpatriotism inte nödvändigtvis
behöver utgöra grunden för ett etiskt förhållningssätt till naturen, utan att nationella
traditioner, åsikter och en viss nationalistisk retorik kan ha precis samma effekt, och
att dessa skiljer sig mycket från land till land. Beroende på nationstillhörighet kan
alltså den här ”lokala identiteten” få helt olika utfall i förhållande till ett etiskt
förhållningssätt till naturen.84
Det här är intressant i sammanhanget eftersom det ”nordiska” i Minnet av vatten för
länge sen fått ge vika för Nya Qians lagar, regler, kultur och traditioner. Det
landområde som Finland tidigare funnits på har inte längre kvar några spår av det
finländska kulturarvet eller de finska traditionerna. Det enda som finns bevarat är
några ortsanman och personnamn. Men den lokala identiteten har blivit utbytt mot
Nya Qians globala profil. Samtidigt markerar inte invånarna någon motvilja mot
naturen, tvärtemot längtar de efter den. Men deras liv präglas i ännu större grad av en
kamp för att få tillgång till tillräckligt mycket rent vatten för att överleva.
Samtidigt frågar sig Malmio och Kurikka hur lokalt man kan leva i en global värld?
Eller: ”How does one lead a local life in a contemporary situation which is
penetrated by global worries, such as climate change and economic and sexuel
inequality?”85
I Minnet av vatten har alla seder och riter en asiatisk prägel, så som temästarnas
ceremonier. Gallardo och Russell har i sin analys av dystopin Super Sad True Love
Story ett liknande utgångsläge. I Super Sad uttrycks en stark oro över att Kina håller
på att utmanövrera USA:s ställning som världsledande inom industrin. I och med det
här förflyttas makten i dystopins narrativa verklighet från västvärlden till Kina. Kina

83

Heise 2008, s. 9.

84

Heise 2008, s, 9

85

Malmio och Kurikka 2019, s. 6.

33

Rebecca Pettersson
som nation kontrollerar i princip hela västvärlden då det kommer till ekonomi, kultur
och militär makt, alltså på så gott som alla områden det vill säga. 86
Enligt Gallardo och Russell är det här något som får nämnda dystopi att stå ut i
mängden. Något förenklat kunde man säga att Kinas dominans över västvärlden
enligt dem kan tolkas som ett reellt hot, något som bidrar till spänning och dystopisk
potential. 87
Jag vill hävda att det här också är kärnan i varför invånarna i Nya Qian lever som de
gör och i någon mån saknar en tydlig lokal identitet. Deras bekymmer är av en global
kaliber. Noria beskriver situationen så här: ”Århundradet som följde fick heta
Skymningens århundrade, och det var då som oljan tog slut. En stor del av den gamla
erans teknologi försvann efter hand. Att klara livhanken blev överordnat allt annat.
Allt som inte var en förutsättning för den dagliga överlevnaden fasades ut.”88
Invånarnas tillvaro går alltså i ganska stor mån ut på att klara livhanken. I förhållande
till militärmakten lever de också i en tydlig ekonomisk ojämställdhet, och lever också
överlag i ett beroendeförhållande till ockupationsmakten. Dessutom är
klimatförändringen grunden till många av deras vardagliga problem i det lilla
lokalsamhället, och Norias liv präglas i mångt och mycket av den globala oron över
klimatförändringen och kommodifieringen av jordens resurser. Noria kommer också
i samtal om det här med kommendant Taro, en av de högst uppsatta militärerna i det
område Noria bor i. Kommendant Taro får nys om den hemliga källan och erbjuder
Noria två alternativ: att samarbeta eller att dö.

”Jag är nyfiken”, sa han, och det var första gången jag såg någonting som liknade äkta
intresse hos honom. ”Varför? Tror du att någon slags belöning väntar på dig, i ett
annat liv eller på den andra sidan, om du gör det som du inbillar dig är rätt?” ”Nej”, sa
jag. ”Jag tror det är nödvändigt att göra svåra val varje dag, trots att jag mycket väl
vet att det inte finns någon belöning.” ”Varför?”, upprepade han. ”Därför att om det
inte finns någonting annat än det här, är det enda sättet att lämna efter sig ett avtryck
som betyder något.”

86

Gallardo och Russell 2014, s. 338.

87

Gallardo och Russell 2014, s. 338.

88

Itäranta 2012, s. 62.

34

Rebecca Pettersson
Taro nickade inte, hånlog inte, fnyste inte. Han bara tittade, och vände sig om på nytt
för att gå. ”Jag är också nyfiken”, sa jag, och han stannade. ”Om ni inte tror på
belöningar, om ni vet att också er makt kommer att försvinna, varför är ni då
angelägen om den och gör sådant som ni vet är orätt?”
Taro hajade inte ens till. Han teg. Jag hörde hans andning i den fuktiga luften inne i
tehuset, och jag inbillade mig att jag hade uppfattat en nästan omärklig skiftning i
minspelet, men troligtvis misstog jag mig. Hans ansikte var halvt bortvänt och när han
åter såg på mig var det bara kallt som sten och glas. ”Därför att om det inte finns
någonting annat än det här’, sa han till slut, ’då kan jag lika gärna njuta av det så
länge det varar.”89

Taro lever alltså med ett hedonistiskt, eller kanske snarare sadistiskt, förhållningssätt
till livet, och också till naturen. Hur människor och miljö påverkas av hans val
bekommer inte honom, förutsatt att hans egen njutning maximeras. Det här är något
som de flesta av oss som lever på jorden nu ser en hel del tendenser till. Naturens
resurser exploateras till förmån för en kommodifiering av jordens resurser och ett
kapitalistiskt system. Buell skriver: ”What we loosely call ’nature’ has often long
since become ’organic machine’ … Indeed, the nature-culture distinction itself is an
antrophogenic product.”90 Minnet av vatten drar det här globala problemet till sin
spets genom att använda Kommendant Taro som språkrör för stora delar av den
verkliga världens befolkning.
Ahlbäck hävdar också att ett vedertaget synsätt idag är att jordklotet inte bara är vårt
ansvar utan också vår produkt. ”Under any circumstance: the ’globe’ is what ’we’
control.”91 Så är också fallet i minnet av vatten. Dels ser militärmakten vattnet som
deras tillgång och resurs för att kunna förtrycka invånarna. Men vid sidan av
regimens förtryck och vattenransonering tar sig även invånarna i Nya Qian frihet att
handla med vatten på den svarta marknaden. Det här är ett, i nya Qian, illegalt
system. Ofta är det de mest utsatta, de sjuka och fattiga, som handlar på den svarta
marknaden. Det här leder i förlängningen till en ännu större utsatthet och försäljarna
på den svarta marknaden går som vinnare ur hela den här kommersen.

89

Itäranta 2012, s. 225.

90

Buell 2001, s. 3.

91

Ahlbäck 2001, s. 137.

35

Rebecca Pettersson

Något obekant fenomen hade bedragarna inte varit, men nu var det redan tredje
gången på två månader som vår by hade blivit drabbad. När de så plötsligt blev
många fler, var det vanligen ett tecken på att rykten om strängare ransonering börjat
cirkulera i städerna, och då lämnade en del av skojarna den överbefolkade svarta
börsen där, för att istället leta efter glesare marknader och en mer godtrogen
kundkrets.92

Norias bästa vän, Sanja, har en lillasyster som är allvarligt sjuk. Eftersom det är
tvivelaktigt hur pass rent det vatten som tilldelas invånarna av militären egentligen är
innebär det en stor risk för lillasysterns hälsa. Samtidigt blir Sanja lurad när hon
försöker köpa rent vatten på den svarta marknaden för sin systers räkning, något som
givetvis blir en stor ekonomisk belastning för en familj som redan har ansträngd
ekonomi.
Jag hävdar att militärens kontroll av invånarna är kärnan i intrigen för Minnet av
vatten, men med det sagt är kommodifieringen av jordens resurser ständigt
närvarande i karaktärernas introspektion och diskussion.
Sammanfattningsvis finns det i Minnet av vatten tre huvudsakliga nivåer av
rumslighet. Dels den globala nivån. Till den här räknar jag helt enkelt det globala,
vilket militärmakten är en stor del av. På baksidestexten står nämligen: ”Krig
utkämpas om vatten, och Kina har tagit makten över Europa. Också över
Skandinaviska Unionen, som ockuperats av den mäktiga staten Nya Qian.” Vi får
inte särskilt många ledtrådar kring hur det politiska världsläget ser ut utanför Nya
Qians välde. Vi vet bara att Kina har expanderat något oerhört och att det tidigare
pågått ett krig, ”vattenkriget”. Desto mer historisk kontext finns inte att tillgå. Men
invånarna i Nya Qian har inte heller särskilt mycket historisk kontext att tillgå. De
utsätts för censur.

Sedan övergick skildringen i en berättelse om påhittade sanningar och spridda lögner
och en för evigt omgjord historia: Den handlade om böcker som löstes upp i dimsjok
av papper i bottenslammet och blev ersatta av poddböcker som var lätta att anpassa,

92

Itäranta 2012, s. 20.

36

Rebecca Pettersson
så att det till slut blev möjligt att med några knapptryckningar utplåna vilken händelse
som helst ur världens minne, så att ansvaret för krig och katastrofer och förlorade
vintrar inte längre kunde läggas på någon. Det var en berättelse som makthavarna i
Nya Qian hade försökt radera, på samma sätt som de hade raderat nästan allt annat
som vittnade om den gamla eran. Och ändå höll jag den i min hand: inte hela
sanningen, för hela sanningen överlever aldrig, men någonting som inte hade gått helt
förlorat.93

Utgående från citaten ovan kan jag konstatera att en hel del av den historiska
kontexten i Minnet av vatten gått förlorad. Men drivkraften för Norias aktörskap är
att återskapa och sammanfoga de spridda delar av sanningen som hon har att tillgå.
Jag kommer gå närmare in på det här i följande kapitel.
Malmio och Kurikka hävdar att globaliseringen, postkolonialiseringen och mer
avancerad teknologi har flyttat vårt fokus inom litteraturforskningen. I dag är platsen
och spatialiteten i förgrunden medan tidigare teorier inom litteraturvetenskapen, och
humaniora överlag, varit ”besatta” av frågor kring tid och därav lämnat platsen i
bakgrunden.94 Även om Malmio och Kurikkas hävdande främst rör forskningen
framom skönlitteraturen vill jag ändå påstå att den här tendensen också gör sig
gällande inom den skönlitteratur som ges ut i dag, så också i Minnet av vatten.
Eftersom ekofiktion är en stark trend inom skönlitteraturen faller det sig ganska
naturligt att miljön står i fokus. Samtidigt kanske tidsangivelser inte alltid är av så
stor vikt inom dystopigenren. Så länge läsaren vet att litteraturen utspelar sig i
framtiden behövs inte alltid några närmare angivelser.
Det här är ett aningen vågat påstående när vi har klassiker som 1984 med fler som
medvetet leker med tidsbestämmelser och markörer. Likväl menar jag att den nya
trenden som gett upphov till en boom av ekofiktion och ekodystopier precis som
forskningen också har skiftat fokus. När miljön hamnar i förgrunden kan tiden, med
fördel, få en underordnad roll.
Hur som helst får vi i Minnet av vatten en del ledtrådar om det förflutna. Noria tar
oss med till ”Den gamla eran” när hon hittar apparater från tidigare tidsåldrar. Vi får

93

Itäranta 2012, s. 232.

94

Malmio och Kurikka 2019, s. 10.

37

Rebecca Pettersson
reda på att ett krig utkämpats, eller ännu utkämpas. Noria får också tag i delar av
Janssonexpeditionens loggböcker, så visst ges vi en tidsmässig kontext. Men med
tanke på att romanen utspelar sig i Skandinaviska Unionen, med tanke på att vissa
ortsnamn är bevarade, med tanke på att läsaren med hjälp av ledtrådar kring hur
människor levde i ”Den gamla eran” kan lista ut att det är vår samtid som är ”Den
gamla eran. Med tanke på allt det får vi veta försvinnande lite om vad som ledde upp
till den situation som Nya Qian står inför och framför allt: hur långt bort från vår
verklighet som berättelsen utspelar sig tidsmässigt.
Om vi zoomar in från det här globala perspektivet blir nästa nivå den by som Noria
bor och verkar i, alltså det lokala. En by som präglas av bristen på vatten och statens
kontroll av hur de knappa vattenresurserna används och fördelas. I byn är det
politiska läget eller den styrande regimen inte lika närvarande, där ligger fokus
snarare på den dagliga kampen för överlevnad och samspelet mellan byns invånare
kretsar också kring just det. Hur ska man få tillgång till vatten, ur ska de extra
resurser man lyckas komma över kunna hemlighållas och hur ska det samtidigt vara
möjligt att få tillgång till mer vatten utan att riskera bestraffningar, eller ännu värre,
livet.
Malmio och Kurikka lyfter också fram hur digitaliseringen och utvecklad teknologi
har förändrat vår syn på det lokala.95 Men tangerar samtidigt hur den nordiska
samtidslitteraturens särdrag är att bevara något av det ”nordiska” också i imaginära
världar och den glokala realitet vi lever i.

Contemporary literature of the region appears to take stances toward many themes
and problematics on a global, or rather a planetary scale. The stories, whether novels,
poems, or picturebooks, of the locality of life in the Nordic countries, however,
maintain an atmosphere of specificity born from the locations and depicted spaces of
the storyworlds and poetic contexts.96

95

Malmio och Kurikka 2019, s. 10.

96

Malmio och Kurikka 2019, s. 18.

38

Rebecca Pettersson
Varken Minnet av vatten eller De hemlösas stad är berättelser om det lokala livet i
Norden så som de verk som ligger till grund för Malmio och Kurikkas studie, men
likväl är det intressant att de hävdar att den nordiska samtidslitteraturen präglas av
globala problem och samtidigt bibehåller en säregen atomsfär genom att skildra
dessa ”lokala” platser och samtidigt avhandla globala problem.
Kanske är det för att Norden är ganska litet och obetydligt i en global kontext som
nordiska författare tar avstamp i de globala problemen i den nordiska litteraturen.
Men kanske det samtidigt är vår litenhet i världen som bidrar till behovet av att
skildra det som är nordiskt, så också i skönlitteraturens imaginära världar. Samtidigt
är vår samtid givetvis också präglad av globala problem. Således är ett globalt fokus i
den nordiska litteraturen inget att undra över, speciellt inte när det kommer till
ekofiktion. Men ovanstående citat av Malmio och Kurikka sätter fingret på samspelet
mellan globalt och lokalt i den lilla byn i Nya Qian.
Den tredje och sista nivån av rumslighet är det rum som utgörs av Norias hem och
den hemliga vattenkällan. En trygg plats med tillgång till det vatten som saknas i
resten av samhället. Det här är dock en relativ och övergående trygghet i och med att
källans väktare och alla människor i väktarens närhet givetvis är extremt utsatta då
hemligheten upptäcks.
Vad är det då som sist och slutligen konstituerar dessa tre platser? Det globala
(världen, eller åtminstone det vi får veta om världen och Nya Qians välde och de
förlorade områdena), det glokala (byn som påverkas starkt av de globala
influenserna) och det lokala (Norias hem, den hemliga källan och det landområde
som är i familjen Kaitos ägo)?
Jo, alla platser präglas av tillgången till och frånvaron av vatten. Men samtidigt är det
globala läget, livet i ekokatastrofens efterdyningar, kriget om vattnet och den
styrande regimen som begränsar invånarnas rörelsefrihet, tillgång till vatten och
livsvillkor. Eftersom platsen kan definieras som ”rum” laddat med (mänsklig)
mening i form av känslor och attityder 97 hävdar jag också att det vore felaktigt att i
det här fallet ta avstånd från det antropocentriska perspektivet, så som man ofta
strävar efter inom den ekokritiska forskningstraditionen, och enbart fokusera på

97

Malmio 2019, s. 279.

39

Rebecca Pettersson
vattnet och platsen. Karaktärernas och läsarens attityder är av minst lika stor vikt i
det här fallet.
Min primära forskningsfråga ”Hur definieras rumsligheten av vattnet i Minnet av
vatten och De hemlösas stad?” är alltså inte helt och hållet tillämpbar på det material
som min analys utgår från. Likväl har jag kunnat konstatera att det inte är vattnet i
sig som definierar platserna eller samverkan mellan karaktärer och miljön, det
globala och det lokala.
Eftersom den styrande regimen manipulerat både historien och invånarna i Nya Qian
vågar jag säga att ett forskningsresultat baserat endast på vattnets inverkan på platsen
skulle bli skevt och missvisande. Vattnet spelar en avgörande roll, och visst är det till
viss del på grund av ekokatastrofens faktum. Men det är snarare den styrande
regimens utnyttjande av människornas svaghet i ekokatastrofens efterdyningar i
kombination med den globala världen som sist och slutligen konstituerar platserna i
Minnet av vatten.

3.2 Den priviligierade protagonisten
Enligt Kate Rigby, och andra med henne, har vi idag skapat myter för att minska vår
oro kring klimatet och vår inverkan på det. För att inte behöva konfronteras med vår
egen utsatthet skapar vi myter kring hur naturen kommer att anpassa sig efter
människan aktivitet. Samhällets mer priviligierade grupper är dessutom mer benägna
att tro på dessa myter eftersom de tenderar att underskatta såväl sin egen, som
samhällets sårbarhet och är såtillvida inte i beredskap på samma sätt som de överlag
mer utsatta grupperna i samhället.98
Än en gång är det viktigt att lyfta fram att Rigbys forskning är placerad i en
Australiensisk och Amerikans kontext. Därav kan det finnas skillnader i perspektivet
jämfört med en nordisk eller utpräglat finländsk kontext, speciellt då man diskuterar
frågor som tangerar inkomstklyftor och samhällssystem. Likväl är Rigbys
konstaterande gällande plastiska myter både intressant och relevant:

98

Rigby 2015, s. 16.

40

Rebecca Pettersson
The hazardous underestimation of vulnerability among the privileged is compounded by the
‘plasticity myth’, according to which nature is infinitely malleable and can always be
remolded to suit human amenity. Closely allied with this myth is what I have called the
‘premise of predictability’ – that is, the overestimation of the capacity of science to provide
sufficient certainty to rule out untainted consequences from a given technological
intervention.99

Anledningen till att de här plastiska myterna kopplade till miljöfrågor är intressanta
också inom ramarna för en analys av aktörskap är att protagonisten i Minnet av
vatten helt tydligt försöker ta hål på föreställningar kring att människans aktivitet på
jorden inte skulle spela någon roll.
Å andra sidan lyfter Buell fram att miljöhotet kan leda till ökade samhällsklyftor
eftersom de priviligerade grupperna i samhället har resurser till att värja sig mot
klimathotet på ett annat sätt än de från tidigare utsatta grupperna i samhället.
Samhällsklyftorna vidgas till följd av att miljöhotet stärker gemenskapen i de mer
utsatta grupperna genom att utgöra en gemensam hotbild. Det här är ett mönster som
man enligt Buell också kan se i större skala länder emellan. 100
Eftersom dystopin utspelar sig i framtiden kastas vi rakt in i ett narrativ som
levererar ett fiktivt, men fullt möjligt, framtidsscenario så som dystopier ofta gör. I
romanen finns inte längre de ”plastiska” eller formbara myter som Rigby presenterar
utan istället presenteras ett starkt avståndstagande från dem. Läsaren kastas in i den
fiktiva framtidens realitet. Ett exempel på det här avståndstagandet från den plastiska
myten är hur huvudkaraktären Noria och hennes bundsförvant Sanja alltid
återkommer till plastgraven.
”Vi vandrade omkring på plastgraven lite till, men hittade bara det gamla vanliga
skräpet, trasiga leksaker, oidentifierbara skärvor, oanvända kärl och ändlösa mängder
mögliga och trasiga plastpåsar.”101 Plastgraven är en massiv samlingspunkt för
gammal plast från det förgångna. Noria och Sanja besöker den ofta och poängterar

99

Rigby 2015, s. 16.

100

Buell 2001, s. 34.

101

Itäranta 2012, s. 27.

41

Rebecca Pettersson
att plasten från den gamla eran inte löses upp på hundratals år 102, något som ter sig
främmande för dem.
Kritiken riktad mot ”Den gamla eran” talar tydligt till en läsare av idag. En
överkonsumtion av plast, bristfällig slutförvaring av skadliga ämnen, hög
konsumtion av rent sötvatten... Alla de här nutidsfenomenen som kan komma att
utmynna i framtidsproblem behandlas i Minnet av vatten. I en analys av
protagonistens aktörskap under katastrofala omständigheter är det rimligt att också
lyfta fram de metanivåer som det skapas utrymme för i berättelsen. Protagonistens
aktörskap sträcker sig nämligen utanför den fiktiva berättelsens ramar. Norias röst
talar till nutidsmänniskan och varnar för framtida katastrofer. Rigbys formulering
kring den plastiska myten resonerar också vidare i Norias ställningstagande mot den
gamla erans nonchalans inför framtida ekokatastrofer i Minnet av vatten. Exempel på
det här hittas till exempel i Norias introspektion som återges i citatet nedan.

Jag har försökt låta bli att tänka på dem, men deras värld läcker in i den här, i det som
är vår himmel, vårt stoft. Läckte vår värld, den värld som är, någonsin in i deras värld,
den värld som var? Jag föreställer mig en av dem stående vid den flod som nu är ett
uttorkat ärr i vårt landskap, en kvinna som varken är ung eller gammal, eller kanske
en man, det saknar betydelse ...
Jag skulle vilja tänka att den människan vänder om och går hem och den dagen gör en
sak annorlundaför den där fantasibildens skull, och likadant nästa dag, och nästa igen.
Och ändå ser jag personen en gång till, annorlunda, bortvänd, och inte beredd att göra
någonting på ett annat sätt, och jag vet inte vem av de två som är verklig och vem som
är en spegelbild i klart, stilla vatten, och så skarp att den nästan kan uppfattas som
verklig.103

Enligt Rigby kan en kreativ framställning av en dystopisk och klimatförändrad
framtid spela en värdefull roll då det kommer till att motivera människor till
ansträngningar som minskar människans negativa inverkan på miljön. 104 Det här
påståendet berör direkt Minnet av vatten och i synnerhet passager som den som

102

Itäranta 2012, s. 23.

103

Itäranta 2012, s. 28.

104

Rigby 2015, s. 9.

42

Rebecca Pettersson
citeras ovan. Det snudd på poetiska och drömska språket i kombination med den
unga, kvinnliga protagonistens vädjande till tidigare generationer binder samman
fiktionen med samtidens möjlighet till aktion. Det är också det här som är en del av
själva kärnan i protagonistens aktörskap, eller kanske snarare i romanens tilltal, i
Minnet av vatten. I citatet ovan hittar man först och främst Norias implicita vädjan
till mottagaren av texten, men framför allt hittar man den kontrastering av orörd
natur och realistisk natur som ger aktören något att agera på. Det här kommer jag
närmare in på längre fram i kapitlet. Rigbys formulering återges i sin helhet nedan.

In this context works of the creative imagination that depict a dystopian vision of a
climate-changed future could play a valuable role in helping to motivate mitigation
efforts – at least among those who have not been persuaded that the projections of
climate science are themselves fictional, and in conjunction with improved measures
to help people bridge the gap between what they know and how they act.105

Ovan motiverar Rigby också dystopins relevans ur ett pragmatiskt perspektiv.
Dystopin och de dystopiska skildringarna av framtiden erbjuder den typen av implicit
samhällskritik som kan leda till positiva förändringar i människors handlingsmönster.
Det här blir ännu mer relevant i den kontext som Rigby diskuterar fenomenet i,
nämligen med fokus på ekokatastrofer.
För att återknyta till protagonisten aktörskap under katastrofala omständigheter inom
ramarna för den egentliga berättelsen presenterar jag vidare Ahlbäcks syn på hur en
kontrastering av oförstörd natur och realistisk natur erbjuder protagonisten en ansats
till handling. 106 Även om Ahlbäcks exempel grundar sig på Orwells 1984 vill jag
hävda att samma resonemang är väsentligt för och kan tillämpas på Minnet av vatten.
Bilden av den orörda naturen i den gamla eran och förhoppningen om vattenresurser
i de förlorade områdena är de element som skapar en utopisk potential i Minnet av
vatten och som ger protagonisten något att agera på. Enligt Ahlbäck gör sig samma
princip gällande för Winston Smith i 1984.

105

Rigby 2015, s. 9.

106

Ahlbäck 2001, s. 141.

43

Rebecca Pettersson

The image of pristine nature uniting with the image of realistic nature in the space of
the environment, accordingly becomes something to act upon in a situation of
environmental crisis. This eclipse image of nature – realistic nature informed by
pristine nature – does form the positive, modern utopian potential of Orwell´s
dystopia.107

Den utopiska potentialen i dystopin som ovan diskuteras av Ahlbäck och som även
lyfts fram hos såväl Meurer-Bongardt som Wilson och Hammer i teoridelen utgör
den starkaste grunden för protagonistens, alltså Norias, agerande i Minnet av vatten.
Det här illustreras extremt tydligt i epilogen sista mening: ”Den här morgonen är
världen stoft och aska, men den är inte tömd på hopp.108” I Norias verklighet finns
dock inte den orörda naturen närvarande, helt orörd natur finns inte att tillgå, inte ens
i de förlorade områdena. Men de förlorade områdena är närmaste vi kommer orörd
natur i Minnet av vatten, och de potentiella sötvattenresurser som potentiellt kan
finnas där är tillräckligt för att motivera Noria till aktörskap.
Meurer-Bongardt för ett resonemang om det utopiska tänkandets funktioner som är
intressant också i detta sammanhang:

Utopiskt tänkande bärs av en längtan och en strävan efter en mänskligare och
rättvisare – d.v.s. en bättre – värld. Det spelar ingen roll om den här längtan så som i
de litterära dystopierna indirekt kommer fram genom kritik och varning eller direkt i
en beskrivning av en bättre värld. Med hjälp av följande funktioner ifrågasätter
utopiskt tänkande de etablerade strukturerna. Det visar hur strukturerna befrämjar en
utveckling fram till en mardrömsvärld (varning). Det erbjuder möjligheten att fly till
olika drömvärldar (kompensation) och det visar möjligheten till en konkret förändring
och förbättring av de härskande tillstånden (appell).109

Samtliga av de funktioner som Meurer-Bongardt nämner ovan kommer till uttryck i
Minnet av vatten. Hela berättelsen fungerar som en varning inför framtida

107

Ahlbäck 2001, s. 141.

108

Itäranta 2012, s. 240.

109

Meurer-Bongardt 2011, s. 498.

44

Rebecca Pettersson
skräckscenarion. Vi har den miljöförstörda världen, vi har den styrande regimen, vi
har invånarnas utsatthet, den globala stormaktens utraderande av lokalsamhället och
vi har det kapitalistiska samhällets ohållbara struktur.
Noria flyr dock inte nödvändigtvis till drömvärldar, men eftersom de förlorade
områdena är utom Norias räckvidd fungerar de som en slags drömvärld. Områden
som kunde återställa något av det urtillstånd som Noria, och resten av befolkningen i
Nya Qian, längtar efter, men som få av dem sett med egna ögon. Samtidigt drömmer
sig Noria bort till en värld som inte redan gått under av miljöförstöring. Romanen
inleds till exempel på följande vis:

En gång när det fortfarande fanns vintrar i världen, kalla vintrar, vita vintrar, vintrar
att omslutas av och halka i, och komma in i värmen från, gick det att vandra över
kristalliserat vatten som kallades för is. Jag har sett is, men bara i form av små
människotillverkade bitar. I hela mitt liv har jag drömt om hur det skulle kännas att gå
över fruset hav.110

Ovanstående citat i kombination med Meurer-Bongardts teori visar dels på hur
Noria, protagonisten i Minnet av vatten, varnar läsaren för tider då man inte längre
kan ta förgivet att det finns is i världen, is som inte blivit tillverkad av människor.
Samtidigt fungerar bilden av det oförstörda, det förgångna, som en drömvärld som
sätter tonen för Norias längtan och strävan, redan från romanens första sida. Noria
vill göra upp med de härskande tillstånden och den styrande regimen, och hennes
motivation ligger i drömmar om en värld av is och snö.
I ett flertal litteraturvetenskapliga verk som diskuterar kvinnliga protagonisters
aktörskap inom genren teen noir (som alltså innefattar såväl fantasy, skräck, science
fiction och dystopier) lyfts det fram hur en stor del av protagonistens resa ofta kretsar
kring flickskapet och flickskapandet. Det är en resa som präglas av att omvärdera
vad flickrollen innebär. ”Ofta fokuserar dystopiska ungdomsromaner med flickor i

110

Itäranta 2012, s. 9.

45

Rebecca Pettersson
huvudrollen på genusgörande”, säger till exempel Maria Nilson 111. Nilson
konstaterar också att det inom fiktionen där flickan står i centrum, och särskilt i
dystopin, också finns ett behov av att ta avstånd från tidigare generationers
”felaktiga” femininitet.
Ann Boglind och Anna Nordenstam är inne på samma spår. De skriver nämligen att
”Det är relativt vanligt att protagonisten, ofta en flicka eller ung kvinna, mognar
under romanens gång genom att möta den heterosexuella kärleken och med mod,
beslutsamhet och styrka utmana systemet och regimen” 112.
I Minnet av vatten porträtteras den kvinnliga protagonisten på ett helt annat vis. Dels
är någon form av heterosexuell eller homosexuell kärlek inte närvarande. Däremot
har huvudkaraktären Norias vänskap till Sanja en ytterst central roll. Huruvida deras
vänskap kunde läsas som början på en relation av en mer romantisk karaktär är
givetvis diskutabelt. Min tolkning är ändå att deras vänskap är just en livskraftig
vänskap eller ett slags systerskap två tonårsflickor emellan. Noria är dock med om
den mognadsprocess som Boglind och Nordenstam nämner. Det är dock inte genom
mötet med den heterosexuella kärleken som Noria mognar utan snarare i mötet med
systemet och regimen. Hon växer helt enkelt in i den uppgift som blir henne given.
Att växa in i uppgiften som temästare, och väktare över källan är ändå inte helt
oproblematiskt. Norias flickskap ställer givetvis till det. Den miljöförstörda
framtiden som berättelsen utspelar sig i är inte bara politiskt och geografiskt
förändrad, utan också strukturellt avvikande från vår verklighet. Då Noria ska
avlägga mästarprovscermonin för att gå från lärling till temästare blir hon varse en
detalj som hon tidigare inte har haft någon tanke på att kunde bli problematisk.

Så har vi givetvis också att beakta den olyckliga omständigheten att ni är kvinna. Er
far borde ha nämnt det i förväg. Jag skulle vilja veta varför ni tror att en kvinna med
fördel skulle kunna utöva temästarens yrke. 113

111

Maria Nilson, ’Att flicka sig: Hur flickor gör genus i chick lit och teen noir’, i Flicktion: Perspektiv på
flickan i fiktionen, red. Eva Söderberg, Mia Österlund och Bodil Formark, Malmö: Universus Academic
Press 2013, s.
112

Ann Boglind och Anna Nordenstam, Från fabler till manga 2: Litteraturhistoriska och didaktiska
perspektiv på ungdomslitteratur, Malmö: Gleerups Utbildning 2016, s. 115.
113

Itäranta 2012, s. 95.

46

Rebecca Pettersson

Mäster Niiramo som är tillkallad för att bedöma Norias mästarprovscermoni
uppmärksammar Noria på att hon är kvinna. Den här passagen tycker jag är
intressant av två huvudsakliga anledningar. För det första har Noria tidigare aldrig
reflekterat över att hon i egenskap av kvinna inte skulle accepteras som temästare.
Det här är ett genomgående drag i hela dystopin, Noria har inga mentala barriärer att
ta sig över då det kommer till just det, att hon är kvinna. Hennes reaktion då mäster
Niiramo upplyser henne om att hennes flickskap skulle kunna stå i vägen för hennes
yrkesutövning är förvåning, men hon är likväl beredd på gå upp till kamp.

”Kan jag få höra hur ni motiverar er uppfattning att en kvinna inte kan utföra
temästarens sysslor?” bad jag. ”Det står i de gamla texterna”, svarade Niiramo. ”Li
Song skriver: Må en kvinna aldrig beträda temästarens väg, om hon inte är redo att
avstå från livet som kvinna.”
Jag tyckte inte att det citerade avsnittet på minsta vis utestängde kvinnan från rätten
att vara temästare, men jag gav mig inte in i något gräl om formuleringen, utan sa:
”Jag tror på möjligheten att förändra ytlagret och ändå bevara kärnan, precis som det
är möjligt att bevara ytan och gröpa ur kärnan.”

Det här är något som också påverkar hennes aktörskap. Noria är ingen typisk
flickrebell för det att hon är flicka är inte särdeles relevant för henne och är inget som
hon behöver förhålla sig till, åtminstone inte innan mäster Niiramo gör henne
uppmärksam på det. Hennes självförtroende och energi behöver inte avsättas för
kvinnokampen utan är en fri tillgång i kampen mot den styrande regimen. Ett dylikt
uttalande inser jag dock att är problematiskt. ”Fiktionen fungerar inte enbart
verklighetsbekräftande; den producerar också verkligheter genom att laborera med
sociala kategorier och ideologier vilka reproducerar barn som avgränsbart feminina
eller maskulina varelser.”114, skriver till exempel Söderberg, Österlund och Formark.
Vidare konstaterar de att produktionen, eller reproduktionen, av flickskap alltid sker i
relation till vilka förväntningar som vilar på flickan. Det finns alltså ett slags

114

Söderberg, Österlund och Formark 2013, s. 13.

47

Rebecca Pettersson
kretslopp av fiktion, identitet och verklighet som rymmer viss del ambivalens och
instabilitet.115
Man kan alltså inte placera in någon värdering i att Noria inte porträtteras som en
typisk flickrebell. Det som gör henne till en atypisk flickrebell är att hennes
rebelliskhet, åtminstone i början, inte har sin grund i flickskapet utan i andra mer
iögonfallande orättvisor som existerar i det narrativ Noria verkar inom. Nämnvärt i
sammanhanget är också frånvaron av pojkar i dystopin. I Minnet av vatten är fäderna
och soldaterna de enda närvarande männen. Alla unga män kan tänkas vara ute i det
pågående kriget, men pojkarna utelämnas helt ur berättelsen. Läsaren blir aldrig
påmind om deras existens. Minnet av vatten är således huvudsakligen en skildring av
flickskap, systerskap och kvinnligt aktörskap.
För det andra är det här avsnittet i dystopin intressant eftersom den säger något om
samhällsstrukturen i Skandinaviska Unionen och Nya Qian. Befattningen som
temästare är just en befattning. Diskussionen kring huruvida Noria är kompetent eller
inte påminner om de ämbetsfrågor som också diskuterats i vår verklighet. Ytterligare
en aspekt som gör att det är värt att ta fasta på är att den här historien är placerad i
framtiden. Ekokatastrofen är ett faktum, men då det kommer till frågor som berör
jämställdhet är vi också placerade i en annan tid. De är nämligen inte längre i
centrum och Noria Kaito blir vid en ålder av sjutton år ifrågasatt för att hon är kvinna
för första gången i sitt liv.
Men även om Noria Kaito inte möter den heterosexuell kärleken i Minnet av vatten
så gör hon uppror. Inte bara mot regimen, utan också mot sina föräldrar. “Jag kunde
göra som min mor ville och bege mig till Xinjing, eller som min far ville och stanna
kvar här som källans väktare. Eller också kunde jag göra som jag själv ville och välja
en okänd stig, en som ingendera av dem dikterade.”116
Yvonne Hammer diskuterar också hur ”the relational connections established among
similarly marginalised characters create opportunities for transforming action.”117
Samtliga invånare i Nya Qian är mer eller mindre marginaliserade. De lider av

115

Söderberg, Österlund och Formark 2013, s. 13.

116

Itäranta 2012, s. 165.

117

Hammer 2010, s. 38.

48

Rebecca Pettersson
fattigdom, vattenbrist och förtryck. Men Noria kommer att som adertonårig kvinna,
utan närvarande föräldrar och som innehavare av befattningen som temästare, känna
av en hel del motstånd, men marginaliserad är hon nog inte, åtminstone inte i
kontrast till de övriga invånarna i Nya Qian. Vid sin sida har hon sin bästa vän Sanja.
Sanja vars föräldrar lever i en betydligt större fattigdom är Noria och som dessutom
har ett sjukt barn. Sanjas vardag går ut på att försöka hjälpa till med att försörja
familjen, bygga illegala vattenledningar och undvika vattenkontrollaner.
När Noria lägger fram ett förslag om att ta sig till de förlorade områdena tillsammans
blir det tydligt att Sanja är den som har mest att förlora. Hon har inte bara ansvar för
sitt eget liv.

”Noria”, sa Sanja, och ansiktet var mjukt trots orden. ”Hur menar du att jag skulle
kunna följa med? Mamma och pappa och Minja klarar sig inte utan mig. Jag kan inte
lämna dem. Dessutom är alla vägar bevakade. Hur skulle jag kunna ta mig ens så
långt som till Rovaniemi, för att nu inte tala om vidare därifrån? Jag har inget
förfalskat poddpass som du.”118

Noria är trots sin egen utsatthet priviligierad. Hennes mamma jobbar på universitet,
hennes pappa är allierad med en av de mer humana militärerna. Temästaryrket har
länge varit ett högstatusyrke och dessutom har hennes familj länge haft tillgång till
betydligt större och renare resurser av vatten än någon annan i Nya Qian.
När Sanja säger ”Jag har inget förfalskat poddpass dom du” blir det tydligt att Noria
har fler fördelar i och med sina föräldrars kontakter. Hennes mamma har i samarbete
med major Bolin, Norias fars vän, lyckats skapa ett falskt poddpass åt Noria. Något
som ger henne en biljett ut ur byn och ett frikort från militärens strikta kontroll. Men
Noria och Sanja kan inte antas vara ”similarly marginalised”, men jag kan konstatera
att deras genuina vänskap också fungerar som en drivkraft för Norias aktörskap. Hon
lider med Sanja, hon ser familjens situation och hon delar alla sina hemligheter med
Sanja. Norias försök till att rädda världen drivs inte bara av någon egen agenda.
Noria agerar utanför sin egen bekvämlighet för att kunna bistå de mindre bemedlade

118

Itäranta 2012, s. 179.

49

Rebecca Pettersson
i samhället. Så också när hemligheten om källan spridit sig och hon delar ut vatten åt
behövande trots att det enbart gör henne mer utsatt för militärens kontroll. När Noria
och Sanja besöker byns vårdcentral blir Noria tvungen att än en gång utsätta sig själv
för misstankar till förmån för att kunna ge friskt vatten åt sjuka barn.

”Kan ni avstå en kopp vatten? Mitt barn är törstigt och sjukt, och vi har väntat i
timmar.” Sanja såg på mig. Det här var något nytt. Byn hade drabbats av vattenbrist
tidigare också, men ingen hade någonsin behövt tigga om vatten. Den lilla flickans
kinder var beniga och ögonen stora. ”Vi stannar”, sa jag till Sanja.
Jag tog en av mina läglar och hällde upp lite vatten i kvinnans mugg. Hon kramade
min arm med den fria handen. ”Tack, fröken! Ni är en god människa. Tack, tack,
måtte rent vatten komma strömmande er väg!” Hon fortsatte att låta sin tacksamhet
flöda och jag började känna mig generad. Just när jag hade slutit till lägeln och ställt
den på vagnen igen, kom en annan kvinna till mig. Två små barn höll henne i
händerna.
”Tror du att du skulle kunna avvara några droppar till oss också?” frågade hon. Sanja
såg skarpt på mig. ”Noria, vi måste gå nu”, sa hon. Hon hade rätt. Jag såg att alla som
stod och köade där ute tittade hoppfullt på mig, övervägde sina chanser och vad som
var bästa sättet att be om vatten. Om jag stannade längre, skulle jag få gå därifrån med
tomma läglar.119

Noria tvingas ständigt balansera på gränsen till vad som är rätt och vad som är
nödvändigt. När hon förklarar att hon inte kan ge bort mer av sitt vatten blir hon
beskylld för att vara fin i kanten, så som temästarnas familjer alltid varit. ”Det borde
man ju fattat. Temästarna har alltid hållit sig lite för goda för den här byn”.120
En annan aspekt av Ahlbäcks analys av 1984 som också resonerar vidare i Minnet av
vatten är hur Winston Smith i egenskap av sista representant för idén om det
naturliga och mänskliga tar med sig den diskursen i döden. Winston Smith är
predestinerad i och med sin avvikande inställning och annorlunda värderingar.121
Samma princip gäller för Noria, men fokus är lite annat. I och med att hon genom ett

119

Itäranta 2012, s. 123-124.

120

Itäranta 2012, s. 124.

121

Ahlbäck 2001, s. 138.

50

Rebecca Pettersson
gediget forskningsarbete har kommit fram till centrala slutsatser gällande den
styrande regimen och deras kontroll av vattnet är hon en nyckelperson i ett stort och
grymt politiskt spel. Hon konstaterar att det primära problemet inte är sötvattensbrist
utan statens ransonering av vatten. I Nya Qian används vattnet som ett maktmedel
och den styrande regimen har ökat vattnets värde något oerhört. Ju mindre vatten
som tilldelas medborgarna desto svagare blir de och desto mindre motstånd kan de
göra.
I det här sammanhanget vill jag nämna Adam Smith och hans värdeparadox. Adam
Smith (1730-90), var en ekonomisk tänkare som starkt förknippas med det moderna
kapitalistiska samhället och som introducerade tanken om värdeparadoxen. Han
diskuterade bland annat skillnaden mellan pris och värde och lär ha frågat sig ”varför
en diamant som är nästan oanvändbar kan kosta mer än vatten”. 122 Tanken om
värdeparadoxen och många andra av Smiths teorier utvecklades senare av Jean
Baptiste Say (1769-1832). Say konstaterade att det finns ett subjektivt element i en
varas värde.123 Anledningen till att teorin kring värdeparadoxen är relevant i det här
sammanhanget är för att den styrande regimen i Nya Qian har svängt på Smiths
exempel. Diamanten har tappat sitt värde medan vattnet har blivit hårdvaluta, och
inte nödvändigtvis för att efterfrågan skulle vara större än utbudet, utan för att de
manipulerat systemet, och för att värde är något subjektivt. Det som massan av
människor värderar högt blir dyrbart, och tvärtom.
Tilläggas bör dock att det här resonemanget har en uppenbar brist, i Nya Qian har
man inte bara svängt om värdeparadoxen, man har också insett att vattnet är
ovärderligt eftersom allt levande kräver vatten för att kunna fortsätta vara just
levande. Det handlar alltså inte i första hand om att marknadskrafterna skulle ha höjt
vattnets värde, utan om att ett livgivande element är under hård ransonering, på
moraliskt tvivelaktiga grunder.
Ahlbäck skriver vidare: “In Nineteen Eighty-Four, the end of Winston Smith is
predestined. Since he is the last man, representing the idea of the “natural” and the

122

Sverker Sörlin, Europas idéhistoria 1492-1918: Mörkret i människan, Stockholm: Natur och Kultur
2004, s. 406.
123

Sörlin 2004, s. 406.

51

Rebecca Pettersson
“human”, what dies with him is the old discourse of nature and humanity.” 124 I
Minnet av vatten är också Noria Kaito predestinerad. Det hon tar med sig i döden är
dock inte en uppfattning om naturen och det mänskliga, utan sin kunskap om de
förlorade områdena och hur utbrett regimens förtryck egentligen är. Det faktum att
Noria blir avrättad på romanens sista sidor förstärker dystopins intensitet. Det faktum
att hon gömmer, och således lämnar efter sig, den information som hon sammanställt
bidrar till den utopiska potentialen och visar tydligt på Norias aktörskap under
katastrofala omständigheter. Norias avrättning är dock inte oundviklig. Hon blir
erbjuden en utväg; att samarbeta med regimen. ”’Som sagt, jag kan ge dig tillbaka
ditt liv, om du vill.’ Han förde koppen till munnen., men teet var fortfarande för
varmt och han ställde ner den igen. ’Kanske inte exakt likadant som det var innan,
men i tillräckligt stora delar.’” 125
Då Noria bestämt undanber sig allt samarbete med kommendant Taro och hans
medarbetare visar hon prov på extrem beslutsamhet och en konsekvent moralisk
hållning. Ur ett mer filosofiskt perspektiv är Norias och kommendant Taros
diskussion extremt grundläggande och djuplodande. De söker båda någon form av
mening i en miljöförstörd värld.

4 De hemlösas stad – Förskjuten framtid och finsk
nationalism
I De hemlösas stad har de södra delarna av Finland blivit täckta med vatten till följd
av den globala uppvärmningen. Havsvattennivån i världen har höjts med tio meter,
vilket betyder att stora delar av Asien är helt obeboeliga.
Lilja Koskinen bor i Jyväskylä tillsammans med sin mamma, pappa och sina två
småsystrar. Lilja är född i Helsingfors, men precis som alla andra finländare har
hennes familj blivit evakuerad till Jyväskylä och de nordligare delarna av Finland.
Hon minns inget av tiden i Helsingfors men hör ibland sina föräldrar viska om
minnen från staden sent om kvällarna.

124

Ahlbäck 2001, s. 138.

125

Itäranta 2012, s. 221.

52

Rebecca Pettersson
Tillvaron i Jyväskylä ter sig väldigt vanlig och extremt ”finländsk”. Barnen går i
skola medan föräldrarna jobbar. Liljas fritid fylls av obligatoriska lektioner i kantele,
fotboll och skidåkning. Även om vintrarna upphört att vara kalla och Lilja knappt har
upplevt en enda snöflinga fortsätter man att undervisa i vintersport i spår och backar
gjorda av plast.
I De hemlösas stad är uppdelningen mellan globalt och, om inte lokalt så regionalt,
väldigt tydlig. Så här reflekterar protagonisten Lilja över vardagen i staden:

Inget att klaga på direkt, men inget att vara särskilt glad åt heller. Stiga upp på
morgonen och gå i säng på kvällen. Skola åtta till halv fyra, fem dagar i veckan.
Obligatorisk kanteletimme efter skolan på tisdagar, fotbollsträningar på måndagar och
torsdagar. Hänga i parken med vännerna från grannhuset resten av dagarna om det
inte regnar. Morgonmål, lunch och middag. Ett halvt kilo inhemska bär varje dag.
Kött på veckosluten. … Ett helliv kan inte levas i ett fängelse. Ett helliv kräver frihet
och risker. Frihet och risker finns inte i Jyväskylä. Inte en mask lyfter sitt lilla huvud
ur jorden utan att JYVÄ-SILMÄ upptäcker den. Men utanför Jyväskylä! Det finns en
värld utanför Jyväskylä!126

De första raderna i ovanstående citat är i min mening väldigt träffsäkra när det
kommer till att beskriva välfärds Finland i dag. ”Inget att klaga på direkt, men inget
att vara särskilt glad åt heller.” Jag tror det här är ett ganska allmänmänskligt tillstånd
som förutsätter ett visst välstånd. Om man lever under förtryck, i nöd eller under
andra extremförhållanden upplever man knappast tristess så som Lilja gör.
Vidare beskrivs vardagslivet i Jyväskylä. Även om berättelsen är placerad i
framtiden är de inslag som kan definieras som finländska förstärkta i förhållande till
vår samtid. Obligatoriska kanteletimmar och ett halvt kilo inhemska bär varje dag
skulle man knappast tvinga på någon i Sydeuropa lika självklart som i Finland. Det
viktiga här är hur som helst att man i Jyväskylä inte tar in några influenser utifrån. I
Jyväskylä bor bara infödda, eller sedan länge inflyttade finländare, man hänger sig åt
vintersport och finska kulturyttringar. I Jyväskylä är livet allt annat än globalt.

126

Luther 2011, s. 18.

53

Rebecca Pettersson
Kate Rigby hävdar att de berättelser vi berättar om oss själva och våra relationer i en
värld som blir allt varmare formar hur vi förbereder oss, reagerar på och återhämtar
oss från tidigare okända former av ekokatastrofer. 127 Hon ger följande exempel på
tänkbara reaktioner vid en dylik krissituation: ”whether, for example, we adopt the
bunker mentality that’s every man for himself; or whether we are prepared to lend a
helping hand to total strangers, including those ’strange strangers’ who are not of our
kind.”128
Det här är kanske det mest brännande i en analys av förhållandet mellan globalt och
lokalt i De hemlösas stad. Finland som nation har helt klart antagit bunkermentaliteten. Den enskilda individen har nödvändigtvis inte tagit beslut om att stänga
gränserna och införa obligatoriska kantelelektioner, men alla finländare, förutom de
som vägrat, har blivit evakuerade till Jyväskylä och vidare norrut. Vad har då hänt
med södra Finland? Jo, där bor ”strange strangers who are not of our kind”.
I forna Helsingfors, numera Halsingih, samsas miljöflyktingar från Indien och Kina.
På torget säljs levande hönor, ostron och sockerdjur. Människor bor trångt och staden
är indelad i mindre distrikt. Kineserna bor på en sida medan indierna håller till på en
annan. Däremellan skymtar man ”urbefolkningen”. De enda finnar som finns kvar i
staden är alkoholister som dricker hembränt ur stora dunkar.
Finländarna har alltså evakuerats till Jyväskylä medan miljöflyktingar som förlorat
sina hem, sina land och sin försörjning får samsas i den del av Finland som är mest
utsatt för det vatten, de stormar och de vågor som redan slagit deras tillvaro i spillror
en gång. De priviligierade slår alltså vakt om sina privilegier, helt i samklang med
Rigbys teori kring den plastiska myten.
Enligt Rigby underskattar alltså de mer priviligierade grupperna i samhället sin egen
utsatthet och tyr sig till den plastiska myten. Som det tidigare framkom i teoridelen
innebär den plastiska myten att vi skapar myter för att minska vår oro kring klimatet.
Dessutom skapar vi myter kring hur naturen kommer att anpassa sig efter
människans aktivitet för att inte behöva omfatta vår egen utsatthet.129

127

Rigby 2015, s. 2.

128

Rigby 2015, s. 2.

129

Rigby 2015, s. 16.

54

Rebecca Pettersson
Jag hävdar att hela det samhälle som blivit uppbyggt i Jyväskylä är ett uttryck för den
plastiska myten och bunkermentaliteten. I Jyväskylä är invånarna under uppsikt.
Finska staten kontrollerar invånarnas hemkomst, håller ett öga på gatorna och
allmänna utrymmen.

Kamerorna runt Mäki-Matti idrottscentrum registrerade att eleven Lilja Koskinen
(537/T) närmade sig (+ anmärkning för lätt överhastighet och vårdslöshet vid
övergångsstället) och skickade informationen direkt till skolans och hemmens
gemensamma övervakningsplattform JYVÄ-SILMÄ. Liljas mamma som hunnit fram
till sin arbetsplats öppnade sin kommunikator och noterade lättat att hennes besvärliga
dotter nu var under uppsikt för några timmar framåt.130

Som kan läsas i citaten ovan är kontrollen av invånarna ändå inte så intensiv som i de
dystopiklassiker i vilka man hittar liknande system som JYVÄ-SILMÄ, jag tänker
till exempel på 1984. Rigbys teori kring att människan också intalar sig att hon kan
rida ut ekokatastrofen med hjälp av teknologins framfart 131 kan tillämpas också på
De hemlösas stad genom JYVÄ-SILMÄ. I min läsning av De hemlösas stad ser jag
det inte som att JYVÄ-SILMÄ används för att kontrollera och kunna bestraffa
invånarna. JYVÄ-SILMÄ används snarare som en motsvarighet till de
kommunikationsmetoder som i nuläget används i kontakten mellan hem och skola.
De regler och förordningar, och den övervakning, som är närvarande i Jyväskylä
bidrar inte till dystopisk intensitet, men används för att förtränga katastrofens faktum.
Ett halvt kilo inhemska bär om dagen, strikt kontroll av barn och unga och
folkbildning i kantele och vintersporter nyttjas som livlina när självaste naturen ger
upp, till följd av människans framfart. Tekniken används för att kontrollera, och
kontrollen har en lugnande effekt på de priviligierade i en ekokatastrof utom kontroll.
När Lilja inser att hennes föräldrar inte är hennes biologiska föräldrar, då flyr hon
från lögnerna och tristessen i Jyväskylä. Hennes påstådda faster visar sig vara hennes
biologiska mamma och jakten på upprättelse tar Lilja till Halsingih. I Halsingih finns
inte mycket kvar av det forna Helsingfors:

130

Luther 2011, s. 17.

131

Rigby 2015, s. 16.

55

Rebecca Pettersson

Hundratals mänskor med spikrakt hår och smala mörkgröna ögon trängdes mellan
stånden och petade kritiskt bland grönsaker och köttbitar. Bestämda och välmatade
tanter prutade högljutt på de finaste köttbitarna medan fattiga stirrande stackare stod
med händerna ödmjukt utsträckta runt de allra billigaste stånden. Manju vek av från
stigen, för på en bänk rakt framför henne satt några riktigt skrämmande figurer. De
hörde till urbefolkningen, dem som Manjus mamma brukade kalla för ”våra fyrfota
vänner”. De luktade vidrigt av sprit och urin och skrek hest efter varje kvinna som
kom inom synhåll … Manju tyckte i princip synd om urbefolkningen. Hon visste att
de hade bott här först och för länge sedan säkert också haft en egen kultur, men det
gjorde inte just de här mänskliga ruinerna ett skvatt mer aptitretande.132

Här framkommer det en hurdan stämning det är i staden. Läsaren får en känsla för
rummet och precis som Jason Finch skriver tar vi som läsare avstamp i våra egna
erfarenheter och referenser för att tolka det textinterna.133 Men det mest intressanta är
i mitt tycke ändå det här: ”Hon visste att de hade bott här först och för länge sedan
säkert också haft en egen kultur” 134 Vid första anblicken kunde man här beskylla
Manju och resten av invånarna i Halsingih för kulturimperialism. I Halsingih finns
inget av Helsingfors kvar. Där försörjer sig befolkningen på musselodling 135 och att
odla alger som de sedan framställer en slags olja av.136 Men vid en närmare
granskning är det ju ändå inte så att de människor som flytt till Halsingih skulle ha
trängt undan något ursprungsfolk och deras kultur varken medvetet eller omedvetet.
Detta eftersom ursprungsbefolkningen, finländarna, flytt från kusten och Halsingih
för att rädda sig själva undan översvämningar och ”monstervågor”.
Det som i mångt och mycket skiljer De hemlösas stad från Minnet av vatten är att vi i
De hemlösas stad inte hittar uttryck för en utopisk potential eller ”a good place
which is nowhere to be found” lika tydligt som i Minnet av vatten. Både Ahlbäck137,

132

Luther 2011, s. 66.

133

Finch 2019, s. 2.

134

Luther 2011, s. 66.

135

Luther 2011, s. 188.

136

Luther 2011, s. 60.

137

Ahlbäck 2001, s. 141.

56

Rebecca Pettersson
Wilson138 och Hammer139 och lyfter fram förekomsten av utopisk potential i
dystopisk fiktion. Meurer-Bongardt140 å sin sida skriver om förekomsten av
dystopiska perspektiv parallellt med utopiska perspektiv i Hagar Olssons produktion.
I De hemlösas stad är den utopiska potentialen inte kopplad till platser på samma vis
som i Minnet av vatten. Istället uttrycks den utopiska potentialen i De hemlösas stad
indirekt genom kritik och varning. Meurer-Bongardt skriver till exempel: ”Utopiskt
tänkande bärs av en längtan och en strävan efter en mänskligare och rättvisare –
d.v.s. en bättre – värld. Det spelar ingen roll om den här längtan så som i de litterära
dystopierna indirekt kommer fram genom kritik och varning eller direkt i beskrivning
av en bättre värld.”141 De beskrivningar av en bättre värld som läsaren får ta del av
är de nostalgiska tillbakablickar som Liljas föräldrar unnar sig om kvällarna.

Bara ibland, sent om kvällarna, när de trodde att barnen sov, kunde de sitta sorgset
omslingrade i soffan och mumla till varandra:
–

Minns du planteringarna runt Tölöviken på somrarna. Då när jag var med om att
fixa ihop blomlabyrinten?

–

Och kaffe med munk i Hagnäs hall… Och att bo på Norra Kajen som vi tyckte
var så lyxigt. Ha! Bättre skulle det ha varit att sitta på trettonde våningen i
Rönnbacka!

–

Mmm. Tänk inte så praktiskt nu. Jag skulle vilja vara barn igen och stå under
ljusen på Alexandersgatan och vänta på Luciatågetfast det ju var ganska fånigt
egentligen. Men en gång fick jag rida på en ponny!142

Så där håller Liljas föräldrar på när de är ensamma. De minns en svunnen guldålder,
munk i Hagnäs hall och studentsången i Kajsaniemi på första maj. 143 De räknar upp
platser som för oss till Helsingfors. Högholmens djurpark, Kajsaniemiparken,
Tölöviken. Också här blir det tydligt hur vi utgår från våra egna referenser också när

138

Wilson 2013, s. 156.

139

Hammer 2010, s. 37.

140

Meurer-Bongardt 2011, s. 498.

141

Meurer-Bongardt 2011, s. 498.

142

Luther 2011, s. 20.

143

Luther 2011, s. 20.

57

Rebecca Pettersson
vi läser fiktion, så också ekofiktion.144 Vi har knappast något annat val när gator vi
vandrat nämns i fiktionen, eller gator som vi hört om, eller tidigare läst om.
I enlighet med Meurer-Bongardts teori kring utopisk potential synliggörs genom
dessa tillbakablickar ”möjligheten till en konkret förändring och förbättring av de
härskande tillstånden.”145 I föräldrarnas tillbakablickar speglas vår samtid. Det
narrativ som Luther i De hemlösas stad målar upp några decennier framåt i tiden
bidrar således till att visa ”hur strukturerna befrämjar en utveckling till en
mardrömsvärld.”.
Liksom i Minnet av vatten framträder en slags metanivå av utopisk potential. Även
om De hemlösas stad inte erbjuder någon god plats, några bortglömda eller gömda
naturresurser som kan rädda världen trots människans framfart på jorden och
ekokatastrofens faktum så blir hela dystopin i sig en slags vädjan till läsaren om att
hen ska se den utopiska potentialen i verkligheten Jag hävdar alltså att den utopiska
potentialen i De hemlösas stad hittas utanför texten, i vår verklighet. Samtidigt är
det, ironiskt nog, i den här utopiska potentialen bestående av vår verklighet som
klimatkrisen skapats.
Till skillnad från Minnet av vatten blir läsaren dock serverad en relativt tydlig
beskrivning av det geografiska, politiska och historiska läget i De hemlösas stad. Vi
får veta vilka områden som är översvämmade och vila som håller på att torka ut. Vi
får veta hur vattnets närvaro, respektive frånvaro, påverkar olika länders befolkning.

Himlen mot söder färgades äckligt orangegrå av stadsbevakningens strålkastare. Där,
på andra sidan strålkastarna, började Officiella invandringszonen, dit EU tvingat
finländarna att släppa in jordbrukskunniga européer från områden som antingen blivit
för våta eller för torra för att längre kunna odlas. I södra Finland växte potatisen som
aldrig förr och de långa milda höstarna hade också gjort majsodling till en utmärkt
affär. Utan Sverige och Finland skulle hela EU för länge sedan ha råkat ut för
allvarlig matbrist, men i Jyväskylä ansåg man fortfarande att EU helt oförlåtligt

144

Finch 2019, s. 2.

145

Meurer-Bongardt 2011, s. 498

58

Rebecca Pettersson
blandat sig i Finlands inre angelägenheter när man tvingade finnarna att släppa in en
massa främlingar.146

Här skrivs det explicit ut att ”man tvingade finnarna släppa in en massa främlingar”.
Meningen verkar vara ett uttryck för den allmänna opinionen bland finländarna i
Jyväskylä och bekräftar att finländarna inte sträckt ut en hjälpande hand mot ”strange
strangers”, så som Rigby skriver. Gränsen till den officiella invandringszonen
bevakas av stadsbevakningen och även om den odling som bedrivs i Sverige och
Finland har räddat EU från svält så är det inte anledning nog till att låta människor
med annan nationstillhörighet korsa några gränser. Den situation som uppstått i
Finland ställer Malmio och Kurikkas fråga: ”How does one lead a local life in a
contemporary situation which is penetrated by global worries, such as climate change
ans economic and sexual inequality” 147 på sin spets. Hur lever man lokalt när ens
egen nation sköljts bort av vågor?
Heises teori kring den lokala identitetens inverkan på människas förhållningssätt till
naturen är också intressant i sammanhanget. Heise lyfter upp hur det moderna
samhället förflyttat människan längre bort från det lokala, och därmed också
eliminerat grunden för både den individuella och den gemensamma identiteten i
lokalsamhället som i sin tur erbjudit människan en etisk anknytning till naturen.148
Hon lyfter samtidigt upp att invånarnas syn på lokalsamhällets betydelse för ett etiskt
förhållningssätt till naturen skiljer sig från land till land. I och med det här frågar hon
sig också om lokalpatriotism är en nödvändig komponent i ett etiskt förhållningssätt
till naturen eller om det snarare är ett resultat av nationella traditioner, åsikter och en
viss nationalistisk retorik.149
I Finland finns det egentligen bara en grupp människor som har några vidare bra
förutsättningar till att bibehålla nationella traditioner och nationalistisk retorik. Det är
finländarna i Jyväskylä, och de gör det med råge. Men de inte bara behåller sina
traditioner och retorik, de konserverar dem.

146

Luther 2011, s. 12.

147

Malmio och Kurikka 2019, s. 6.

148

Heise 2008, s. 9.

149

Heise 2008, s. 9.

59

Rebecca Pettersson

I Finland löste media och politiker problemet på samma sätt som Liljas föräldrar. Så
länge man helt enkelt inte talade om saken behövde man ju inte heller ta ställning.
Vad skulle ett litet och avlägset land ha kunnat göra åt ett så stort problem? Redan
officiella invandringszonen var illa nog och genom ett djärvt beslut som godkändes av
alla politiska partier började Finland funktionera som om landet, och egentligen också
världen, tog slut vid Salpausselkä.150

I Halsingih bejakar indierna och kineserna dock också sitt ursprung. Traditionerna,
festerna och vardagen har de bevarat trots att deras hemstäder inte längre är
beboeliga. Men i Officiella invandringszonen bor en mer brokig skara människor.
Utanför Jyväskylä är Finland mer globalt än någonsin.

I Officiella invandringszonen bodde holländare och danskar som inte lyckats hitta nya
hem på närmare håll när deras land försvann. Där bodde också några få
Petersburgsbor med finska förfäder som hellre flyttat västerut än mot öster och de
möjligheter som öppnade sig i det smältande Sibirien. Spanjorer vars tomater blivit
skruttiga som russin av vattenbrist och Saharaklimat försökte starta växthus i trakterna
av det som en gång varit Åbo. Irländare från Galway och Donegal som nästan spolats
bort av stormarna hade slagit sig ner i Östra Nyland som potatisfarmare. Nu satt de på
sina traktorer, drack öl och sjöng krigiska sånger som höll på att driva tystlåtna
bönder från vattenslätterna öster om London till vansinne. I söder tog Officiella
invandringszonen slut vid Salpausselkä. Hela kusten söder om åsen och allt som fanns
kvar av Österbotten var utlyst som farlig riskzon och officiellt tömd på folk. Officiellt
alltså, i själva verket var området allt annat än tomt. Enligt ryktena höll nämligen
också det här farliga området på att fyllas av folk, och det var människor som inte
väntade på tillstånd och inkomstgarantier. 151

Det är problematiskt att kommentera hur lokalsamhället och förhållandet till
lokalsamhället inverkar på människornas förhållningssätt till naturen eftersom många
områden och grupper av människor som är bosatta i Finland nämns, men inte
kommenteras desto mer. Utanför Finlands gränser rör vi oss inte alls geografiskt,

150

Luther 2011, s. 12.

151

Luther 2011, s. 12.

60

Rebecca Pettersson
men nog kulturellt. Men jag kan i alla fall konstatera att de nationella åsikterna och
den nationalistiska retoriken bland finländarna i Jyväskylä inte har hjälpt varken
Finland som nation eller finländarna till ett mer etiskt förhållningssätt till naturen.
Det här grundar jag bland annat på det här avsnittet: ”Så länge man helt enkelt inte
talade om saken behövde man ju inte heller ta ställning. Vad skulle ett litet och
avlägset land ha kunnat göra åt ett så stort problem?”152 Dylika yttringar finns det
rikligt av i De hemlösas stad.
De nya gränsdragningarna, det nya Finland som består både av det mångkulturella
och färgsprakande Halsingih och det nygamla Jyväskylä har kommit till med på
grund av havsvattennivåns höjning och kraftiga stormar. Begrepp som lokalt och
globalt, nationellt och regionalt behöver omvärderas i det här extremfallet. Ett
samhälle som rymmer ett helt lands befolkning, som har bevarat sitt politiska system
och hänger sig åt nationalism, men som existerar på bara en bråkdel av landets yta, är
det till exempel en region eller en nation?
I De hemlösas stad är det i mångt och mycket vattnet som bidrar till den dystopiska
intensiteten och som samtidigt konstituerar platsen. I Halsingih tampas man med
stormar som drar in från havet 153, försörjer sig på mussel- och algodling, och flyttar
när vattnet tränger bort en. I Jyväskylä finns det stadsbevakning, regler och ett
allseende JYVÄ-SILMÄ, men bortom Jyväskylä är det bara vattnet som styr. Det är
vattnet som får miljöflyktingarna att fly till det obeboeliga kust Österbotten154 och
det är vattnet som förändrat världen geografiskt och politiskt.
Trots det här är det förstås inte bara vattnet som konstituerar platsen i De hemlösas
stad. Att de olika nationaliteterna som finns representerade inom landområdet lever
så åtskilt är till exempel en aspekt som behöver synliggöras i en dylik granskning.
Det är inte vattnet som tvingar finländare att isolera sig i Jyväskylä. Det är inte
vattnet som gör att Halsingih är strikt uppdelat mellan indier och kineser. Men det är
likväl vattnet som försatt alla de människor som vistas i Finland i den situation de
befinner sig i.

152

Luther 2011, s. 12.

153

Luther 2011, s. 209.

154

Luther 2011, s. 12.

61

Rebecca Pettersson

4.1 Individens jakt på identitet
Från första sidan i De hemlösas stad får läsaren ett hum om en hurdan protagonist vi
har att göra med. Situationen som gestaltas är den mellan Lilja och hennes far, de
grälar intensivt och Lilja viker sig inte en tum. 155 Vi har att göra med en sann
tonårsrebell.
Liksom i Minnet av vatten kretsar den kvinnliga protagonistens aktörskap inte heller
här kring att ta avstånd från tidigare generationers ”felaktiga” feminitet156 eller att
hitta den heterosexuella kärleken157. Liljas aktörskap kretsar, åtminstone till en
början, uteslutande kring att hitta sina rötter och sin identitet. När Lilja nyligen
konstaterat att hennes pappa inte är hennes biologiska pappa, utan hennes morbror,
börjar en beslutsamhet frodas: ”Om de bara skulle ha vetat vad hon visste! Om de
ens vetat att hon visste! Lilja tittade på den ena efter den andra av främlingarna som
hon levt hos i hela sitt liv. Hur hon än försökte lyckades hon inte få dem att verka
särskilt främmande.”158 Lilja har alltså listat ut att hennes biologiska mamma bor i
Helsingfors, eller Halsingih. Hennes föräldrar vet inte att hon vet och hon bestämmer
sig för att rymma.
Hintz, Basu och Broad skriver: ”Rising sea levels, storms, drought, and the end of
fossil fuels create social, political, and economic nightmares that sensitize readers to
the dangers of environmental ruin at the same time that they depict young
protagonists learning to adapt and survive in altered times.”159 Så är ändå inte riktigt
fallet i De hemlösas stad. Lilja anpassar sig förvisso till den miljö hon kastas in i,
även om hon växt upp i ett tryggt Jyväskylä lär hon sig att ta sig fram i miljonstaden
Halsingih. Men ärligt talat framstår inte Lilja som någon speciellt rutinerad
överlevare. Hon har vuxit upp i en miljö som långt påminner om välfärdsfinland, hon

155

Luther 2011, s. 9.

156

Maria Nilson, ’Att flicka sig: Hur flickor gör genus i chick lit och teen noir’, i Flicktion: Perspektiv
på flickan i fiktionen, red. Eva Söderberg, Mia Österlund och Bodil Formark, Malmö: Universus
Academic Press 2013, s.
157

Ann Boglind och Anna Nordenstam, Från fabler till manga 2: Litteraturhistoriska och didaktiska
perspektiv på ungdomslitteratur, Malmö: Gleerups Utbildning 2016, s. 115.
158

Luther 2011, s. 24.

159

Hintz, Basu och Broad 2013, s. 3.

62

Rebecca Pettersson
lever i en kärnfamilj och när hon väl agerar som en rebellisk protagonist är det med
hjälp av andras nåder och överseende som hon tar sig fram i den miljöförstörda
världen. Själv är Lilja varken särskilt gatusmart eller bra på att ta sig fram på egen
hand.
När Lilja rymmer hemifrån tar hon till exempel med sig ett ombyte med kläder, en
ostbit, en burk honung, en bit råglimpa och ett paket havreflingor. Sen cyklar hon
mot Halsingih med start i Jyväskylä.160 Men det tar inte länge innan det tillstöter en
del problem på hennes färd: ”Nu var hon ganska mätt, men alldeles fruktansvärt
törstig och ingenting hade hon kvar utom ostkanten, ännu mera honung och så påsen
med torra gryn. Vatten! Varför hade hon inte tänkt på det?” 161
Strax efter att Lilja insett sitt misstag med provianteringen hör hon ett dovt muller.
Det visar sig vara traktorer, och eftersom Lilja lämnat sin cykel på vägen saknar hon
snart både vatten och färdmedel. ”Lilja överväldigades av hopplösheten i allt och låg
kvar och grät ända till hennes törstiga kropp förlorat så mycket vatten att den inte ens
hade råd med tårar längre. Sedan måste hon ha somnat, för när hon vaknade kändes
allting ännu mycket värre.”162
Men även om jag hävdar att Lilja inte agerar som den typiska kvinnliga
protagonisten, så som hon beskrivs av Hintz, Basu och Broad, har Lilja likväl
tendenser som är värda att uppmärksamma. Lilja gör uppror mot sina föräldrar. De är
förvisso inte hennes biologiska föräldrar men det är de människor som fostrat henne
och tagit hand om henne när hennes biologiska mamma eller pappa inte tagit ansvar
för henne. När hon väl kommer till Halsingih blir hon inhyst av en familj med
härkomst från Indien. Där lär hon sig att anpassa sig, med hjälp av familjen som
kommit till hennes undsättning.

Sari lyckades hon aldrig vänja sig vid, men det fanns en enklare version som kallades
punjabidräkt. På Lilja hasade ändorna alltid fram över axlarna och doppades i maten,
disken, stekpannan eller vilken som helst av all andra husliga saker som hon – alla

160

Luther 2011, s. 32-33.

161

Luther 2011, s. 36.

162

Luther 2011, s. 39.

63

Rebecca Pettersson
hushållslärinnors skräck! – numera sysslade med. I allt utom prydlighet hade hon
förvandlats till en duktig indisk familjeflicka. 163

Lilja anpassar sig alltså till den situation hon försatt sig i och till de konsekvenser
hon inte kunnat förutse. Och visst lär hon sig att ”adapt and survive in altered times”
så som Hintz, Basu och Broad skriver 164, men fokus är inte på Liljas tillvaro i den
översvämmade världen, utan snarare på hennes personliga utveckling och hennes
inre resa i letandet efter sin biologiska mamma. Hammer konstaterar att det i det
interaktiva mellanrummet mellan utopiska och dystopiska visioner ofta finns en
protagonist på flykt som kämpar för sin överlevnad och som endera begränsas eller
stärks av de sociala sammanhang som hen vistas i. 165
I De hemlösas stad kommer Lilja inte att kämpa för sin överlevnad, för hon är aldrig
nära döden. Men däremot kämpar hon med att hitta sin biologiska mamma och
således också sitt ursprung och sin identitet. Något hon får hjälp med upprepade
gånger, också från oväntade håll.

–

Vet du vem Sassa är? Känner du henne? Berätta NU! Genast!

–

Nå int e de ju säkert att de e din Sassa, men jag känner EN Sassa å hon e en
aikade förpackning, lite som du!

–

Förpack… Tala så jag förstår! Sassa är min mamma tror jag och hon blev här när
alla andra evakuerades. Lever hon?

–

Ja tänkt väl de, ja tänkt så hela tiden… Ja tänk att sir man på en sån liten ljushåri
flicka. Svartingskläder har hon, men ändå så sir man nog att hon int hör ti dom!166

Janne Lindholm, en av de alkoholister som blivit lämnade kvar i Halsingih när resten
av Helsingfors evakuerats hör Liljas desperata rop efter Sassa när ledtrådarna om var
hon kan befinna sig tar slut. Han ger henne den information hon behöver för att
kunna hitta fram.

163

Luther 2011, s. 136.

164

Hintz, Basu och Broad 2013, s. 3.

165

Hammer 2010, s.39.

166

Luther 2011, s. 140.

64

Rebecca Pettersson
Sassa visar sig bo i en kyrka ute på en ö. Där hänger hon sig åt marinbiologi och har
odlat sina excentriska, och i Liljas tycke, obehagliga sidor:

–

Här kommer hon ju, vår lilla gäst. Och nu när madam sett henne måste jag be
madam vara så vänlig och avlägsna sig. Vi är hårt arbetande människor och har
alla en lång dag framför oss!

–

Vara så vänlig och vara så vänlig! Om du själv skulle vilja vara så vänlig och
stoppa upp såna vänligheter i din skvalpande kolossala reve skulle JAG bli glad!
Lilja bleknade. Trollets sista replik var på svenska och lämnade Kamala med ett
artigt och oförstående leende som långsamt stelnade när Lilja slingrade sig ur
hennes omfamning och stel som en pinne gick fram till trollet och på samma
vilda och primitiva språk frågade:

–

Är du Sassa, min mamma?167

Liljas första möte med sin biologiska mamma blir knappast som hon tänkt.
Mamman, Sassa, försöker ta sig in på gården till den familj som inhyser Lilja. Efter
mötet med Sassa och en uppgörelse per mail med de föräldrar som fostrat Lilja
fortsätter Liljas aktörskap i en annan riktning. Hon inleder en slags nyorienteringsfas
och försöker återförenas med den familj hon vuxit upp i.
Men, i jämförelse med Minnet av vatten gör Lilja ingenting för att förbättra
världsläget. Sassa däremot, hon försöker ta reda på vilka gifter som släppts ut i havet
till följd av stormar, översvämningar och människors användning av giftiga
kemikalier. De kinesiska musselodlarna som tillbringar sina dagar vid havet och på
öar runt omkring Halsingih har nämligen problem med sjukdomar och
hormonförändringar som Sassa inser att kan ha ett samband med de gifter som hon
upptäckt i vattnet.168

167

Luther 2011, s. 156.

168

Luther 2011, s. 188.

65

Rebecca Pettersson

5 Sammanfattning och slutsatser
Min avhandling kretsar kring hur rumslighet och utopisk potential påverkas av
vattnet i de två ekodystopierna Minnet av vatten och De hemlösas stad. Min analys
utgår från den ekokritiska teoribildningen, men också från teorier kring dystopin och
utopin samt forskning kring spatialitet. Analysen är komparativ och nedan följer en
sammanfattning av mina slutsatser samt spridda reflektioner och förslag till fortsatt
forskning.
I båda verken får läsaren följa en ung, kvinnlig protagonist på deras respektive resor
för att hitta sig själva samtidigt som de tvingas förhålla sig till klimatkatastrofen. Jag
diskuterar och jämför således också protagonistens utveckling och aktörskap i de
båda verken.
I de två romaner jag analyserar blir det tydligt att den största skillnaden, när man ser
till vattnet som rumsskapare, är att vattnet helt enkelt i större utsträckning fungerar
som rumsskapare i De hemlösas stad. Å andra sidan spelar vattnet, ekokatastrofen
och miljömedvetenheten en desto mer central roll i Minnet av vatten.
I De hemlösas stad kretsar intrigen kring Liljas letande efter sin biologiska mamma,
Liljas personliga utveckling, kampen för att acceptera verkligheten så som den är och
slutligen att kunna återförenas med familjen. De hemlösas stad är ytterst sett en
berättelse om sökandet efter ursprung mot en bakgrund av rasism och flyktingkris.
När jag läser De hemlösas stad våren 2020 speglar också Liljas tillvaro vår samtid.
När Lilja befinner sig i Jyväskylä får hon inte åka till Helsingfors. Gränserna är
stängda eftersom Finland vill beskydda finländarna. När hon väl kommer till
Helsingfors blir det igen väldigt svårt att ta sig tillbaka. Det här kunde bli en lång
utvikning, det finns mycket mer att säga om den politik som förs och hur krisen
hanteras i Luthers dystopi, men för den här gången lämnar jag det därhän.
I Minnet av vatten är istället kampen för vattnet, miljörättvisa, humanitet och
demokrati i centrum. En annan aspekt som tydligt skiljer den spatiala dimensionen i
dystopierna åt är att det i Minnet av vatten är ett land, nämligen Kina, som tagit över
åtminstone hela Skandinavien, och dessutom också alla vattenresurser. Dessutom har
allt det som är kännspakt för Norden utraderats och ersatts med nya sedvänjor, en
tradition kring temästarna och deras yrkesutövning samt tydliga influenser från den
asiatiska kulturen.
66

Rebecca Pettersson
I De hemlösas stad slår Finland istället vakt om sin kultur, sina sedvänjor, sitt land
och sitt folk. Det är utpräglad nationalism som styr verksamheten inom Jyväskylä,
och det är stark främlingsfientlighet som präglar den politik som förs. Samtidigt
kännetecknas också livet utanför Jyväskylä av olika uttryck för kultur och nationella
identiteter som existerar sida vid sida, men utan beblandning sinsemellan.
En gemensam aspekt i båda romanerna är att flera karaktärer hänger sig åt nostalgi. I
De hemlösas stad återkommer Liljas föräldrar till hur tillvaron och Helsingfors såg ut
”förr” och längtar tillbaka till det förgångna, ett förgånget som kan läsas som en
anspelning på vår samtid. Samtidigt som det är genom dessa anspelningar som
romanens tilltal tar sig uttryck är det också problematiskt att nostalgisera kring en tid
som också påverkat klimatkatastrofens faktum.
I Minnet av vatten är det istället Noira som längtar till en svunnen tid. Hon har dock
inte själv upplevt de kalla vintrarna, eller ett liv som inte levts under en
ockupationsmakts kontroll. Hennes nostalgi upplever jag därför inte som lika
destruktiv eftersom den inte förhärligar tidigare generationer och tider, utan tvärtom,
ifrågasätter dessa.
Vidare är det anmärkningsvärt att samma scenario har inträffat i båda romanerna.
Havsvattennivån har höjts och lett till ödesdigra konsekvenser för allt levande på
jorden. Men konsekvenserna ser helt olika ut. I Minnet av vatten är det vattenbristen,
torkan och att sötvatten blivit till saltvatten som försämrar levnadsvillkoren. I De
hemlösas stad har havsvattennivåns höjning istället lett till strida strömmar av
miljöflyktingar, överbefolkning och kraftiga stormar som regelbundet äventyrar alla
människor längs kusten. Någon alarmerande brist på varken mat eller vatten verkar
det ändå inte vara varken i Jyväskylä, Halsingih eller Officiella invandringszonen.
Även om De hemlösas stad kommunicerar med dystopigenren genom element som
JYVÄ-SILMÄ, stadsbevakningen, obligatoriska kantelelektioner och andra uttryck
för kontroll är jag skeptisk till om det är rimligt att genrebestämma De hemlösas stad
som en ekodystopi. Ekofiktion är det givetvis, men den miljöförstörda världen och
dess dystopiska laddning hamnar i skymundan när läsaren följer femtonåriga Lilja i
jakten på sin biologiska mamma.
Vid en närmare titt på protagonistens aktörskap i de bägge romanerna blir det tydligt
hur protagonisterna skiljer sig från varandra på en grundläggande nivå. Lilja
67

Rebecca Pettersson
överlever och tar sig fram eftersom hon får generöst med hjälp av ”total strangers”,
som Rigby skriver169, så som den indiska familj som förbarmar sig över henne i
Halsingih. I jämförelse med Lilja framstår Noria som en barmhärtig samarit, en
madonna rent av. Noria offrar istället sitt liv för ”total strangers”.
Det de två protagonisterna däremot har gemensamt är upproret mot föräldrarna.
Ingen av dem har särskilt inflammerade relationer till sina föräldrar, men de väljer
ändå att gå sin egen väg och trotsa sina föräldrars påbud, även om det visar sig bli
mödosamt för dem båda. Dessutom agerar de båda från en priviligierad position.
Lilja hör till den procent människor i Finland som växer upp under (skenbart) trygga
förhållanden. Noria har hela sin uppväxt haft tillgång till mat och rent vatten.
Norias och Liljas aktörskap präglas också i sig av utopisk potential. Detta eftersom
jag hävdar att den utopiska potentialen i dystopin är en förutsättning för
protagonistens aktörskap i de verk jag analyserar, och dessutom har en stark inverkan
på konstitueringen av platsen i dystopin.
Under skrivandets gång har jag dock lagt märke till områden som man gärna
ytterligare kunde fördjupa sig i. Jag vill alltså ge några förslag till fortsatt forskning:
Jag har inte gått desto djupare in på digitaliseringens och teknikens inverkan på
varken protagonistens aktörskap eller platsen. Det här är något man gärna kunde göra
eftersom det finns en god grogrund för analys av nämnda fenomen inom
dystopigenren. Digitaliseringen spelar i dag en stor roll i verkligheten, och eftersom
litteraturen speglar verkligheten, och vice versa, vore det intressant att se främst på
teknikens inverkan på platsen i ekodystopier riktade till unga vuxna. MeurerBongardt tangerar också det här i sin analys av Hagar Olssons verk: ”Olssons sätt att
tänka utopiskt syftar på människans belägenhet i en värld som moderniseras i en
snabb takt, en värld där religionerna har tappat sitt tolkningsföreträde och där
naturvetenskaperna och ekonomin tar över att definiera människan.” 170
Meurer-Bongardts resonemang för mig in på följande förslag till fortsatt forskning. I
och med den här moderniseringen som bidrar till digitaliseringen och
naturvetenskapens och ekonomins dominans gällande att definiera människan vore

169

Rigby 2015, s. 2.

170

Meurer-Bongardt 2011, s. 495.

68

Rebecca Pettersson
det också intressant att tillämpa litteraturteori kring religionens roll i ekodystopin
riktad till unga-vuxna. I Minnet av vatten ges till exempel uttryck för nyandlighet och
spiritualism med ursprung i de religioner som härstammar från Asien. I De hemlösas
stad spelar å sin sida hinduismen en central roll i många människors vardag. De
samhällen som framställs i dystopierna är således inte sekulariserade, men
kristendomen har utraderats i Norden. Det vore intressant att närmare undersöka
huruvida religionen överlag har tappat sitt tolkningsföreträde i ekodystopier riktade
till unga-vuxna, eller om den tendens som kan anas i De hemlösas stad och Minnet
av vatten återfinns också på annat håll inom samma genre.
Vidare skulle en analys av tilltal i ekodystopier riktade till unga-vuxna i min mening
göra sig bra med tanke på den tendens som påvisas i teoridelens kapitel 2.1. Hintz,
Basu och Broad antyder att samtida dystopier riktade till unga-vuxna är ungefär lika
progressiva som de victorianska barnberättelserna eftersom det ofta återfinns en
didaktisk dimension och en tydlig sensmoral i romaner inom genren. 171 En forskning
med avstamp i tilltal eller dylikt skulle därför göra sig bra i tiden.
Slutligen kan jag konstatera, att även om de två dystopierna beskriver katastrofens
efterdyningar och människans, djurens och naturens utsatthet och omöjliga
återhämtning i en miljöförstörd värld, så är den utopiska potentialen också
närvarande i båda narrativen. Den spänning mellan kommodifiering av jordens
resurser, ett kapitalistiskt system, mänsklig egoism, naturens rop på hjälp och
möjligheten till aktion som påvisas i båda romanerna, och som också
uppmärksammas i vår verklighet uttrycks kärnfullt och koncentrerat i epilogens sista
mening i Minnet av vatten: ”Den här morgonen är världen stoft och aska, men den är
inte tömd på hopp.”

171

Hintz, Basu och Broad 2013, s. 5.

69

Rebecca Pettersson
Litteraturförteckning

Primärmaterial
Itäranta, Emmi, Minnet av vatten, Stockholm: Modernista 2012
Luther, Annika, De hemlösas stad, Helsingfors: Söderströms 2011
Sekundärlitteratur
Ahlbäck, Pia Maria, Energy, heterotopia, dystopia : George Orwell, Michel Foucault
and the twentieth century environmental imagination, Åbo : Åbo Akademi
University Press 2001
Basu, Balaka; Broad, Katherine R.; Hintz, Carrie ; Basu, Balaka ; Broad, Katherine
R. ; Hintz, Carrie, Contemporary dystopian fiction for young adults : brave new
teenagers : Children's Literature and Culture, Taylor and Francis 2013
Boglind, Ann och Nordenstam, Anna, Från fabler till manga 2: Litteraturhistoriska
och didaktiska perspektiv på ungdomslitteratur, Malmö: Gleerups 2016
Buell, Lawrence, Writing for an Endangered World – Literature, Culture, and
Environment in the U.S and beyond, Cambridge, Massachusetts, and London,
England: The Belknap Press of Harvard University Press 2001
Claeys, Gregory, The Cambridge Companion to Utopian Literature. Cambridge
University Press 2010
Emmett, Robert S. och Nye, David E, The environmental humanities: a critical
introduction, Cambridge, Massachusetts: The MIT Press 2017
Finch, Jason, Deep Locational Criticism – Imaginative place in literary research and
teaching, John Benjamins Publishing Company 2016
Furu, Sofie, “Från klösande lodjur till brinnande skyskrapor”. Intervju med Pia Maria
Ahlbäck i Horisont, 2, 2013
Gallardo, Pere och Russell, Elizabeth, Yesterday's Tomorrows: On Utopia and
Dystopia, Cambridge Scholars Publisher, 2014
Glotfelty, Cheryl och Fromm, Harold m.fl, The ecocriticism reader: landmarks in
literary ecology, Athens (Ga.): University of Georgia 1996
70

Rebecca Pettersson
Hammer, Yvonne, ”Confronting ecological futures: global environmental crises in
contemporary survival quests for young adults”, I publikationen: Barnboken 01
November 2010, Vol.33 (2)
Heise, Ursula K., Sense of place and sense of planet: the environmental imagination
of the global, Oxford: Oxford University Press 2008
Laakso, Maria, ”Nuorten lokerointi ja kehittyminen Salla Simukan
nuortendystopiaromaaneissa Jäljellä ja Toisaalla”, i: Sananjalka, Vol 60, Nr 60, 2018
Laakso, Maria, Lahtinen, Toni och Samola, Hanna, ”Young Saviors and Agents of
Change: Power, Environment, and Girlohood in Contemporary Finnish Young Adult
Dystopias”, i: Utopian Studies, Vol 30, Nr 2, 2019.
Malmio, Kristina och Kurikka, Kaisa, Introduction: ”Storied Spaces of
Contemporary Nordic Literature”, K. Malmio och K. Kurikka (red), i: Contemporary
Nordic Literature and Spatiality, Palgrave Macmillan 2019
Malmio, Kristina, ”The Miracle of the Mesh: Global Imaginary and Ecological
Thinking in Ralf Andtbacka’s Wunderkammer”, K. Malmio och K. Kurikka (red), i:
Contemporary Nordic Literature and Spatiality, Palgrave Macmillan 2019
Meurer-Bongardt, Judith, Wo Atlantis am Horizont leuchtet oder eine Reise zum
Mittelpunkt des Menschen : utopisches Denken in den Schriften Hagar Olssons, Åbo:
Åbo Akademis förlag 2011
Rigby, Kate, Dancing with disaster: environmental histories, narratives, and ethics
for perilous times, Charlottesville: University of Virginia Press 2015
Salmi, Ronja och Toivainen, Mikko, 12 tarinaa kirjoittamisesta, Helsingfors: Werner
Söderström Osakeyhtiö 2017.
Söderberg, Eva, Österlund, Mia och Formark, Bodil, Flicktion: Perspektiv på flickan
i fiktionen, Malmö: Universus Academic Press 2013
Sörlin, Sverker, Europas idéhistoria: 1492-1918. Mörkret i människan, Stockholm:
Natur och Kultur 2014
Wilson, Sharon R., Women’s Utopian and Dystopian Fiction, Cambridge Scholars
Publishing 2013

71

Rebecca Pettersson
Sekundärlitteratur, hämtat från internet
Evers, Niklas, Svenska Yle, ”Nödläge i Australien på grund av bränder och
värmebölja: ’Brandbilarna räcker inte till’”, (hämtat 21.4.2020)
https://svenska.yle.fi/artikel/2019/12/19/nodlage-i-australien-pa-grund-av-branderoch-varmebolja-brandbilarna-racker-inte
Hightower, Nancy, The Washington Post, “Best science fiction and fantasy in June”
(hämtat, 19.9.2019) https://www.washingtonpost.com/entertainment/books/bestscience-fiction-and-fantasy-in-june/2014/06/17/b48518b2-f197-11e3-914c1fbd0614e2d4_story.html
Israelson, Per, Svenska Dagbladet, “Vardagligt liv efter undergången”, (hämtat,
19.9.2019) https://www.svd.se/vardagligt-liv-efter-undergangen
Lassén-Seger, Maria, Hufvudstadsbladet, “Luthers vattenvärld fungerar”, (hämtat
19.9.2019) http://gamla.hbl.fi/kultur/recension/2011-08-25/luthers-vattenvarldfungerar
Roberts, Adam, The Guardian, “Best science fiction books of 2014” (hämtat,
19.9.2019) https://www.theguardian.com/books/2014/dec/05/best-science-fictionbooks-2014
Öhman, Jeanette, Hufvudstadsbladet, “Bränderna stänger delar av Los Angeles”,
10.11.2018 (hämtat 12.11.2018),
Hufvudstadsbladet, “Katastrofen I Kalifornien – det nya onormala”, 12.11.2018
(hämtat 12.11.2018), TT-AFP-REUTERS
Nyhetsinslag, CNN, ”CNN meteorologist debunks Trump on wildfires” (hämtat
12.11.2018) https://edition.cnn.com/videos/weather/2018/11/12/meteorologistpushes-back-trump-claim-wildfires-sater-sot-nr-vpx.cnn
http://www.emmiitaranta.com/memory-of-water , (hämtat 14.5.2018)
https://research.uta.fi/aqua/toni-lahtinen/, (hämtat 22.4.2020)
Pressmeddelande, Svenska Litteratursällskapets webbplats:
https://www.sls.fi/sv/nyheter/sls-finansierar-forskning-kring-ungdomslitteratur-ochutlandsfinlandssvenskar , 22.10.2018, (hämtat, 8.5.2020).

72

