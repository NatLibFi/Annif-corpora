Petra Arola

Ålands marina naturskyddsområden –
planering och utveckling av
skyddsområdesnätverket med hjälp av
Marxan

Petra Arola, 1800627
Pro gradu-avhandling i miljö- och marinbiologi
Handledare: Henna Rinne och Sonja Salovius-Laurén
Fakulteten för naturvetenskaper och teknik
Åbo Akademi
2020

Petra Arola
ÅBO AKADEMI
Fakulteten för naturvetenskaper och teknik
Miljö-och marinbiologi
Petra Arola
2020
Ålands marina naturskyddsområden – planering och utveckling av
skyddsområdesnätverket med hjälp av Marxan
Pro gradu-avhandling, 51 s.
Abstrakt
Världens hav lider av miljöförstörelse i samma utsträckning som terrestriska miljöer och
åtgärder måste vidtas för att förhindra degraderingen av våra havsmiljöer. För att nå en hållbar
användning av haven bör det införas restriktioner mot miljöskadliga antropogena aktiviteter,
exempelvis genom striktare fiskekvoter, begränsning av avrinning och nedskräpning från land,
och genom instiftande av marina naturskyddsområden (MPA, Marine Protected Area). Med
hjälp av marina naturskyddsområden kan undervattensmiljöer och -habitat bevaras i deras
naturliga tillstånd och den pågående förlusten av marin biodiversitet motverkas. Vid planering
av MPA-nätverk bör valet av skyddsområden ske genom en systematisk metod så att ekologiskt
viktiga områden prioriteras. På så sätt kan den ekologiska koherensen i MPA-nätverket höjas
och skyddet av biodiversitet maximeras. Genom att använda beslutstödsverktyg för att göra
områdesvalsanalyser kan man skapa effektiva MPA-nätverk som är samordnade med de
antropogena aktiviteterna i området.
I den här undersökningen utfördes en områdesvalsanalys med hjälp av beslutstödsverktyget
Marxan, och syftet är att identifiera sådana marina områden på Åland som borde skyddas för
att maximera MPA-nätverkets effektivitet. Därtill utfördes en evaluering av MPA-nätverket på
Åland för att bedöma hur väl det befintliga nätverket skyddar den marina biodiversiteten.
Resultaten visade att det befintliga MPA-nätverket på Åland är bristfälligt då det motsvarar den
marina biodiversitetens utbredning dåligt. Det uppfyller inte heller de lagstadgade kraven på
marint naturskydd. Därtill nås inte de nuvarande målsättningarna där MPA-nätverket bör täcka
åtminstone 10 % av havsområdena. Ålands MPA-nätverk är därmed i behov av förbättring.
Genom att använda en systematisk och databaserad metod för att identifiera prioriterade
områden för skydd kunde man på ett effektivt sätt välja nya områden att ansluta till det redan

Petra Arola
existerande MPA-nätverket. Alternativt kunde MPA-nätverket planeras på nytt från grunden
med en mer effektiv rumslig layout, men detta är mindre sannolikt då de existerande
naturskyddsområdena knappast skulle slopas. En anslutning av strategiskt valda områden till
det befintliga MPA-nätverket skulle höja nätverkets effektivitet genom att ge ett bättre skydd
av biodiversiteten, uppfylla lagstadgade krav samt ökar MPA-nätverkets täckningsgrad,
samtidigt som intressekonflikter med övriga områdesanvändare minimeras.

Nyckelord: Naturvårdsplanering, marina naturskyddsområden, beslutstödsverktyg, MARXAN,
Åland, ekologisk koherens

Petra Arola
ÅBO AKADEMI UNIVERSITY
Faculty of Science and Engineering
Environmental and Marine Biology
Petra Arola
2020
Marine protected areas on the Åland Islands – planning and development of the marine
protected area network using Marxan
M. Sc. Thesis, 51 pp.
Abstract
The awareness of environmental destruction in the world’s oceans caused by harmful
anthropogenic activities is increasing as the negative effects become more evident, and action
must be taken to halt the degradation of the marine environment. A sustainable use of the sea
can be reach by introducing restrictions against harmful anthropogenic activities for example
in the form of strict fishing quotas, reduction of land-based run-off and pollutions, and
establishment of marine protected areas (MPAs). Inside the MPAs the marine ecosystems and
habitats can be maintained in a natural state and therefore help counteract the loss of marine
biodiversity. In conservation planning it is important to prioritise ecologically important areas
for protection in order to maximise MPA network’s efficiency and increase its ecological
coherence. The use of decision support tools in spatial planning allows us to create MPA
networks that maximise the protection for the biodiversity while minimising any conflicts of
interest with anthropogenic activities in the area.
The main focus of this study was a spatial analysis in the coastal waters of the Åland Islands,
using the decision support tool Marxan. The aim of the study was to identify important areas
for conservation, and the protection of which would increase the efficiency of the MPA
network. The current MPA network on Åland was also evaluated in order to assess how well it
protects the marine biodiversity. The results showed that the existing MPA network is
inadequate and only partly reflects the distribution of the marine biodiversity. It also does not
meet the legal requirements for marine environmental protection, or the goals for areal
protection, namely the Aichi target of 10 % MPA coverage. Therefore, the MPA network on
Åland needs to be improved. This could be done by connecting prioritised areas for protection
that were identified in the analysis to the existing network. Alternatively, a new MPA network

Petra Arola
could be created de novo using a more efficient spatial layout. The second approach is however
less probable as it is unlikely that the already existing MPA network would be replaced.
Connecting new MPAs to the existing network would increase the network’s efficiency by
providing better protection of the biodiversity, fulfilling legal requirements, and increasing the
areal cover of the MPA network, while also taking into consideration the anthropogenic
activities in the area.

Keywords: Conservation planning, marine protected area, decision support tool, MARXAN,
Åland Islands, ecological coherence

Petra Arola

Innehållsförteckning
1. Introduktion ........................................................................................................................ 1
1.1.

Planering och design av MPA-nätverk .................................................................... 4

1.2.

Områdesvalsanalys och beslutstödsverktyg ............................................................. 5

1.3. Marint naturskydd i Östersjön ..................................................................................... 9
1.3.1. Lagstadgat marint naturskydd för Östersjöområdet ............................................. 9
1.3.2. MPA-nätverk i Östersjön ................................................................................... 11
1.4.

Marint naturskydd på Åland .................................................................................. 12

1.5.

Målsättning och syfte ............................................................................................. 13

2. Material och metod........................................................................................................... 14
2.1. Undersökningsområdet och analysens omfattning .................................................... 14
2.2. Utformning av ramverk för marint naturskydd ......................................................... 14
2.3. Insamling av data ...................................................................................................... 19
2.4. Tekniskt genomförande av områdesvalsanalysen ..................................................... 21
2.4.1. Marxan analysens inställningar .......................................................................... 21
2.4.2. Utförda scenarier i Marxan ................................................................................ 25
2.5. Evaluering av MPA-nätverkets effektivitet............................................................... 27
3. Resultat ............................................................................................................................. 27
3.1. Resultat av områdesvalsanalysen .............................................................................. 27
3.2. Evaluering av det befintliga MPA-nätverket ............................................................ 30
3.3. Inställningar och deras effekt på resultatet ................................................................ 32
4. Diskussion ........................................................................................................................ 34
4.1. MPA-nätverket .......................................................................................................... 34
4.2. Datas lämplighet för analysen ................................................................................... 37
4.3. Marxan som verktyg för planering av naturskyddsområden ..................................... 39
4.3.1. Inverkan av inställningar och parametrar på resultatet ...................................... 39
4.3.2. Förbättringsförslag för analysen......................................................................... 40
4.4. Förvaltning av marina naturskyddsområden ............................................................. 41
5. Slutsatser .......................................................................................................................... 42
Tillkännagivanden ................................................................................................................ 43
Referenser............................................................................................................................. 44

Petra Arola

1. Introduktion
Medvetenheten om havens allt sämre tillstånd ökar i takt med att de globala marina
miljöproblemen blir allt mer allvarliga. I medierna hör vi om hur marina djur dör på grund av
plastföroreningar bland annat genom förtäring eller intrassling, men mera sällan nämns det att
en tredjedel av världens fiskbestånd är överfiskade, att fartygstrafiken har fyrdubblats under de
två senaste årtiondena och att oljeborrningen och gruvdriften i havet blir mer utspridda i och
med att landbaserade resurser tar slut (WWF 2015). Listan på antropogena faktorer som bidrar
till att driva de marina ekosystemen mot en kollaps är lång och många av dem är svåra eller
omöjliga att åtgärda snabbt, exempelvis kommer klimatförändringens effekter att vara påtagliga
ännu länge i framtiden. Det är inte heller enbart marina aktiviteter som orsakar skada, utan
många marina miljöproblem härstammar från land, exempelvis spolas stora mängder
föroreningar ut i havet från källor på land (UNEP 2017). Det är uppenbart att den akvatiska
miljön lider av förstörelse i samma utsträckning som den terrestra miljön och kombinerade
effekter av miljöskadliga aktiviteter hotar att sätta de marina ekosystemen ur balans och
förändra livsmiljöerna för många arter (Norse & Crowder 2005).
Biodiversiteten i ett område påverkar ekosystemets dynamik och funktioner, och en högre
biodiversitet anses bidra till en högre stabilitet och resiliens i ekosystemet (Tilman & Downing
1994, McCann 2000, Pennekamp et al. 2018). Förlust av biodiversitet i och med arters
utdöende, regimskiften och förändringar i ekosystemets funktioner har omfattande ekologiska
konsekvenser som påverkar de ekosystemtjänster som havet kan erbjuda människor (Cardinale
et al. 2012). Lägre biodiversitet har visats ha en negativ inverkan på återhämtningen, stabiliteten
och vattnets kvalitet i området, medan restaurering av biodiversitet ökar produktiviteten och
minskar variabiliteten (Worm et al. 2006).
Ett av de viktigaste verktygen för att motverka förlusten av marin biodiversitet är att inrätta
marina naturskyddsområden (Claudet 2011). Marina skyddsområden är avgränsade
havsområden som med stöd av lagstiftning skyddar de naturliga resurser som finns inom
området och strävar efter att bevara dem på lång sikt (Claudet & Pelletier 2004). En viktig del
av instiftandet av ett skyddsområde är uppgörandet av en förvaltningsplan för hur området ska
förvaltas för att nå den ekologiska målsättningen (Pollnac et al. 2010). Ofta har områdena olika
zoneringar som begränsar antropogena aktiviteter, såsom fiske och rekreation, för att bevara de
skyddade naturvärdena så bra som möjligt (Claudet & Pelletier 2004). En striktare reglering
1

Petra Arola
kring och minimering av mänskligt inflytande över skyddsområdet ökar skyddsområdets
effektivitet (Edgar et al. 2014). Marina reservat är skyddsområden där all förstörelse eller
utvinning av resurser är strikt förbjudet, och just dessa har visat sig vara speciellt framgångsrika
som naturskyddsområden och ha en betydande påverkan på bland annat fiskpopulationernas
återhämtning både inom skyddsområdet och i andra närbelägna områden (Edgar et al. 2014).
Marina reservat fyller därmed en viktig ekonomisk funktion vid exempelvis beskyddandet av
fiskarters lekområden, vilket försäkrar framtida fiskefångster (Lester et al. 2009). Trots att
naturskyddsområden har många positiva effekter kan de inte åtgärda alla de miljöproblem som
ligger bakom förlusten av biodiversitet. Med hjälp av naturskyddsområden kan vissa
antropogena aktiviteter såsom fiske och båttrafik begränsas, men exempelvis avrinning från
land och den medföljande eutrofieringen kan inte påverkas (Allison et al. 1998). På lång sikt är
sådana åtgärder viktiga där miljöproblemen motarbetas vid deras källa: utsläppen begränsas,
fisket sker på en hållbar nivå och habitatförstörelsen stoppas, för att nämna några exempel
(Norse & Crowder 2005).
Användningen av haven ökar ständigt och skyddsområden måste väljas med beaktande av det
antropogena trycket och miljöstressen i området (Olsen et al. 2013). Fartygstrafiken förorenar
luft och vatten, fungerar som spridningsvektor för främmande arter och orsakar turbulens som
eroderar bottnar och stränder, vilket påverkar bottenvegetationen (Jägerbrand et al. 2019).
Överfisket decimerar fiskpopulationer (Jackson et al. 2001), medan fiskodlingar utgör en
föroreningskälla (Martinez-Porchas & Martinez-Cordova 2012). Byggverksamhet och
muddring förstör fysiska livsmiljöer och grumlar om vattnet, vilket minskar tillgången till ljus
(Manap & Voulvoulis 2016) och därmed påverkar livet under ytan. Avrinning av näringsämnen
från exempelvis jordbruksområden orsakar eutrofiering i havsområdet och utgör en av de mest
skadliga följderna av mänsklig verksamhet både i Östersjön och i många andra kustområden
(Bonsdorff et al. 1997). Havsplaneringen har sitt ursprung i behovet av planering av områden
avsedda för marint naturskydd, men används nuförtiden för att förvalta användningen av
havsområden så att intressekonflikterna minimeras (Douvere 2008). I EU regleras
havsplaneringen genom direktivet om marin områdesplanering (2014/89/EU) vars målsättning
är att främja en hållbar användning av haven. Havsplanering är också ett viktigt verktyg för
ekosystembaserad förvaltning, vilket innebär att användningen av havets resurser och
ekosystemtjänster samordnas och planeras utgående från själva ekosystemet. Målet är att hitta
det lämpligaste området för varje aktivitet så att både ekologiska och ekonomiska målsättningar
nås (Christie et al. 2003). För att minimera den negativa påverkan och stressen från antropogena
2

Petra Arola
aktiviteter bör naturskyddsområden placeras så att de inte överlappar med miljöförstörande
aktiviteter (Jameson et al. 2002, Edgar et al. 2014). Detta kan åstadkommas genom att inkludera
skyddsområden som en väsentlig del av havsplaneringen (Christie et al. 2003). All negativ
antropogen aktivitet kan givetvis inte uteslutas, exempelvis kan föroreningar och skräp
transporteras över stora områden via havsströmmar.
Skyddet av havsområden grundar sig på konventioner och internationella överenskommelser
och det finns ett flertal ramverk som beskriver planeringen, inrättandet och upprätthållandet av
marina MPA-nätverk (Marine Protected Area network). Det viktigaste ramverket för
naturskydd är FN:s konvention om biologisk mångfald. Konventionen undertecknades år 1992
av 168 stater och den lägger globalt grunden för bevarandet av biodiversitet både i havet och
på land. År 2010 vid FN:s konvention om biologisk mångfald i Nagoya i Japan antogs en ny
strategisk plan för bevarandet av biodiversitet. Planen är känd som Aichimålen och utgör en del
av FN:s SDG 14 (Sustainable Development Goals) om hållbart nyttjande av haven. Enligt mål
nummer 11 bör 10 % av världens marina- och kustområden vara skyddade tills år 2020.
Liknande men mer strikta målsättningar har getts av IUCN (International Union for
Conservation of Nature). På IUCN:s kongress i Sydney 2014 rekommenderades att minst 30 %
av haven borde vara marina reservat baserat på bästa tillgängliga kunskap från forskning, och i
samband med Hawaii-kongressen 2016 godkändes ett globalt mål där 30 % av varje marint
habitat skulle vara skyddat år 2030. En målsättning på 30 % täckningsgrad för marina
naturskyddsområden som utesluter fiske förväntas också godkännas av EU i den nya strategin
för biodiversitet till år 2030 (Europaparlamentet 2019). Denna målsättning stöds av många
medlemsstater, däribland Finland (DEFRA 2019). I slutet av år 2019 var 7,8 % av världens hav
skyddade (Gannon et al. 2019) och endast 2,2 % som marina reservat (Marine Conservation
Institute 2020), men de skyddade områdenas yta ökar ständigt (Wood et al. 2008). I EU var
12,4 % av havsområdena skyddade men majoriteten av dem existerar endast på papper (så
kallade ”paper parks”), eftersom de saknar förvaltningsplaner och inga praktiska åtgärder har
vidtagits för att skydda dem (WWF 2019, EHN 2019). Därmed uppfylldes inte Aichimålet, men
utvecklingen har gått i rätt riktning och de tidigare målsättningarna kommer att användas som
grund för utvecklingen av framtida skyddsmålsättningar (Gannon et al. 2019).

3

Petra Arola
1.1. Planering och design av MPA-nätverk
För att naturskyddet ska vara så effektivt som möjligt och skyddsmålen ska uppfyllas är det
viktigt att MPA-nätverket planeras noggrant och med områdets ekologiska egenskaper i åtanke
(Halpern 2014). Hur ett marint MPA-nätverk borde planeras beror på vilka målsättningar man
har, och parter med ekologiska, ekonomiska och sociala intressen har vitt skiljande åsikter. Med
tanke på det grundläggande syftet med naturskyddsområden är det ändå de ekologiska
kriterierna som är viktigast, och vid planering av miljöskyddsområden ska man först och främst
uppfylla de ekologiska kriterierna för området och sedan avgöra om de också är socialt och
ekonomiskt lämpliga, inte tvärt om (Roberts et al. 2003). Edgar et al. (2014) identifierade fem
faktorer i skyddsområden som bidrar till skyddsområdets effektivitet, nämligen områdets
storlek (större än 100 km2), ålder (mer än tio år), isolering från antropogena aktiviteter,
fiskeförbud samt verkställande och övervakning av att skyddsområdets regleringar följs. Utöver
dessa finns det olika rekommendationer och tillvägagångssätt som tillämpas beroende på
geografiskt läge och områdets lagstadgade krav. I Östersjön följs exempelvis EU:s lagstiftning
och HELCOM:s (Helsingforskommissionens) rekommendationer.
En allmänt tillämpad målsättning är att MPA-nätverket ska nå en så hög ekologisk koherens
(enhetlighet) som möjligt. Enligt EU:s habitatdirektiv (92/43/EEG) innebär ett ekologiskt
koherent nätverk en helhet som möjliggör att arter och habitat bevaras på en naturligt godtycklig
nivå. För att uppnå ekologisk koherens i ett MPA-nätverk bör följande fyra faktorer beaktas
(HELCOM 2016):
1. Representation: Skyddsområdena bör täcka en viss grad av alla biotoper och habitat
som förekommer i området. För att bevara biodiversiteten bör så många olika aspekter
som möjligt skyddas, exempelvis habitat och funktioner. En större omfattning på
skyddet ökar chansen för att man lyckas inkludera ett större antal arter, speciellt om
deras utbredning är okänd (Margules & Pressey 2000).
2. Lämplighet: Skyddsområdena bör fylla krav på storlek, form och kvalitet. Den
rekommenderade storleken för varje enskilt skyddsområde varierar mellan 30 km² och
100 km² (Halpern 2014, HELCOM 2016), men ju större områden desto bättre bland
annat för att undvika kanteffekter. Kanteffekten uppstår på gränsen mellan två områden,
i det här fallet mellan skyddade och oskyddade områden, och ökar med kvoten för
omkrets per area (Fonseca 2008). Därmed har större områden en mindre kanteffekt och
likaså områden med regelbunden form och kortare total omkrets.
4

Petra Arola
3. Konnektivitet: Skyddsområdena bör vara tillräckligt nära varandra för att möjliggöra
arters förflyttning mellan olika metapopulationer. I metapopulationen fungerar vissa
populationer som källa då de har ett högre födelsetal än dödlighet och individer migrerar
till andra populationer, vilka fungerar som sänka, d.v.s. nya individer tillkommer. Om
kopplingen mellan de olika populationerna bryts kan sänkan inte upprätthållas och
populationen dör ut (Ross et al. 2017).
4. Replikering: Det bör finnas replikat av varje skyddad art eller habitat på lämpligt
avstånd från varandra för att minska risken av förlust i fall av lokala katastrofer.
Även ekonomiska och sociala intressen i området bör i mån av möjlighet beaktas i planeringen
av skyddsområden. Tendensen är att välja områden som är lätta att skydda och som inte skapar
ekonomiska eller sociala intressekonflikter istället för att prioritera ekologisk nytta (Roberts
2000). Däremot är det förnuftigt att undvika intressekonflikter genom att inkludera alla berörda
parter i planeringsprocessen och nå en överenskommelse så att den totala nyttan för alla parter
i mån av möjlighet maximeras (HELCOM 2008, Christie et al. 2009). Om den lokala
befolkningen och övriga intressenter stöder instiftandet av skyddsområden är sannolikheten för
att skyddsåtgärderna lyckas större (Christie et al. 2003). För att bevara undervattensmiljön är
det helt avgörande att vi når en hållbar användning av havet, och för att göra det måste vi ta i
bruk en ekosystembaserad havsplanering.

1.2.Områdesvalsanalys och beslutstödsverktyg
Planering av skyddsområden bör göras på en fakta- och kunskapsbaserad grund och det krävs
en systematisk och standardiserad metod för urvalsprocessen (Ardron et al. 2010, Edgar 2011).
Beslut som är transparenta, flexibla samt ekologiskt och vetenskapligt grundade har en större
sannolikhet att lyckas nå de utsatta ekologiska målen och är lättare att försvara för övriga
områdesanvändare (HELCOM 2006). I dag är det allmän praxis att använda beslutstödsverktyg
i havsplanering. Beslutstödsverktyg är analytisk mjukvara som med hjälp av algoritmer kan ta
ett flertal faktorer i beaktande och baserat på stora mängder data ge en överblick över hur ett
optimalt nätverk av skyddsområden kunde se ut, och hur det samverkar med antropogena
aktiviteter och övriga intressenter i området (Janssen et al. 2019, HELCOM 2006). De lösningar
som erhålls är inte absoluta sanningar utan kan innehålla många olika alternativ för nätverkets
utformning, vilka sedan kan användas som underlag för beslutsfattande.
5

Petra Arola
Olika beslutsstödsverktyg som används som hjälpmedel i bevarandebiologiskt syfte är Marxan,
Zonation, Altantis, Cumulative Impact Assessment, InVEST och MarineMap/SeaSketch
(Janssen et al. 2019). Av dessa är Marxan, utvecklat av Hugh P. Possingham vid University of
Queensland, och dess utvidgade version Marxan with Zones det globalt mest använda
hjälpmedlet (Marxan 2019).
Marxan är ett beslutsstödsverktyg som beräknar hur naturskyddsområden borde placeras för att
uppnå de skyddsmål man har satt upp för området och samtidigt minimera intressekonflikter
och kostnaderna för skyddsområdet (Ball et al. 2011). Detta görs genom en process kallad
”simulated annealing”. Analysen görs i stora drag genom att dela in hela området i mindre
områden (planeringsenheter) och för varje planeringsenhet definiera vilka naturvärden som
förekommer och i hurdana mängder, exempelvis arters utbredning i kvadratmeter (Game &
Grantham 2008). Den kostnad per planeringsenhet som skulle realiseras om området valdes
som skyddsområde bör också inkluderas i analysen. Kostnaden kan representeras av det
verkliga monetära värdet för att köpa området, förlust i alternativ områdesanvändning, arean på
området eller ett vägt värde som inkluderar flera olika faktorer. Därtill måste önskat skyddsmål
för varje naturvärde anges, exempelvis procentuellt skydd av artförekomster. Olika lösningar
för nätverkets layout testas slumpmässigt och algoritmen identifierar den bästa lösningen som
möter målen för skyddsnivån till den lägsta möjliga kostnaden (Ardron et al. 2010). Valet av
planeringsenheter som testas är slumpmässigt och därför kommer varje körning av programmet
att ge något olika resultat (Ardron et al. 2010).
Marxan har använts bland annat för zoneringen av Great Barrier Reef Marine Park i nordöstra
Australien, vilken utgör ett av de största och mest komplexa nätverken av skyddsområden i
världen (Fernandes et al. 2005). Ett resultat av zoneringen var bland annat att områden med
fiskeförbud utökades från 4,5 % till 33 % av hela området. Vid planeringen av området
användes enorma mängder data med fokus främst på miljöskydd medan exempelvis
ekonomiska intressen beaktades i andra hand (Fernandes et al. 2005). Andra exempel på
användning av Marxan är planeringen av både terrestra och marina naturskyddsområden i
Papua Nya Guinea som ämnar uppfylla nationella och internationella förpliktelser om skydd
med speciellt fokus på Aichimålen om att skydda 17 % av landområden (Adams et al. 2018).
Marxan har också använts i Östersjön bland annat av HELCOM för att identifiera områden med
hög prioritering för skydd (figur 1) (HELCOM 2008). Målet var att utöka nätverket av
HELCOM MPA:s i Östersjön genom att ansluta nya skyddsområden till nätverket på ett sådant
sätt att kraven för ekologisk koherens uppfylls.
6

Petra Arola
A.

B.

Figur 1. HELCOM MPA nätverket i början av 2020 (A) jämfört med resultat för
områdesvalsanalys i Marxan (B). I figur B indikerar en mörkare röd färg en högre prioritering
för skydd. Figur A från HELCOM 2019, figur B från HELCOM 2008.

Zonation är ett annat beslutstödsverktyg som utvecklats av Atte Moilanen vid Helsingfors
Universitet och används för att analysera biodiversiteten i områden där man planerar
skyddsområden (Minin 2014). I stället för att hitta det nätverk där skyddsmålen fylls till den
lägsta kostnaden beräknar algoritmen i Zonation ut hur man kan maximera den skyddade arean
med en viss kostnad som tak (Minin 2014). Resultatet skiljer sig något från de resultat som
erhålls i Marxan-analyser men de prioriterade högdiversitetsområden som algoritmen
identifierar är i stort sett de samma (Delavenne et al. 2012). Zonation har använts bland annat
för att utvärdera Finlands marina MPA-nätverk baserat på data insamlat i VELMU-programmet
(Virtanen et al. 2018), vilket är de mest heltäckande dataseten över marin biodiversitet i hela
Östersjön (Viitasalo et al. 2017). Resultaten visade att trots att Finland uppfyller de kvantitativa
kraven på att skydda 10 % av havsområdena är det skydd som nätverket ger endast måttligt och
skyddsområdenas placering motsvarar den marina biodiversiteten endast delvis. MPAnätverket kunde förbättras genom att ansluta nya områden till det redan existerande nätverket
eller genom att planera det på nytt från grunden, och resultaten skulle se mycket olika ut (figur
7

Petra Arola
2) (Virtanen et al. 2018). Genom att utöka MPA-nätverkets täckningsgrad med 1 % på
strategiskt valda områden kunde skyddets effektivitet fördubblas (Virtanen et al. 2018).

Figur 2. Rumslig layout av Finlands marina MPA-nätverk om MPA-nätverket skulle planeras
på nytt från grunden (A), jämfört med om nya områden skulle anslutas till det redan existerande
MPA-nätverket (B). Figur från Virtanen et al. 2018.

Oberoende av beslutstödsverktyg spelar de data man använder i analysen en stor roll för
analysens resultat (Ardron et al. 2010). Informationen om undervattensmiljön är ofta bristfällig
eftersom det är svårt, dyrt och tidskrävande att inventera havsmiljön (Arnkil et al. 2019).
Avsaknaden av tillförlitliga data om exempelvis arters utbredning och mänsklig påverkan vid
beslutsskedet försvårar urvalsprocessen för skyddsområden, eftersom det är omöjligt att säga
var det som borde skyddas finns och till vilken grad ett område lider av miljöförstöring. Ett
annat problem är bristen på vetenskapligt baserad kunskap kring hurdana skyddsmål som krävs
för att faktiskt skydda en art (Ardron et al. 2010). Enskilda skyddsområden som valts utan större
insikt i ekosystemens funktioner skyddar antagligen fel områden, medan ett välutformat nätverk
baserat på kvalitativa data kan både maximera det skydd som nätverket ger och effektivera
8

Petra Arola
områdesanvändningen (Edgar et al. 2014). Därför är det viktigt att alltid använda bästa
tillgängliga ekologiska och socio-ekonomiska data. I områdesvalsanalyser där empiriska data
saknas kan de ersättas med data om djup, bottensediment och exponering (Ardron et al. 2010).
Även om dessa faktorer inte representerar arters verkliga utbredning anses skydd av en andel
av alla abiotiska faktorer ge ett tillräckligt heltäckande skydd för att försäkra arters överlevnad.
Virtanen et al. (2018) visade dock att sådana modelleringar dåligt motsvarade den egentliga
artrikedomen och biodiversiteten i Finlands kustvatten eftersom abiotisk likhet inte är en garanti
för biologisk likhet. Bara för att de abiotiska förutsättningarna är rätt för en art behöver det inte
betyda att den finns i området. Det är ovanligt att områdesvalsanalyser har tillgång till så
detaljerade och exakta data som användes i analysen av Virtanen et al. (2018), vilken baserade
sig på data från VELMU-karteringen.

1.3. Marint naturskydd i Östersjön
Östersjöns ekosystem är unikt på många sätt, och unika områden borde skyddas. På grund av
en stor variation i salthalt och temperatur kan endast de bäst anpassade arterna överleva och
föröka sig, vilket gör Östersjön och dess kustområden relativt artfattiga (Airaksinen &
Karttunen 2001). Antropogena aktiviteter i kombination med ett mycket långsamt vattenutbyte
orsakar stora miljöproblem i Östersjön och sänker de redan känsliga ekosystemens resiliens
(HELCOM 2007). Marina naturskyddsområden kan spela en speciellt viktig roll i områden med
hög antropogen stress för att motarbeta miljöförändringarna och ge naturliga populationer en
chans att återhämta sig (Lester et al. 2009).
1.3.1. Lagstadgat marint naturskydd för Östersjöområdet
I Europa är det främst EU:s habitatdirektiv (92/43/EEG) och fågeldirektiv (2009/147/EG) som
ställer krav på instiftandet av skyddsområden. Tillsammans lägger dessa två direktiv grunden
för Natura 2000-nätverket som är det mest heltäckande MPA-nätverket i Europa både på land
och i havet. Även övriga EU-direktiv såsom ramdirektivet om en marin strategi (2008/56/EG),
vattenramdirektivet (2000/60/EG) och direktivet om marin områdesplanering är lagligt
bindande och påverkar utformningen av det marina miljöskyddet. Därtill finns internationella
konventioner som inte är lagligt bindande, varav den viktigaste är konventionen om biologisk
mångfald från 1992.
9

Petra Arola
Habitatdirektivet är utformat för att skydda naturtyper och arter. Fokus ligger på terrestriska
naturtyper och arter, och de marina naturtyperna och arternas andel är låg. Habitatdirektivet är
lagligt bindande för alla EU-länder och således måste skyddsområden inrättas för att ge ett
tillräckligt skydd för de i direktivet nämnda naturtyperna och arterna. Enligt Annex 1 i
Habitatdirektivet kräver följande i Finland förekommande undervattensnaturtyper skydd:
sandbankar, estuarier, kustnära laguner, stora grunda vikar och sund, rev, rullstensåsöar i
Östersjön med litoral och sublitoral vegetation, boreala skär och småöar i Östersjön och smala
vikar i boreal Östersjökust. Beskrivningar av dessa naturtyper kan hittas bland annat i Natura
2000-naturtypsguiden för Finland (Airaksinen & Karttunen 2001).
Enligt Annex 2 i Habitatdirektivet bör följande i Finland förekommande marina arter skyddas:
gråsäl (Halichoerus grypus), östersjövikare (Phoca hispida botnica), stor natebock (Macroplea
pubipennis), småsvalting (Alisma wahlenbergii), ishavshästsvans (Hippuris tetraphylla) och
utter (Lutra lutra). Därtill finns det vissa arter i Annex 2 som Finland fått undantag för och inte
behöver skyddas, exempelvis asp, nissöga, stensimpa, flodnejonöga, bäcknejonöga och lax.
Flera av dessa arter, och även sik och siklöja, är enligt Annex 5 arter av särskilt intresse vars
utnyttjande bör regleras. Tumlaren (Phocoena phocoena) är den enda arten av val som har
etablerade populationer i Östersjön, och kräver därför enligt habitatdirektivet särskilt skydd.
Även om tumlare sällan påträffas i de finska kustvattnen är de enligt lag fredade (Naturvårdslag
1996/1096, Lag om skydd av valar 1112/1982).
Fågeldirektivets målsättning är att skydda fågelarter genom bland annat skyddsåtgärder, skötsel
av arter och reglering av utnyttjande av fågelområden. Direktivet gäller alla naturligt
förekommande fåglar, deras livsmiljöer, ägg och bon. Också migrerande fågelarters olika
levnadsområden och viloplatser bör skyddas. Arter med marina livsmiljöer som enligt
Fågeldirektivets Annex 1 kräver inrättande av skyddsområden är bland annat silvertärna (Sterna
paradisaea), skräntärna (Hydroprogne caspia), fisktärna (Sterna hirundo), vitkindad gås
(Branta leucopsis), alförrädare (Polysticta stelleri), fiskgjuse (Pandion haliaetus) och havsörn
(Haliaeetus

albicilla).

En

av

de

äldsta

moderna

naturskyddskonventionerna

är

Ramsarkonventionen från 1971 som ämnar skydda våtmarker och viktiga fågelområden,
exempelvis häckningsområden i skärgården.

10

Petra Arola
1.3.2. MPA-nätverk i Östersjön
Natura 2000-nätverket baserar sig på skyddsområden som instiftats för lagligt skydd av de i
habitatdirektivet och fågeldirektivet nämnda arterna och naturtyperna. Natura 2000 är det
MPA-nätverk som har störst yta i Östersjön, och år 2018 hade Natura 2000-nätverket en
täckningsgrad på 15,5 % i Östersjön (EEA 2018). Ett annat viktigt MPA-nätverk i Östersjön är
HELCOM MPA:s, vilket har en täckningsgrad på 11,7 % (HELCOM 2016). Till skillnad från
Natura 2000-nätverket har dock HELCOM MPA:s inget lagstadgat skydd. Vid planeringen av
HELCOM:s MPA-nätverk tillämpas de tidigare beskrivna principerna för ekologisk koherens
med syftet att upprätthålla och återställa naturliga habitat för att bevara den biologiska och
genetiska mångfalden. Överlappningen mellan Natura 2000-nätverket och HELCOM:s MPAnätverk är ställvis stor (figur 3). Marina naturskyddsområden är på grund av vattnets
hydrologiska egenskaper svåra att definiera enligt nationella gränser och därför är det bra att
planera MPA-nätverk i en internationell kontext (HELCOM 2008).

Figur 3. Överlappningen mellan Natura-2000 områden och HELCOM:s MPA-nätverk. Figur
från HELCOM 2020.
11

Petra Arola
1.4. Marint naturskydd på Åland
Det marina MPA-nätverket på Åland består av 26 Natura 2000-områden (totalt 402 km2), 29
naturreservat (333 km2), sex HELCOM MPA:s (414 km2), två Ramsar-områden (282 km2) och
20 privata skyddsområden (69 km2) (Arnkil et al. 2019). Därtill finns det tretton internationella
IBA-områden (Important Bird Area), tolv finländska IBA-områden och ett sälskyddsområde
som inte ännu är instiftat (ÅLR 2018). Av dessa är HELCOM MPA:s och Natura 2000nätverket störst till ytan men en stor del av MPA-nätverken överlappar varandra. I figur 4 visas
en karta över Ålands alla marina naturskyddsområden där Natura 2000, HELCOM, Ramsar,
naturreservat och fågelskyddsnätverken finns markerade. De privata skyddsområdena ingår i
nätverket för naturreservat. Planeringen av MPA-nätverket har inte gjorts systematiskt, vilket
kan betyda att kraven på ekologisk koherens inte uppfylls och således erhålls inte det skydd
som krävs enligt lag. Som helhet nådde Östersjön Aichimålet att skydda 10 % av marina och
kustområden redan före år 2010, men spridningen av skyddsområdena är ojämn och exempelvis
Ålands kustvatten har en låg skyddsgrad (HELCOM 2016). Största delen av nätverket består
dessutom av små och oenhetliga områden (HELCOM 2019).

Figur 4. Karta över Ålands marina naturskyddsområden och dess olika nätverk.
12

Petra Arola

Åland stiftar i och med självstyret sina egna miljövårdslagar i form av landskapslagar och sköter
också själv om verkställandet av dem. Grunden för Ålands naturvård är Landskapsförordningen
on naturvård (1998:113) som baserar sig på EU-direktiv och långt följer samma principer som
den finländska Naturvårdslagen. Därmed faller det också på Ålands Landskapsregering att
instifta naturskyddsområden. Resursmässiga brister i planeringen av skyddsområdena och
skillnader i tolkningen av skyddskraven mellan Åland och Finland kan leda till minskad
koherens i nätverket (se skyddsområdesanalys av Virtanen et al. 2018). Natura 2000-nätverket
är det mest heltäckande MPA-nätverket i Finland, men eftersom det endast skyddar de i
habitatdirektivet beskrivna arterna och naturtyperna, ger det inte ett heltäckande skydd av
biodiversitet (Arnkil et al. 2019). Exempelvis skyddas sandbankar och deras ekosystem, men
sandstränder som har hög biodiversitet skyddas inte eftersom de faller utanför den i
habitatdirektivet givna definitionen på viktiga sandiga undervattenshabitat (d.v.s. sandbankar).
De marina skyddsområdena på Åland behöver alltså ses över genom en systematisk analys av
relevanta och korrekta data för att få fram realistiska förslag på hur nätverkets koherens och
skyddets effektivitet kunde förbättras.

1.5. Målsättning och syfte
Syftet med den här avhandlingen är att identifiera vilka marina områden på Åland som borde
skyddas för att maximera MPA-nätverkets effektivitet. Genom att utföra en områdesvalsanalys
i Marxan kommer jag att identifiera sådana områden som borde prioriteras för skydd baserat på
utbredningen av arter och naturtyper. Även antropogena aktiviteter kommer att beaktas för att
kunna utesluta områden som på grund av miljödegradering inte lämpar sig som skyddsområden.
Målsättningen är att uppfylla de krav som lagen ställer angående instiftandet av marina
skyddsområden på Åland, öka nätverkets ekologiska koherens och långsiktigt bevara den
biologiska mångfalden i havet kring Åland. Den övergripande forskningsfrågan är hur de
marina skyddsområdena på Åland borde placeras så att de (1) bildar ett enhetligt och fungerande
nätverk, (2) maximerar skyddet av undervattensmiljön med minimal negativ inverkan på övriga
intressenter och (3) på lång sikt bevarar den biologiska mångfalden i Ålands kustvatten.
Därefter evalueras det befintliga MPA-nätverket och jämförs med resultaten från analysen för
att avgöra hur en utökning av MPA-nätverket skulle påverka skyddsnivån.
13

Petra Arola

2. Material och metod
2.1. Undersökningsområdet och analysens omfattning
Analysen utfördes för Ålands kustvattenområde (figur 4). Åland ligger i norra delen av
Östersjön och havsområdet angränsar till egentliga Östersjön i söder och Bottenhavet i norr.
Närmare 90 % av Ålands totala areal är havsområden (ÅSUB 2015) och området karakteriseras
av en vidsträckt skärgård med många öar och grunda vikar och fjärdar. Närmare bestämt finns
det 6757 öar som är större än 0,25 hektar och ytterligare ca 20 000 mindre skär i området (ÅSUB
2020). Den totala ytan för landskapet Ålands havsområden är 11 700 km2 (ÅSUB 2015), men
i den här analysen begränsas området till det inre territorialvattnet, vilket har en areal på ca 7
600 km2. Vattnet är bräckt och i ytterskärgården har ytvattnet en salthalt på ca 5–6, medan inre
vikar kan ha en lägre salthalt (Snoeijs-Leijonmalm et al. 2017). Den djupaste punkten är
Ålandsdjupet på 301 m (Snoeijs-Leijonmalm 2017) men medeldjupet varierar mellan ca 70 m
i Ålands hav till under 30 m i skärgården (Kuismanen et al. 2019). Liksom majoriteten av
Östersjön påverkas Ålands havsområden inte av tidvatten, och havsområdet fryser delvis under
vintern. Av Ålands befolkning bor ca 2 300 personer i skärgården året om, speciellt på Kökar,
Sottunga och Brändö, men ställvis mångdubblas befolkningen under sommarmånaderna
(Kuismanen et al. 2019). Det största hotet mot Ålands undervattensmiljö är övergödningen med
syrefria förhållanden på bottnen som följd. Näringsämnesutsläppen härstammar främst från
bosättning, jordbruk, fiskodling och trafik (Kuismanen et al. 2019). Övriga maritima aktiviteter
med negativ miljöpåverkan är bland annat sjöfart, fiske och turism. Ålands marina
naturskyddsområden har en total area på 403 km2 vilket är ca 5 % av Ålands kustvattenområde.

2.2. Utformning av ramverk för marint naturskydd
Som grund för analysen utformades ett skyddsramverk som beskriver de i analysen använda
naturvärdena samt deras skyddsmål. Valet av naturvärden motiverades utgående från
lagstadgade krav på skydd samt målsättningar för skydd av biodiversitet. De lagstadgade kraven
beaktades genom att inkludera de arter och naturtyper som beskrivs i habitatdirektivet och
fågeldirektivet (se kapitel 1.3). Biodiversiteten beaktades genom att inkludera alla viktiga,
hotade och sällsynta arter. De marina artgrupper som inkluderades i analysen är alger,
kärlväxter, fiskar, bottenfauna, sälar och fåglar. De i habitatdirektivet beskrivna naturtyperna
14

Petra Arola
inkluderades också. Bottenfaunan begränsades till arter som lever på bottensubstratet,
exempelvis blåmusslor, och därmed utelämnades bentisk infauna. Helofyter inkluderades inte
heller eftersom endast deras rotdelar är under vatten. Också de flesta rörliga arter som tillbringar
majoriteten av tiden på land utelämnades, exempelvis uttern. Däremot inkluderades fåglar och
sälar eftersom de är beroende av marina miljöer och de kräver lagligt skydd enligt
habitatdirektivet och fågeldirektivet. I planeringsskedet användes alla naturvärden som kunde
tänkas vara relevanta för området, men den slutliga användningen av naturvärden i analysen
begränsades delvis av tillgången till data. Grunden för analysen utgjordes av naturvärdenas
marina utbredningsområden, vilka för rörliga arter representeras av andra viktiga områden,
exempelvis lekområden för fiskar eller havsområdet kring viktiga skär för sälar.
Till de viktiga arterna hör exempelvis habitatbildande arter i Östersjön såsom blåstång (Fucus
vesiculosus) och blåmussla (Mytilus edulis) på hårdbottnar, och ålgräsängar (Zostera marina)
och kransalger på mjuka bottnar, exempelvis Chara spp. (Ojaveer et al. 2010). Dessa
tredimensionella komplexa habitat erbjuder skydd och föda för många andra marina arter. De
habitatbildande arternas utbredning håller dock på att minska och på grund av deras betydelse
för biodiversiteten i den överlag artfattiga Östersjön borde de skyddas (HELCOM 2009,
Johannesson et al. 2011). Även toppredatorer såsom säl och rovfiskar är viktiga för att bevara
den ekologiska balansen genom top-down effekten, speciellt eftersom mängden stora rovfiskar
minskar på grund av ökat fiske (Heck & Valentine 2007).
Sällsynta och hotade arter identifierades baserat på IUCN:s och HELCOM:s rödlistning. Arter
och habitat ses som hotade om de minskar i mängd, har liten utbredning, den abiotiska miljön
har försämrats, det förekommer störningar i biotiska processer eller växelverkan, eller
sannolikheten för att arten eller habitatet fortsätter existera är låg. Till den röda listan hör arter
som är nära hotade (NT, near threatened), sårbara (VU, vulnerable), starkt hotade (EN,
endangered), akut hotade (CR, critically endangered), nationellt utdöda (RE, regionally
extinct), eller data om förekomst är bristfällig (DD, data deficiency) (Kontula & Raunio 2018,
Hyvärinen et al. 2019). Arter med bristfälliga data rödlistas eftersom det inte går att utesluta att
de inte är hotade.
För varje naturvärde fastslogs ett avvägt skyddsmål baserat på naturvärdets utbredningsområde.
Utgångspunkten var ett skydd på 20 % av varje naturvärde baserat på EU-direktivens lägsta
rekommenderade nivå för skydd, samt tidigare områdesvalsanalyser i Östersjön (HELCOM
2008). Enligt samma EU-direktiv bör arter och naturtyper med särskilt skydd ha ett skyddsmål
15

Petra Arola
på minst 60 %. Skyddsmålen diskuterades även med intressenter, här representerade av
naturvårdsintendent Maija Häggblom på Ålands landskapsregering. De naturvärden som ingår
i analysen samt deras skyddsmål, med motivering och information om datatillgång, presenteras
i tabell 1. Skyddsmålen justerades vid behov beroende på hur allmänt naturvärdet är, dess
rödlistning, sällsynthet, samt hur viktig arten är för andra arter (Ardron et al. 2010).
Skyddsmålet sänktes till 10 % för naturvärden som är livskraftiga och mycket allmänna i
undersökningsområdet, exempelvis natar, sudare och trådalger. Skyddsmålet sänktes också för
naturvärden som hade oproportionerligt stor utbredning i jämförelse med övriga naturvärden
för att minska skevhet i resultatet, såsom blåmusslor och naturtypen skär och småöar. För
enskilda arter som var rödlistade eller sällsynta höjdes skyddsmålet till 50 %. Fiskarternas
skyddsmål behölls på 20 % på grund av stort fisketryck, trots att arterna är relativt allmänt
förekommande. Filen för kustnära laguner motsvarade dåligt naturtypens egentliga utbredning
och därför sänktes skyddsmålet för laguner till 30 % istället för det krävda 60 % för naturtyper
med särskilt skydd enligt habitatdirektivet. Eftersom data saknades för östersjövikare användes
istället sälområden vilka inbegriper både östersjövikare och gråsäl. Skyddsmålet för gråsäl hade
fastslagits till 10 % och för östersjövikare 30 %, men i stället användes i analysen ett
medelvärde på 20 % för sälområden.

Tabell 1. Ramverk för skydd av naturvärden inklusive deras skyddsmål med motivering, samt
varifrån data erhållits och i vilka format. Motiveringen för skyddsmål anger naturvärdets
rödlistning enligt IUCN och HELCOM där EN = starkt hotad, VU = sårbar, NT = nära hotad,
LC = Livskraftig och DD = otillräckligt data. Därtill nämns om naturvärdet är mycket sällsynt
eller om det kräver särskilt skydd enligt habitatdirektivet vilket höjer skyddsmålet, eller om
naturvärdet är mycket allmänt, vilket sänker skyddsmålet.

16

Petra Arola
Naturvärde

Skyddsmål

Motivering

Källa för data

Dataformat

Habitatdirektivets naturtyper
Sublitorala sandbankar

20 %

VU

Kaskela 2019

Polygon

Kustnära laguner

30 %

Särskilt skydd, EN

Forststyrelsen

Polygon

Rev

20 %

VU

Kaskela & Rinne 2018

Polygon

Rullstensåsöar med sublitoral
vegetation
Skär och småöar

20 %

NT

Polygon

10 %

NT, allmän

Kaskela 2019, Rinne et al.
2019
Forststyrelsen

20 %

EN

Raster, 20 x 20 m

20 %

NT

Rinne et al. 2019
(gäller för alla habitater i
rasterformat)

20 %

VU

Raster, 20 x 20 m

20 %

VU

Raster, 20 x 20 m

Rödalgsbottnar

20 %

EN

Raster, 20 x 20 m

Gaffeltångsbottnar (Furcellaria
lumbricalis)
Blåmusselbottnar (Mytilus edulis)

20 %

LC

Raster, 20 x 20 m

10 %

LC

Raster, 20 x 20 m

Viktiga habitat
Blåstångsbottnar (Fucus
vesiculosus)
Exponerade kransalgsbottnar
(Chara aspera)
Skyddade kransalgsbottnar (Chara
spp. utom C. aspera)
Ålgräsbottnar (Zostera marina)

Arter
Möjor (Ranunculus spp.)

Raster, 20 x 20 m

20 %

NT

Hårsärvar, natingar (Zannichellia
spp. och Ruppia spp.)
Najasar (Najas spp.)

20 %

NT

20 %

NT

Punkt

Natar (Potamogeton spp.)

10 %

LC

Punkt

Slingor (Myriophyllum spp.)

10 %

LC

Punkt

Särvar (Ceratophyllum spp.)

10 %

LC

Punkt

Trådalger (fleråriga)

10 %

LC

Punkt

Drivande blåstång

10 %

DD

Punkt

Havstulpaner (Balanus
improvisus)
Klubbpolyp (Cordylophra caspia)

10 %

DD

Punkt

10 %

DD

Punkt

Slangalger (Vaucheria spp.)

10 %

LC

Punkt

Sudare (Halosiphon spp. och
Chorda spp.)
Trådalger (ettåriga)

10 %

LC

Punkt

10 %

LC

Punkt

Hotade och sällsynta arter
Tuvsträfse (Chara connivens)

50 %

Sällsynt

Raggsträfse (Chara horrida)

50 %

EN, sällsynt

Grovsläke (Ceramium virgatum)

50 %

VU, sällsynt

Fiskarters lekområden
Abborre (Perca fluviatilis)

20 %

LC, fiske

Gös (Sander lucioperca)

20 %

LC, fiske

Gädda (Esox lucius)

20 %

LC, fiske

Fågelområden

20 %

Fågeldirektivet

Sälområden

20 %

Habitatdirektivet

Rinne et al. 2019 +
ÅlandSeaMap 2019 +
Valkonen 2020

Polygon

Punkt
Punkt

Rinne et al. 2019 +
ÅlandSeaMap 2019 +
Valkonen 2020

Punkt

Ålands fiskeribyrå
(gäller för alla polygoner
för lekområden)

Polygon

https://www.birdlife.fi/
suojelu/alueet/finiba/
Polygon ritad enligt
punktdata från
http://riistahavainnot.fi/
hylkeet/tiheys

Punkt
Punkt

Polygon
Polygon
Polygon
Polygon

17

Petra Arola
I analysen beaktades också sådana antropogena aktiviteter som utgör ett hot mot den marina
undervattensmiljön. Baserat på HELCOM:s Baltic Sea Impact Index (BSII) identifierades
antropogena aktiviteter på Åland som har en negativ inverkan på marina ekosystem, hur dessa
aktiviteter påverkar miljön, samt hur stor buffertzon de borde omges av för att minimera den
negativa miljöpåverkan (HELCOM 2018). Genom att utesluta områden där miljöskadliga
aktiviteter idkas, inklusive deras buffertzoner, kan man bättre försäkra skyddsområdets goda
naturliga tillstånd (HELCOM 2018). Listan på miljöskadliga antropogena aktiviteter som
användes i analysen presenteras i tabell 2.

Tabell 2. Ramverk för antropogena aktiviteter inklusive buffertzon, hur aktiviteten påverkar
miljön samt varifrån data erhållits och i vilka format.
Antropogen aktivitet

Buffert

Miljöpåverkan

Datatillgång

Dataformat

Hamnar

200 m

HELCOM

Polygon

Farleder

500 m

Fiskodlingar

150 m

HELCOM /
Trafikledsverket
HELCOM

Raster 1000 x 1000 m /
Linje
Punkt

Tätorter

1000 m

Trafik, föroreningar, ljud,
erosion
Trafik, föroreningar, ljud,
erosion
Punktbelastning av
näringsämnen
Föroreningar, trafik, ljud,

HELCOM

Polygon

Muddring av farleder

500 m

Trafikledsverket

Polygon

Dumpning av
muddermassor

500 m

Habitatförlust,
sedimentering
Habitatförlust,
sedimentering
Kombinerat antropogent
tryck

Trafikledsverket

Polygon

HELCOM

Raster 1000 x 1000 m

BSPI

-

Från det tänkta ramverket uteslöts vissa naturvärden och antropogena aktiviteter på grund av
exempelvis avsaknad av data eller bristfälliga data. En fullständig lista över naturvärden som
utelämnats och orsaken bakom det finns i tabell 3. I analysen användes endast de antropogena
aktiviteter som var minst 100 meter inklusive buffertzon. Orsaken till detta var att allmänt
förekommande aktiviteter med en buffertzon på högst några tiotals meter, exempelvis kablar
och rör, hade en oproportionerligt stor inverkan på analysen i jämförelse med deras bedömda
miljöpåverkan då stora områden låstes ut (se kapitel 2.4.1).

18

Petra Arola
Tabell 3. Lista över sådana naturvärden och antropogena aktiviteter som skulle användas i
analysen men som uteslöts på grund av exempelvis avsaknad av eller bristfälliga data.
Naturvärde

Orsak

Estuarier (1130)

Finns ej på Åland

Stora grunda vikar och sund (1160)

Inga data

Smala vikar (1650)

Inga data

Vassbuk (Sprattus sprattus)

Inga data

Sik (Coregonus lavaretus)

Inga data

Strömming (Culpea harengus)

Oproportionerligt stort lekområde

Ål (Anguilla anguilla)

Kan ej skyddas genom områdesskydd

Lax (Salmo salar)

Kan ej skyddas genom områdesskydd

Öring (Salmo trutta)

Kan ej skyddas genom områdesskydd

Torsk (Gadus morhua)

Kan ej skyddas genom områdesskydd

Barklöst sträfse (Chara braunii)

Inga data

Stor natebock (Macroplea pubipennis)

Inga data

Småsvalting (Alisma wahlenbergii)

Finns ej på Åland

Ishavshästsvans (Hippuris tetraphylla)

Finns ej på Åland

Utter (Lutra lutra)

Utanför analysens omfattning

Antropogena aktiviteter

Orsak

Kablar

Låg rumslig upplösning

Rör

Låg rumslig upplösning

Vindkraftverk

Låg rumslig upplösning

Simstränder

Låg rumslig upplösning

Vägar

Låg rumslig upplösning

Broar

Låg rumslig upplösning

Industri

Låg utbredning på Åland

Byggplatser

Låg utbredning på Åland

Muddring

Endast data tillgängligt om muddring av stora farleder

Dumpning av muddermassor

Endast data tillgängligt om muddring av stora farleder

Fiske

Stor upplösning på data

Småbåtstrafik

Oproportionerligt stor inverkan på resultatet

Utsläpp och avrinning

Inga data

2.3. Insamling av data
Data över naturvärden och antropogena aktiviteter samlades in från Åbo Akademi, HELCOM,
Ålands Landskapsregering, Forststyrelsen, Ålands Fiskeribyrå, Naturresursinstitutet (Luke),
Birdlife Finland och Trafikledsverket. För en fullständig lista över varifrån data samlats in se
tabell 1 (naturvärden) och tabell 2 (antropogena aktiviteter). Användningen av bästa tillgängliga
data prioriterades för att ge en god grund för ekosystembaserad planering. En stor del av de
19

Petra Arola
data för naturvärden som användes härstammar från karteringar av undervattensmiljön på
Åland från år 2000 framåt, och har alltså en empirisk grund. Data samlades in av Åbo Akademi
inom olika projekt på Husö Biologiska Station och sammanställdes för ett karteringsprojekt (se
Rinne et al. 2019 för beskrivning av data). Utöver detta användes även data insamlat år 2019
under projektet ÅlandSeaMap som är ett samarbete mellan Ålands landskapsregering och Åbo
Akademi för inventering av undervattensmiljön på Åland. De data som användes i den här
analysen består av ca 10 700 punktdataförekomster (figur 5) och på basis av dessa dataset har
modeller skapats över vissa av habitatdirektivets naturtyper samt vissa artförekomster (Rinne
et al. 2019). Filer för Ålands kustvattenområde och marina naturskyddsområden tillhandahölls
av Ålands landskapsregering.

Figur 5. Karta över de ca 10 700 punktdataförekomster som användes i analysen. Området
kring Brändö i nordöstra Åland samt Kökars och Föglös södra skärgård saknar långt
karteringsuppgifter.
20

Petra Arola
2.4. Tekniskt genomförande av områdesvalsanalysen
Det här kapitlet fokuserar på det tekniska genomförandet av områdesvalsanalysen och olika
steg i processen. Först beskrivs de grundläggande funktionerna i Marxan, följt av den
förberedande databehandlingen i ArcGIS applikationen ArcMap 10.5. Slutligen beskrivs hur
själva analysen utfördes med upplägg av scenarier samt bestämningen av de parametrar som
användes i analysen.
2.4.1. Marxan analysens inställningar
Områdesvalsanalysen i Marxan baserar sig på användningen av rumsliga data och deras
fördelning i så kallade planeringsenheter (PE). I den här analysen används data om
naturvärdenas utbredning, antropogena aktiviteter, existerande marina naturskyddsområden
och kostnader. PE är en uppdelning av undersökningsområdet i mindre enheter och algoritmen
väljer lösningsförslag bland alla PE. Mängden av varje naturvärde som finns inom respektive
PE beräknas och algoritmen väljer PE för lösningen så att skyddsmålet för varje naturvärde ska
nås, det vill säga den andel av varje naturvärde som skyddas i lösningsförslaget är större än
eller lika med skyddsmålet. Formen på en PE kan vara kvadratisk, hexagonal eller oregelbundet
formad beroende på vad som bäst motsvarar den lokala naturvärdesmosaiken (Ardron et al.
2010). I den här analysen användes kvadratiska PE med sidan 500 m (figur 6) vilket gav knappt
34 000 PE totalt. Eftersom Ålands skärgård består av en detaljerad mosaik av habitat valdes en
relativt liten storlek på PE:na så att de så bra som möjligt motsvarar den rumsliga utbredningen
av naturvärdena (Ardron et al. 2010). På grund av det stora antalet öar och skär har Ålands
skärgård en komplex kustlinje, detta beaktades genom att klippa PE:na enligt kustlinjen så att
landområden inte inkluderas i analysen.

21

Petra Arola

Figur 6. Planeringsenheterna (PE) i havsområdet sydost om fasta Åland (Lemland,
Lumparland, och Föglö). Varje PE har sidan 500 m och är klippt enligt kustlinjen.

Varje PE i analysen tilldelas också en status beroende på om enheten skulle vara fritt valbar
eller automatiskt väljas in eller ut. Statusen för respektive är 0, 2 eller 3, och varje PE kan endast
ha en status. Som inlåsta områden i den här analysen användes befintliga skyddsområden,
medan områden med antropogena aktiviteter som listas i skyddsramverket låstes ut. Alla marina
naturskyddsområden och antropogena aktiviteter inklusive buffertzoner slogs samman i var sin
polygon och även de klipptes enligt Ålands kustlinje. De PE där naturskyddsområden utgjorde
mer än hälften av områdets area låstes in i MPA-nätverket (status = 2). De PE som överlappade
med antropogena aktiviteter låstes ut ur MPA-nätverket (status = 3), även där överlappningen
var minimal för att inte förminska buffertzonen. En karta över in- och utlåsta områden visas i
figur 7.

22

Petra Arola

Figur 7. Karta över de områden som är inlåsta på grund av skyddsområden (grön), och de
områden som är utlåsta på grund av antropogena aktiviteter (blå) såsom farleder, fiskodlingar
och tätorter.

Därtill har varje PE också en kostnad som beräknas enligt det värde man valt för att representera
kostnaden. Användning av faktiska ekonomiska värden är rekommenderat, men exempelvis
area per PE eller antropogena intressen i området, såsom fiske, kan användas som substitut om
monetära värden inte finns att tillgå (Game & Grantham 2008). Algoritmen i Marxan strävar
efter att minimera den totala kostnaden i lösningsförslaget, och den bästa lösningen enligt
algoritmen är det lösningsförslag där så många skyddsmål som möjligt uppfylls till lägsta
kostnad (Game & Grantham 2008). Om då exempelvis arean används som kostnad betyder det
att den totala arean för nätverket kommer att minimeras. I den här analysen användes BSPI
(Baltic Sea Pressure Index) och area som kostnad. BSPI anger graden av mänsklig påverkan i
varje PE (HELCOM 2018) och användes i analysen för att styra valet av skyddsområden mot
mera orörda områden. BSPI per PE beräknades utgående från ett raster och fick värden mellan
0 och 5,32 (figur 8), och eftersom det är ett vägt värde saknar det enhet. Arean användes som
23

Petra Arola
representation av kostnad i situationer där mänsklig påverkan inte beaktades. Värdet för arean
beräknades som ytan per PE mätt i kvadratmeter.

Figur 8. Karta över BSPI (Baltic Sea Pressure Index) fördelat per PE. Värdet varierar mellan
0 och 5,32 och en starkare röd färg indikerar en starkare mänsklig påverkan i området.
Området kring Mariehamn är mest påverkat men större farleder syns bland annat också som
mörkare områden på kartan. Modifierad från HELCOM Maps and Data Service (2019).

Alla naturvärden omvandlades till raster med en upplösning av 20 x 20 m för att möjliggöra
beräkning av naturvärdenas utbredning per PE. Upplösningen valdes eftersom den ansågs vara
tillräckligt detaljerad för att motsvara verkligheten. Vegetationsmodellerna omklassificerades
så att områden där sannolikheten för artens förekomst var över 30 % valdes in. För artdata i
punktformat valdes i Excel områden där artens täckningsgrad var minst 5 %. Dessa fördes in i
ArcGIS där de sedan omvandlades till raster. Data i polygonformat omvandlades till raster.
Exempel på hur naturvärdenas utbredning ser ut visas i figur 9.

24

Petra Arola

Figur 9. Områden med hög sannolikhet för blåstångsbottnar, exponerade charophytabottnar
representerad av utbredningen av bortsträfse, samt ålgräsbottnar.

2.4.2. Utförda scenarier i Marxan
I analysen undersöktes huvudsakligen två olika scenarier. I det första scenariot beaktades endast
naturvärden för att identifiera områden med hög biodiversitet som borde prioriteras som
skyddsområden. I det här scenariot användes inga begränsande faktorer såsom antropogena
aktiviteter, och för att ytterligare minska begränsningarna användes area som kostnad. Målet
med det här scenariot var att visa hur MPA-nätverket skulle utformas om endast naturvärdenas
utbredning beaktades utan några ytterligare begränsningar. I det andra scenariot inkluderades
antropogena aktiviteter och befintliga skyddsområden för att få ett mer praktiskt tillämpbart
resultat. I det här resultatet identifierades områden som kunde anslutas till det existerande MPAnätverket för att uppfylla skyddsmålen. I det andra scenariot användes BSPI som kostnad.
25

Petra Arola
Marxan kördes här med hundra upprepningar och 107 iterationer per körning. Resultatet för
varje körning undersöktes för att kontrollera om alla skyddsmål hade nåtts och för att identifiera
den bästa lösningen. Den bästa lösningen är den omgång där flest skyddsmål uppfylls till den
lägsta kostnaden. Utgångspunkten var att 100 % av skyddsmålen skulle uppfyllas. Efter varje
körning visualiserades resultatet i ArcGIS eftersom många brister i analysen är lättare att
upptäcka genom visuell undersökning än vid genomgång av datafiler. Kartor framställdes över
den bästa lösningen i varje körning och även för urvalsfrekvensen för densamma.
För att försäkra att skyddsmålet uppfylldes för varje naturvärde användes parametrarna BLM
(Boundary Length Modifyer, gränslängdsfaktor) och SPF (Species Penalty Factor, arters
straffaktor). SPF är ett värde som används för att ställa striktare krav på att skyddsmålet uppfylls
för varje naturvärde och värdet för SPF kalibreras i analysen. Genom kalibrering av BLM kan
Marxan skapa en högre grad av anhopning (clustering) i systemet genom att öka summan av
längden av de delade gränserna mellan de PE som valts in i lösningsförslaget. (Game &
Grantham 2008)
I början uppfylldes inte alla skyddsmålen i lösningarna, men graden ökade i och med
kalibreringen av BLM och SPF för att i det slutliga scenariot vara 100 %. Värdet på båda
parametrarna är beroende av analysens upplägg och bör därför kalibreras skiljt för varje
scenario. Kalibreringen gjordes i Zonae Cogito, ett program som kan användas för att enkelt
justera värden i analysen och köra Marxan. BLM kalibrerades först för att prioritera
utformningen av anhopningar av PE. För BLM testades först ett värde som motsvarade kostnad
per PE dividerat med längden på en sida på en PE, och värdet höjdes stegvis tills önskad nivå
av anhopning uppnåddes. Därefter höjdes SPF stegvis tills alla skyddsmål uppfylldes. SPF kan
justeras skiljt för varje naturvärde om skyddsmålet för den är svårt att uppnå, men här användes
samma SPF för alla naturvärden. I scenario 1 var BLM 1000 och i scenario 2 var BLM 0,0025,
medan SPF var 4 i båda scenarierna.
Som tidigare nämndes har Marxan många inställningar och justerbara parametrar som
samverkar, och det finns många olika möjligheter för uppställning av scenarier. I den här
analysen testades speciellt användningen av olika värden för kostnaden, skyddsmålet samt
parametern BLM. Resultatet för dessa test visas i ett skiljt kapitel i resultatet. På grund av den
stora flexibilitet som Marxan ger möjlighet till, upprepas alla steg i analysen flera gånger och
justeringar gjordes tills lösningen hade en passligt hög nivå av anhopning och en låg variation
i resultatet vad gäller valda områden samt urvalsfrekvens. För varje lösning kördes Marxan
26

Petra Arola
ytterligare två gånger med samma inställningar för att försäkra att resultatet var detsamma och
analysen därmed var robust. Under analysens gång kördes Marxan totalt 43 gånger.

2.5. Evaluering av MPA-nätverkets effektivitet
De områden som valdes in de slutliga lösningförslagen för scenario 1 och scenario 2 jämfördes
med det existerande MPA-nätverket på Åland för att analysera hur dessa områden bidrar till
MPA-nätverkets effektivitet. Med effektivitet avses här hur stor andel av naturvärdena som
skyddas. I jämförelsen beräknades i ArcMap den procentuella andelen av Ålands kustvatten
som är skyddad i nuläget jämfört med de två scenarierna i analysen. Även andelen av varje
naturvärde som skyddas i respektive nätverk beräknades i ArcMap.

3. Resultat
Analysens resultat visar förslag på hur MPA-nätverket kan utformas för att uppfylla de
skyddskrav som ställts i skyddsramverket med hjälp av olika inställningar i Marxan-analysen.
De huvudsakliga resultaten från analysen framställs i form av kartor över urvalsfrekvensen för
scenario 1 och 2 (figur 10) samt deras respektive lösningsförslag för MPA-nätverkets rumsliga
layout (figur 11), och en tabell över MPA-nätverkens effektivitet. Därtill presenteras några
kartor vars uppgift främst är att förklara resultatet och hur olika inställningar påverkat resultatet.

3.1. Resultat av områdesvalsanalysen
I Marxan-analysen undersöktes huvudsakligen två olika scenarier och i figur 10 visas
urvalsfrekvensen för PE:na i olika scenarier. Urvalsfrekvensen anger hur många gånger en PE
valts in i ett lösningsförslag utav de 100 upprepningar som gjordes per körning. Värdet varierar
alltså mellan 0 och 100, och ju flera gånger en PE väljs in desto viktigare är den för att uppfylla
skyddsmålen. En hög urvalsfrekvens tyder på en hög nivå av oersättlighet för en PE i det slutliga
27

Petra Arola
MPA-nätverket. På motsvarande sätt är områden som sällan eller aldrig väljs in i
lösningsförslaget inte av lika stor betydelse för MPA-nätverkets effektivitet. Om bara
naturvärdena tas i beaktande, som i scenario 1, placeras de prioriterade områdena för skydd i
den nordvästra och sydöstra ytterskärgården samt i flera kustnära områden och vikar och sund
i innerskärgården (figur 10A). I scenario 2 där det befintliga MPA-nätverket är inlåst och
antropogena aktiviteter togs i beaktande blir urvalsfrekvensen 100 i de områden som överlappar
med det befintliga MPA-nätverket. Ytterligare prioriterade områden för skydd i scenario 2 väljs
i stort sett i anslutning till det existerande nätverket (figur 10 B).
A.

B.

Figur 10. Urvalsfrekvensen per PE för scenario 1 (A), och för scenario 2 (B). En högre
urvalsfrekvens indikerar en högre grad av oersättlighet i analysens lösningsförslag.

Baserat på urvalsfrekvensen och varje PE:s betydelse för MPA-nätverkets effektivitet, valdes
det nätverk av PE som bäst uppfyller skyddsmålsättningen vägt mot kostnaden. Det bästa
lösningsförslaget för scenario 1 visar områden med höga naturvärden, och därmed ett förslag
på hur skyddsområden kunde placeras för att alla skyddsmål skulle uppnås om MPA-nätverket
planerades på nytt från grunden och utan att beakta antropogen inverkan. De valda områdena
finns spridda runt hela Åland, med fokus på de nordvästra och sydöstra delarna.
Lösningsförslaget för scenario 2 visar en mer antropocentrisk lösning, eftersom olika
antropogena aspekter tas i beaktande. Det befintliga MPA-nätverket är inlåst, vilket också
reflekteras i resultatet. De bästa lösningsförslagen från Marxan-analysen för scenario 1 och för
scenario 2 visas i figur 11. Dock bör det poängteras att de här lösningsförslagen endast är två
28

Petra Arola
av många möjliga lösningar, men de är de mest effektiva för de krav som ställdes i den här
analysen.
A.

B.

Figur 11. Områdesvalsanalysens lösningsförslag för scenario 1 visar prioriterade områden för
skydd utan att antropogen påverkan eller det befintliga MPA-nätverket medtagits (A), och
scenario 2 där befintliga skyddsområden och antropogena aktiviteter tas i beaktande (B).

En jämförelse av överlappningen av det befintliga MPA-nätverket med scenario 1 respektive
scenario 2 visas i figur 12. I scenario 2 var överlappningen fullständig eftersom
skyddsområdena låsts in i analysen och nya områden har valts delvis som utvidgning av de
befintliga områdena (figur 12B). Nya områden har också valts in, främst i den nordvästra
ytterskärgården men även i den inre skärgården i Föglö, Kökar och Brändö samt fasta Ålands
vikar och sund. För scenario 1 är valet av skyddsområden helt oberoende av det befintliga MPAnätverket, och som visas i figur 12A är överlappningen mellan det befintliga nätverket och
A.
lösningsförslaget för scenario 1 väldigt liten. I scenario 1 har de invalda områdena en relativt
jämn spridning över Ålands kustvatten, men fokus ligger mer på ytterskärgården. Nya
skyddsområden som valts i båda scenarierna inkluderar områden i Föglös, Kökars och Brändös
skärgård samt vissa områden i Ålands nordvästra ytterskärgård.

29

Petra Arola
A.

B.

Figur 12. Nuvarande skyddsområden jämfört med resultatet för områdesvalsanalysen i
scenario 1 (A) och scenario 2 (B). Överlappningen i scenario 1 är väldigt liten medan
överlappningen i scenario 2 är fullständig eftersom MPA-nätverket låsts in.

3.2. Evaluering av det befintliga MPA-nätverket
Evalueringen av MPA-nätverket visar att det befintliga MPA-nätverket uppfyllde endast ett av
de utsatta skyddsmålen, nämligen det för perenna trådalger, och ca hälften av naturvärdena hade
en skyddsnivå på endast 0 - 2 % (tabell 4). I scenario 1 och 2 uppfylldes alla skyddsmålen,
vilket betyder att målsättningen enligt skyddsramverket för analysen uppfylldes. I scenario 1
omfattar de invalda områdena 622 km2, vilket är 219 km2 mer än det nuvarande MPA-nätverket
som skyddar 403 km2. I scenario 1 skyddas 8,2 % av Ålands kustvatten, medan det befintliga
MPA-nätverket skyddar endast 5,3 %. I scenario 2 skyddas 806 km2, vilket är dubbelt mer än
det befintliga MPA-nätverket och ökar skyddsprocenten till 10,6 %. Ytan av det befintliga
MPA-nätverket borde alltså fördubblas med strategiskt valda ställen för att uppfylla de i
analysen utsatta skyddsmålen. Om planeringen av MPA-nätverket däremot gjordes på nytt från
grunden skulle en 184 km2 mindre yta räcka för att uppnå målen (skillnaden mellan ytan i
scenario 1 och 2). Analysen för MPA-nätverket samt de två scenariernas effektivitet visas i
tabell 4.

30

Petra Arola
Tabell 4. Skyddsområdenas effektivitet i procent i det befintliga MPA-nätverket jämfört med i
områdena i scenario 1 respektive scenario 2. Röd färg markerar skyddsmål som inte uppnås i
det nuvarande nätverket och grön färg markerar skyddsmål som uppnås i scenario 1 och 2.
Befintliga
Naturvärde

Skyddsmål skyddsområden Scenario 1 Scenario 2

1

Sublitorala sandbankar

20 %

0%

21 %

21 %

2

Kustnära laguner

30 %

2%

31 %

32 %

3

Rev

20 %

7%

20 %

20 %

4

Rullstensåsöar med sublitoral vegetation

20 %

12 %

25 %

19 %

5

Skär och småöar

20 %

5%

20 %

20 %

6

Fågelområden

20 %

15 %

20 %

22 %

7

Blåstångsbottnar (Fucus vesiculosus)

20 %

15 %

20 %

20 %

8

Exponerade kransalgsbottnar (Chara aspera)

20 %

2%

24 %

28 %

9

Skyddade kransalgsbottnar (Chara spp. utom C. aspera 20 %

5%

33 %

38 %

10 Ålgräsbottnar (Zostera marina)

20 %

3%

20 %

20 %

11 Rödalgsbottnar

20 %

11 %

22 %

20 %

12 Gaffeltångsbottnar (Furcellaria lumbricalis)

20 %

13 %

21 %

20 %

13 Blåmusselbottnar (Mytilus edulis)

10 %

8%

10 %

13 %

14 Abborre (Perca fluviatilis)

20 %

1%

20 %

20 %

15 Gös (Sander lucioperca)

20 %

1%

25 %

25 %

16 Möjor (Ranunculus spp.)

20 %

0%

23 %

20 %

17 Hårsärvar, natingar (Zannichellia spp. och Ruppia spp.) 20 %

1%

20 %

22 %

18 Najasar (Najas spp.)

20 %

0%

28 %

31 %

19 Natar (Potamogeton spp.)

10 %

1%

21 %

18 %

20 Slingor (Myriophyllum spp.)

10 %

1%

26 %

22 %

21 Särvar (Ceratophyllum spp.)

10 %

1%

15 %

41 %

22 Trådalger (fleråriga)

10 %

10 %

25 %

24 %

23 Drivande blåstång

10 %

5%

11 %

11 %

24 Havstulpaner (Balanus improvisus)

10 %

7%

10 %

16 %

25 Klubbpolyp (Cordylophora caspia)

10 %

0%

13 %

17 %

26 Slangalger (Vaucheria spp.)

10 %

0%

46 %

13 %

27 Sudare (Halosiphon spp. och Chorda spp.)

10 %

5%

15 %

17 %

28 Trådalger (ettåriga)

10 %

8%

18 %

20 %

29 Sälområden

20 %

16 %

21 %

22 %

30 Tuvsträfse (Chara connivens)

50 %

0%

67 %

67 %

31 Raggsträfse (Chara horrida)

50 %

0%

57 %

57 %

32 Grovsläke (Ceramium virgatum)

50 %

0%

50 %

58 %

33 Gädda (Esox lucius)

20 %

1%

36 %

31 %

4,7 %

25,2 %

25,7 %

Skyddets medeltal

31

Petra Arola
3.3. Inställningar och deras effekt på resultatet
Valet av kostnad konstaterades ha en märkbar effekt på resultatet för områdesvalsanalysen. I
den här analysen valdes BSPI som ett substitut för vägda kostnader eller intressen för att styra
placeringen av skyddsområden bort från antropogena aktiviteter mot mera ostörda områden. I
analyser där man vill identifiera hotspots för biodiversitet är det ett bra alternativ att använda
area som kostnad, eftersom det inte förskjuter preferensen mot eller bort från något särskilt
område. Effekten av användning av area respektive BSPI som kostnad i analysen visas i figur
13.
A.

B.

Figur 13. Inverkan av användning av olika kostnader i analysen. I figur A användes arean som
kostnad vilket inte förskjuter valet av PE till något särskilt område. I figur B användes BSPI
som kostnad vilket gör att områdesvalet förskjuts bort från områden med högre antropogent
tryck.

Valet av BLM påverkade också analysen i viss mån, men inte lika tydligt som kostnaden. Ett
lågt BLM gjorde att skyddsområdena får en stor spridning och låg anhopning, medan ett för
högt värde gjorde att variationen i valda områden blev stor. Resultaten för test av BLM visas i
figur 14.

32

Petra Arola
A.

B.

C.

Figur 14. Analysens urvalsfrekvens (till vänster) och respektive lösningsförslag (till höger) då
BLM är för högt (A), för lågt (B) och lämpligt (C).

33

Petra Arola

4. Diskussion
4.1. MPA-nätverket
Analysens resultat visar att det befintliga MPA-nätverket inte erbjuder ett tillräckligt skydd för
biodiversiteten i undersökningsområdet. Evalueringen visar att av de 33 naturvärden som
används i analysen är det endast ett som uppnår analysens skyddsmål i det befintliga MPAnätverket (tabell 4), nämligen fleråriga trådalger, vilka är allmänt förekommande. Därtill är
överlappningen mellan det befintliga MPA-nätverket och lösningsförslaget i scenario 1 där
prioriterade områden för skydd identifieras väldigt lågt (figur 12). Resultaten visar att det
befintliga MPA-nätverket inte motsvarar naturvärdenas utbredning och endast ger ett lågt skydd
åt de i analysen använda naturvärdena. Därmed finns det ett tydligt behov av en förbättring av
Ålands MPA-nätverk. För att Ålands MPA-nätverk ska uppfylla skyddsmålsättningarna borde
nätverkets yta fördubblas från de existerande 403 km2 till 806 km2 genom skydd av strategiskt
valda områden. Alternativt kunde MPA-nätverket planeras de novo och då skulle det endast
krävas en yta på 622 km2 för att uppfylla skyddskraven. Likande resultat visades i en evaluering
av det finländska MPA-nätverket gjord av Virtanen et al. (2018). Det finländska MPAnätverkets täckningsgrad uppfyller visserligen Aichimålen på 10 %, men det motsvarar
biodiversitetens utbredning dåligt då endast en liten andel (i medeltal 27 %) av de biologiskt
mest värdefulla naturvärdena är skyddade. Virtanen et al. (2018) konstaterade också att en
utvidgning av MPA-nätverkets area med 1 %, alltså ca 850 km2, baserat på
områdesvalsanalysens resultat kunde mer än fördubbla skyddet av naturvärdena. På samma sätt
skulle en utökning av Ålands MPA-nätverk enligt lösningsförslaget i scenario 2 mer än
femdubbla skyddet av de i analysen använda naturvärdena, då skyddets medeltal ökar från 4,7
% till 25,7 %. Även HELCOM:s analyser av Natura 2000-nätverket och HELCOM MPAnätverket i Östersjön visar att nätverken kunde förbättras genom skydd av systematiskt utvalda
områden (HELCOM 2008, HELCOM 2016).
Det är osannolikt att MPA-nätverket skulle planeras de novo trots att effektiviteten av
områdesanvändningen skulle öka (samma skyddsnivå nås genom skydd av mindre area). Mer
sannolikt kommer nya områden att anslutas till det befintliga MPA-nätverket, främst områden
med hög oersättlighet, vilka identifierats i områdesvalsanalysen. Sådana områden kan
identifieras utgående från kartan över urvalsfrekvenser, speciellt för det obegränsade scenario
1 (Ardron et al. 2010), och finns i det här fallet i Ålands ytterskärgård, främst i de sydöstra och
34

Petra Arola
nordvästra delarna, samt i många vikar och sund i innerskärgården. Områden mellan öar är i
allmänhet också högt prioriterade för skydd, exempelvis kring Föglö, Brändö och Kökar. Detta
beror antagligen på att modeller över arters och miljöers utbredning överlappar varandra i de
här områdena, exempelvis förekomster av fiskars lekområden, laguner och värdefull vegetation.
Dessa områden utgör även viktiga knutpunkter för fast bosättning i skärgården (Kuismanen et
al. 2019), vilket kan göra det svårt att instifta skyddsområden där trots att områdena är
ekologiskt viktiga. Om man ville undvika bosättningsområden vore det bra att också inkludera
andra bostadsområden än tätorter i analysen. De prioriterade områdena för skydd som
identifierades av Virtanen et al. (2018) sammanfaller långt med de prioriterade områdena för
den här analysen, medan resultatet från HELCOM:s Marxan analys (2008) lägger större fokus
på områden i Ålands nordöstra skärgård. HELCOM:s analys baserade sig dock på marina
landskap, vilket grundar sig på grova data om substrat och miljövariabler såsom salthalt och
ljus (Al-Hamdani & Reker 2007), i stället för arters utbredning. Därmed är resultaten inte helt
jämförbara. Skydd av prioriterade områden enligt scenario 1 respektive scenario 2 skulle betyda
att alla skyddsmålen uppfylls, vilket i sin tur innebär en markant ökning av skyddsnivån för alla
naturvärden. Den största förbättringen i skyddet är för sällsynta arter såsom tuvsträfse,
raggsträfse och grovsläke, vilkas skydd ökar från 0 % till över 50 %. Även skyddet för
makrofyter och fiskar förbättras markant.
Aichimålen uppfylls endast i scenario 2 där 10,6 % av den totala havsytan skyddas. Det
motsvarande värdet för scenario 1 är 8,2 %, vilket betyder att lösningsförslaget är så effektivt
att inte Aichimålen nås. Det befintliga MPA-nätverket har en täckningsgrad på endast 5,3 %
vilket är långt ifrån att nå målet på 10 %. Även tidigare analyser visar av MPA-nätverkets
täckningsgrad på Åland inte uppfyller skyddsmålen (HELCOM 2016). Ytan av det befintliga
MPA-nätverket borde fördubblas för att nå upp till den rekommenderade täckningsgraden,
exempelvis genom anslutning av områden enligt lösningsförslaget i scenario 2. Trots att en
täckningsgrad på 10,6 % räcker för att nå Aichimålen kanske detta inte räcker i framtiden med
tanke på de existerande målsättningarna om att 30 % av haven borde vara strikt skyddade
(IUCN 2017). I Marxan finns ingen inställning som garanterar att en viss andel av havsområdet
skyddas, utan det måste göras med hjälp av extern mjukvara.
I lösningsförslagen förstärktes den ekologiska koherensen genom att beakta kraven på
representation och lämplighet, men det gjordes ingen bedömning av hur väl lösningsförslagen
uppfyllde kraven på konnektivitet och replikering. Kravet på representation uppfylldes genom
att skydda en andel av alla naturvärden i området och genom att försöka nå ett totalt
35

Petra Arola
områdesskydd på 10 % i enlighet med Aichimålen. Lämpligheten beaktades genom att öka
områdenas storlek genom anhopning och utesluta områden med hög antropogen påverkan.
Lösningsförslagen uppfyller inte fullständigt de rekommendationer som finns angående
skyddsområdenas storlek på minst 10 km2 (Jonsson et al. 2020) eller 30 km2 (HELCOM 2016).
I lösningsförslaget för scenario 1 är 7 % av områdena över 10 km2 stora, och endast 1,5 % är
över 30 km2 varav det största är 55 km2. I scenario 2 är endast 5 % av områdena större än 10
km2 varav 1 % är större än 30 km2, men det största området är hela 261 km2. I det befintliga
MPA-nätverket har 11 % av områdena en yta på mer än 10 km2 och 5,5 % är över 30 km2. Dock
är variationen i antalet enskilda skyddsområden mellan lösningsförslagen (247 respektive 294
områden för scenario 1 och 2) och det befintliga MPA-nätverket (endast 37 områden) mycket
stor, så antalet stora skyddsområden i det befintliga MPA-nätverket är egentligen mycket lägre
än i lösningsförslagen. Här bör även poängteras att majoriteten av områdena i lösningsförslagen
för scenario 1 och 2 var väldigt små, och endast kring en fjärdedel av alla enskilda
skyddsområden var över 1 km2 stora. Detta beror delvis på att PE:na klippts enligt kustens
former, vilket gjorde att väldigt små fragment kunde väljas som skyddsområden.
Enligt studien gjord av Jonsson et al. (2020) är den kritiska storleken som krävs för att arter ska
bevaras inom ett skyddsområde i Östersjön ca 10 km2. I områden som är mindre än detta
bibehålls arter dåligt. I samma studie visades också att endast 15 % av de enskilda områdena i
HELCOM MPA-nätverket är tillräckligt stora för att arterna lokalt ska kunna bevaras. Jonsson
et al. (2020) identifierade också betydande brister i HELCOM MPA-nätverkets konnektivitet
bland annat i Skärgårdshavet, i vilket Ålands skärgård ingår. Detta beror på att arternas
spridningsdistans är mycket kortare i skärgårdsmiljö än i öppna havsområden (Jonsson et al.
2020). Trots att detta säkert stämmer är konnektiviteten antagligen bättre än analysen visar,
eftersom Skärgårdshavet också har andra betydande MPA-nätverk än HELCOM:s, exempelvis
Natura 2000-områdena. I de bedömningar som gjorts av HELCOM MPA-nätverkets ekologiska
koherens möttes bara kraven på replikering fullständigt, medan kraven på representation och
konnektivitet uppnåddes endast delvis (HELCOM 2010, HELCOM 2016). Kravet på
lämplighet möttes inte alls, eftersom fiske och sjöfart pågår inom många HELCOM MPA:s
(HELCOM 2016). Liknande analyser utförda på Natura 2000-nätverket visar att inte heller det
uppfyller kraven för ekologisk koherens, åtminstone vad gäller lämplighet och representation
(Piekäinen & Korpinen 2007). Då Natura 2000-nätverket och HELCOM MPA-nätverket
analyseras tillsammans förbättras representationen, replikeringen och konnektiviteten
(HELCOM 2016).
36

Petra Arola
Den här analysen lägger grunden för en systematisk planering av MPA-nätverket på Åland,
men resultaten bör vidareutvecklas och diskuteras med experter och intressenter före de kan
tillämpas (HELCOM 2008). Praktisk tillämpbarhet är viktig och bör tas i beaktande
genomgående i hela processen, vilket också är orsaken till att intressenter och övriga parter bör
vara involverade i analysens olika skeden. Då skyddsramverket görs upp bör det föras en aktiv
diskussion med intressenter för att försäkra att alla delaktiga parters önskemål hörs (Christie et
al. 2009).

4.2. Datas lämplighet för analysen
Den låga skyddsnivån i det befintliga MPA-nätverket på Åland är i sig inte förvånande eftersom
utformningen av nätverket har gjorts utan tillgång till information om naturvärdenas rumsliga
utbredning under vattenytan. Planering av skyddsområden har historiskt sett ofta gjorts baserat
på relativt små mängder data eftersom heltäckande information om undervattensmiljöerna helt
enkelt saknats (HELCOM 2006). I områdesvalsanalyser där data om naturvärdenas utbredning
inte funnits att tillgå har exempelvis marina landskap eller bioregioner använts i stället
(HELCOM 2006, Fernandes et al. 2005). Detta medför problem eftersom ersättande data inte
direkt motsvarar arters utbredning. I analysen av Virtanen et al. (2018) konstaterades att
habitatens utbredning endast delvis fungerar som substitut för arters utbredning och att ca
hälften av arternas utbredning går förlorad då endast data om habitat används. Däremot fungerar
arters utbredning bra som substitut för habitat (Virtanen et al. 2018). Områdesvalsanalysens
resultat är helt beroende av data och användning av bristfälliga data kan leda till lösningar som
inte motsvarar skyddsbehoven. Därför är det ytterst viktigt att använda bästa tillgängliga data,
och en större mängd empiriska data i analysen skulle i många fall bidra till mer entydiga
lösningsförslag (Kurjala et al. 2018). Mängden data angående marina arters utbredning har
ökat avsevärt under de senaste årtiondena, vilket minskar behovet av att använda ersättande
data (Virtanen et al. 2018).
Tack vare datainsamling i undersökningsområdet under de senaste åren finns det nu tillgång till
punktdata över arters utbredning från stora delar av Åland, vilket är exceptionellt bra på en
global skala (Rinne et al. 2019). På basis av punktdata har art- och habitatmodeller skapats för
nyckelarters utbredning i området, och både punktdata och modellerna utnyttjades i den här
analysen. Användningen av empiriska data i Marxan-analysen ökar resultatets robusthet
37

Petra Arola
(Kujala et al. 2018), men det är inte alltid idealiskt eftersom det leder till att väl karterade
områden prioriteras. Områden som saknar karteringsuppgifter, exempelvis i den här analysen
området kring Brändö samt skärgården söder om Kökar och Föglö, kommer därmed att
prioriteras lägre i lösningsförslaget fastän där finns viktiga naturvärden. Artmodellerna visar
sannolika förekomster för naturvärden och täcker hela undersökningsområdet, och därmed löser
de problemet med punktdatas utbredning. Fastän modellerna inte fullständigt motsvarar
naturvärdets faktiska utbredning är de mycket användbara substitut i och med att de också
täcker områden som inte ännu karterats (Porfirio et al. 2014). Även data om habitatens tillstånd
är användbara eftersom det är bättre att skydda områden med högre ekologisk status. I Östersjön
är exempelvis mått på syrebrist ett av de viktigaste kvalitetsmåtten eftersom utbredningen av
syrebrist på bottnen är stor (HELCOM 2008).
Det är också viktigt att analysen är baserad på vetenskaplig kunskap om arters ekologi såväl
som omgivningens miljöförhållanden (HELCOM 2016). I den här analysen användes bästa
tillgängliga vetenskapliga kunskap genomgående. Skyddsramverkets naturvärden och
skyddsmål samt antropogena aktiviteter och deras buffertzoner valdes baserat på vetenskapliga
rekommendationer, och de utbredningskartor som användes har skapats baserat på empiriska
data och omgivningsparametrar. Vetenskaplig kunskap är över lag essentiellt för att kunna
skapa ett ekologiskt koherent MPA-nätverk. För att kunna bedöma exempelvis MPA-nätverkets
konnektivitet krävs korrekt information om arters spridning och undersökningsområdets
hydrologi (HELCOM 2016).
Det finns en viss problematik i definieringen av vad exakt det är som borde skyddas för att
bevara vissa naturvärden. För vegetation och fastsittande bottenfauna är det logiskt att skydda
en andel av deras kända utbredningsområden. För mobila arter såsom fisk, säl och fåglar som
kan röra sig över stora områden är det mycket svårare att rikta skyddet så att det har önskad
effekt. För fiskarter valdes deras lekområden som grund för skydd av naturvärdets utbredning,
eftersom förökningen är en kritisk och livsviktig tid för artens fortlevnad. Vissa fiskarter såsom
ål, lax, öring och torsk borde skyddas, men inkluderades inte i analysen eftersom de inte leker
i Ålands kustvattenområden.

38

Petra Arola
4.3. Marxan som verktyg för planering av naturskyddsområden
4.3.1. Inverkan av inställningar och parametrar på resultatet
Marxan-analysen inbegriper stora mängder data i kombination med ett flertal justerbara
parametrar, vilket ger analysen en hög grad av flexibilitet. Detta är en stor fördel eftersom det
gör att analysen lämpar sig för användning i en mängd olika situationer. Förutom användning i
naturvårdssyften har Marxan exempelvis också använts inom havsplanering för att identifiera
lämpliga områden för vindfarmer i södra Östersjön (Göke et al. 2018). Det finns ett flertal olika
inställningar och parametrar som kan användas för att nå de utsatta målen, och därför är det
mycket viktigt att på förhand noga definiera målet, kriterierna och gränsdragningarna för
analysen.
Genom upprepade körningar av Marxan där värdet på någon parameter justeras stegvis och
förändringarna i lösningsförslaget undersöks visuellt mellan varje körning, kan man se hur
resultatet påverkas. Här framställdes resultaten visuellt efter varje körning för att identifiera
variationer i resultaten, och speciellt effekten av kostnad och BLM på MPA-nätverkets layout
bedömdes genom visuell framställning (figur 13, figur 14). En visuell framställning och
undersökning av resultatet är en viktig del av Marxan-analysen eftersom det är det enda sättet
att identifiera olika parametrars effekt på resultatet, och på så sätt kan man försäkra en robust
analys där varje parameter har den önskade effekten (Ardron et al. 2010).
När det gäller kostnaden per PE är avsikten att ett verkligt monetärt värde skulle användas,
alltså den kostnad som skulle förverkligas om området anslöts till MPA-nätverket. Exempel på
sådana värden är inköpspris eller administrativ kostnad. Alternativt kan flera olika
kostnadsaspekter beaktas genom användning av ett vägt värde för kostnaden. Genom att
identifiera de relevanta direkta eller indirekta kostnaderna i området och ge dem ett
proportionellt värde beroende på deras relevans i varje PE kan man smidigt beakta både
monetära värden och ekonomiska och sociala intressen. I den här analysen användes BSPI för
att representera en vägd kostnad för alternativ områdesanvändning eftersom monetära värden
inte fanns tillgängliga. Figur 13 visualiserar den effekt som användning av BSPI respektive area
som kostnad hade på analysen. Då BSPI användes försköts de prioriterade områdens för skydd
bort från områden med högre antropogen inverkan.
BLM är en bra metod för att prioritera större skyddsområden framom små områden med stor
spridning. Ett alltför högt BLM-värde kan också påverka analysen negativt, vilket visas i figur
39

Petra Arola
14. Anhopningen av PE i MPA-nätverket i den här analysen blir visserligen större med ett högre
BLM, men ett alltför högt BLM ökar variationen i urvalsfrekvensen så att inga områden
prioriteras. Ett alltför lågt BLM å andra sidan gör att anhopningen blir obefintlig. Användning
av BLM i scenario 2 gör dessutom att de prioriterade områdena koncentreras kring de redan
inlåsta områdena (Ardron et al. 2010).
4.3.2. Förbättringsförslag för analysen
Ett flertal av de ovan diskuterade aspekterna i analysen kunde ha gjorts annorlunda, men det
betyder inte nödvändigtvis att analysens resultat skulle ha förbättrats. Mer relevanta och
tillförlitliga resultat kunde däremot fås genom att använda kompletterande mjukvara för att
förbättra MPA-nätverkets ekologiska koherens. Förutom den grundläggande Marxanmjukvaran finns det även andra program i samma serie som utvecklats enligt
naturvårdsplanerares behov. Marxan with Zones är en version av mjukvaran som tillåter
zonering av undersökningsområdet för olika användningsändamål, medan Marxan Connect kan
användas för att försäkra konnektiviteten i MPA-nätverket. MPA-nätverkets ekologiska
koherens kunde också ökas genom användning av mjukvara som försäkrar skyddsområdenas
minimistorlek eller genom användning av parametrar som försäkrar antalet replikat av
naturvärden i Marxan.
Något som inte heller beaktades i den här analysen är framtidsscenarier för klimatförändringen
i Östersjön. De största framtida förändringarna förväntas vara en höjning av
ytvattentemperaturen och havsnivån, lägre salthalt, en större utbredning av syrebrist på bottnen
och tilltagande försurning av havet, vilka alla kommer att bidra till regimskiften för Östersjöns
artsamhällen (BACC I 2008, BACC II 2015). Bland annat förväntas arters utbredningsområden
förflyttas som följd av förändringar i temperatur och salthalt, vilket kunde leda till att de arter
som är tänkta att skyddas inom ett naturskyddsområde drivs ut ur det (HELCOM 2013). Det
enda sättet att upptäcka dylika förändringar och åtgärda dem är genom uppföljning. Marina
skyddsområden har visats ha en positiv inverkan på det lokala ekosystemets resiliens mot
effekterna av klimatförändringen genom att öka resistansen och försnabba återhämtningen
(Micheli 2012).
Resultatet för den här analysen är inte tillämpbart som sådant eftersom analysen utfördes som
en pro gradu-avhandling. Den hade en mindre omfattning och resursanvändning än en analys
som en officiell del av planeringen av MPA-nätverket skulle ha haft. Den här analysen utfördes
med relativt lättillgängliga data på grund av tidsrestriktioner och därför samlades ingen
40

Petra Arola
information in från intressenterna i området. Under arbetets gång fördes däremot en givande
diskussion med myndigheterna på Åland vilket gav insikt i de lokala förhållandena och
skyddsönskemålen.

4.4. Förvaltning av marina naturskyddsområden
Instiftandet av naturskyddsområden innebär en direkt eller indirekt begränsning av tillåtna
aktiviteter i området. Direkta begränsningar är exempelvis förbud mot muddring, fiske eller
landstigning, medan indirekta begränsningar kan ges exempelvis genom förbud mot försämring
av det skyddade naturvärdets tillstånd (Arnkil et al. 2019). Vilka aktiviteter som begränsas beror
på vilken skyddsstatus som området i fråga har, och de områden som skyddas enligt lag såsom
nationalparker, sälskyddsområden och privata skyddsområden har det starkaste skyddet (Arnkil
et al. 2019). En orsak till att skyddsområden inte instiftas på alla föreslagna områden är
motstånd från människor och företag som har sociala eller ekonomiska intressen i området
(Wolfenden et al. 1994). Ofta sammanfaller områdena med viktiga ekologiska, ekonomiska och
kulturella värden, exempelvis i kustnära områden där tät undervattensvegetation som stöder
ekosystem med hög biodiversitet finns sida vid sida med stränder, farleder och bosättning. Både
ekonomiska och sociala intressen är lika viktiga för samhället som de ekologiska motiven, och
i slutändan handlar det om en vägning av nytta och prioritering av områden för vissa ändamål.
Områden som är oersättliga som skyddsområden borde självfallet skyddas medan mindre
viktiga områden kan användas för andra ändamål, men det är sällan så enkelt. Historiskt sett
har den upplevda största antropogena nyttan - ofta i form av ekonomiska termer - prioriterats,
medan naturskyddet placerats där det finns utrymme för det (Roberts 2000). Skyddsområden
vars placering avgjorts enligt ekonomiska och sociala kriterier istället för strikta ekologiska
kriterier uppfyller sällan kraven för ekologisk koherens (Sundblad et al. 2011). För att
planeringen av områdesanvändning ska tjäna sitt syfte borde antropogena aktiviteter undvikas
i områden som är oersättliga för skyddsområdesnätverket på samma sätt som skyddsområden
inte placeras i de ekonomiskt mest viktiga områdena.
I samband med att marina naturskyddsområden instiftas borde det också göras upp en
förvaltningsplan: naturskyddsområden som har en förvaltningsplan har visats vara mer
framgångsrika än områden utan en plan (Franco 2016). Förvaltningsplanen är viktig eftersom
den beskriver bland annat förbjudna aktiviteter, vilken sorts uppföljning som ska göras i
41

Petra Arola
området och vilka åtgärder som ska vidtas för att försäkra att biodiversiteten och ekosystemet
inte förfaller, exempelvis restaureringsåtgärder (Thomas & Middleton 2003). Trots att
förvaltning är en essentiell del av MPA-nätverkets framgång saknas förvaltningsplaner för en
stor del av Östersjöns marina naturskyddsområden (HELCOM 2010). Utan förvaltning är ett
naturskyddsområde bara ett havsområde som har en speciell status, och det i sig gör inte mycket
för att skydda biodiversiteten (Jameson et al. 2002). Till förvaltningsåtgärderna inom MPAnätverket hör begränsning av antropogena aktiviteter och övervakning för att se till att dessa
begränsningar följs. Ett exempel på aktiviteter som ännu kräver striktare förvaltningsåtgärder
är begränsning av fiske inom naturskyddsområden. I Östersjön utövas både yrkesfiske och
fritidsfiske intensivt, också inom marina naturskyddsområden (Wikström 2016). Väldigt få
havsområden i Östersjön har någon form av fiskeförbud och där de finns är de dåligt övervakade
(Wikström 2016). Samtidigt har marina reservat med fiskeförbud visat sig vara en av de mest
effektiva metoderna för bevarande av biodiversitet och förstärkning av de naturliga
ekosystemen (Edgar et al. 2014, Lester & Halpern 2008). Därför borde speciellt områden med
metapopulationer som fungerar som källa för närbelägna fiskpopulationer ges extra skydd
genom införande av fiskeförbud, och resurser borde användas för att försäkra att restriktionerna
följs (Jennings 2000, Jonsson et al. 2020).

5. Slutsatser
Analysens resultat visar att det befintliga MPA-nätverket på Åland är bristfälligt och behöver
förbättras. MPA-nätverket uppfyller inte de lagstadgade skyddskraven som ställs via direktiv
och förordningar, och det motsvarar naturvärdenas utbredning dåligt. Nätverkets täckningsgrad
når inte upp till Aichimålen, dvs. 10% av det totala havsområdet, och storleken på de flesta av
skyddsområdena är för liten. Därmed uppfylls inte kraven på MPA-nätverkets representation
och lämplighet. För att MPA-nätverket ska uppfylla skyddsmålen och Aichimålen borde
nätverket utvidgas med exempelvis de områden som identifierades i scenario 2, så att
områdenas areal fördubblas. Om MPA-nätverket planerades på nytt från grunden skulle det
räcka med en mindre area, eftersom skyddet skulle göras mera effektivt, men täckningsgraden
i scenario 1 skulle inte uppfylla Aichimålen. Därtill är det osannolikt att det befintliga MPAnätverket skulle slopas. I båda lösningsförslagen som presenteras i resultaten uppfylls analysens
målsättningar bland annat genom att uppnå högre skyddsmål för naturvärdena, utöka den
42

Petra Arola
skyddade arean och bättre beakta miljöskadliga antropogena aktiviteter i området. Därtill
baserar sig analysen på empiriska data om naturvärdenas utbredning, vilket betyder att
lösningsförslagens MPA-nätverk bättre motsvarar naturvärdenas verkliga utbredning. Båda
lösningsförslagen utgör därför bra alternativ för hur det marina naturskyddet på Åland kunde
förbättras. Resultatet av den här analysen ger en bra grund för planering av marint naturskydd
på Åland och visar att ett beslutstödsverktyg såsom Marxan är ett effektivt hjälpmedel för
framtida skyddsområdesplanering på Åland.

Tillkännagivanden
Först och främst vill jag tacka mina handledare Henna Rinne och Sonja Salovius-Laurén för att
ni gav mig idéen och möjligheten att jobba med ett så intressant projekt, och för all den tid och
energi ni satt på handledningen. Våra diskussioner och er fortlöpande respons underlättade
arbetsprocessen och hjälpte mig att hålla fokus i skrivandet. Ett särskilt tack går också till Henna
för all den hjälp jag fick med insamlingen av data och databehandlingen i ArcGIS. Jag vill
också tacka Maija Häggblom på miljöbyrån vid Ålands landskapsregering för givande
diskussioner om det marina naturskyddet på Åland, samt Johanna Kollin på Ålands
landskapsregering och Linda Sundström på Ålands fiskeribyrå för hjälp med GIS-filer för
analysen. Därtill vill jag tacka Norma Serra vid PacMARA, Kanada för tillgång till
träningsmaterial för användning av Marxan, utan vilket arbetet skulle ha förflutit mycket
långsammare. Slutligen vill jag tacka min partner Chris, min familj och mina vänner för det
outtömliga moraliska stöd ni gett mig under arbetets gång.

43

Petra Arola

Referenser
Adams, V. M., Tulloch, V. J. & Possingham, H. P. (2018). Land-sea conservation assessment
for Papua New Guinea.
Airaksinen, O. & Karttunen K. (2001). Natura 2000-luontotyyppiopas. Finlands miljöcentral,
Helsingfors.
Al-Hamdani, Z. & Reker, J. (2007). Towards marine landscapes in the Baltic Sea. BALANCE
interim report No. 10.
Allison, G., Lubchenco, J., & Carr, M. (1998). Marine Reserves are Necessary but not
Sufficient for Marine Conservation. Ecological Applications, 8(1), s. 79-92.
Ardron, J.A., Possingham, H.P., & Klein, C.J. (2010). Marxan Good Practices Handbook,
Version 2. Pacific Marine Analysis and Research Association, Victoria, BC, Kanada.
Arnkil, A., Hoikkala, J., & Sahla, M. (2019). Suojelualueet merialuesuunnittelussa – suositus
suojelualueiden huomioimiseksi. Metsähallituksen luonnonsuojelujulkaisuja. Sarja A 231.
BACC I author team. 2008. Assessment of climate change for the Baltic Sea basin. Regional
climate studies. Berlin: Springer.
BACC II author team. 2015. Second assessment of climate change for the Baltic Sea basin.
Regional climate studies. Berlin: Springer.
Ball, I.R., Possingham, H. P. & Watts, M. E. (2011). Marxan and relatives: Software for
spatial conservation prioritization. Spatial Conservation Prioritisation: Quantitative Methods
and Computational Tools.
Bonsdorff, E., Blomqvist, E., Mattila, J. & Norkko, A. (1997). Coastal eutrophication:
Causes, consequences and perspectives in the Archipelago areas of the northern Baltic Sea.
Estuarine, Coastal and Shelf Science, 44(S1), s. 63-72.
Cardinale, B. J., Duffy, J. E., Gonzalez, A., Hooper, D. U., Perrings, C., Venail, P., . . .
Naeem, S. (2012). Biodiversity loss and its impact on humanity. Nature, 486(7401), s. 59.
Christie, P., McCay, B. J., Miller, M. L., Lowe, C., White, A. T., Stoffle, R. W., ... Pollnac C,
R. B. (2003). Toward developing a complete understanding: A social science research agenda
for marine protected areas. Fisheries, 28(12), s. 22-26.
Christie, P., Pollnac, R., Oracion, E., Sabonsolin, A., Diaz, R., & Pietri, D. (2009). Back to
Basics: An Empirical Study Demonstrating the Importance of Local-Level Dynamics for the
Success of Tropical Marine Ecosystem-Based Management. Coastal Management, 37(3/4), s.
349–373.
Claudet, J. (2011). Marine protected areas: A multidisciplinary approach. Cambridge
University Press, Cambridge, Storbritannien.
44

Petra Arola
Claudet, J. & Pelletier, D. (2004). Marine protected areas and artificial reefs: a review of the
interactions between management and scientific studies. Aquatic Living Resources, vol. 17, s.
129-138.
Convention on Biological Diversity of 5 June 1992 (1760 U.N.T.S. 69).
Convention on Wetlands of International Importance especially as Waterfowl Habitat.
Ramsar (Iran), 2 February 1971. UN Treaty Series No. 14583.
DEFRA, Department for Environment, Food & Rural Affairs (2019). UK creates global
alliance to help protect the world’s ocean. URL: https://www.gov.uk/government/news/ukcreates-global-alliance-to-help-protect-the-worlds-ocean (hämtad 9.4.2020).
Delavenne, J., Metcalfe, K., Smith, R. J., Vaz, S., Martin, C. S., Dupuis, L., Coppin, F., &
Carpentier, A. (2012). Systematic conservation planning in the eastern English Channel:
comparing the Marxan and Zonation decision-support tools. ICES Journal of Marine Science,
vol. 69(1), s. 75–83.
Douvere, F. (2008). The importance of marine spatial planning in advancing ecosystem-based
sea use management. Marine Policy, 32(5), s. 762-771.
Edgar, G. J. (2011). Does the global network of marine protected areas provide an adequate
safety net for marine biodiversity? Aquatic Conservation: Marine and Freshwater
Ecosystems, vol. 21(4), s. 313-316.
Edgar, G. J., Stuart-Smith, R. D., Willis, T. J., Kininmonth, S., Baker, S. C., Banks, S., …
Thomson, R. J. (2014). Global conservation outcomes depend on marine protected areas with
five key features. Nature, 506(7487), s. 216 – 220.
EHB, European Habitats Forum (2019). The implementation of the EU 2020 Biodiversity
Strategy and recommendations for the post 2020 Biodiversity Strategy.
Europaparlamentet (2019). More ambitious targets for Highly Protected Marine Areas.
Parliamentary questions 5 September 2019. URL:
https://www.europarl.europa.eu/doceo/document/E-9-2019-002659_EN.html / (hämtad
4.3.2020).
Europaparlamentets och rådets direktiv 2000/60/EG av den 23 oktober 2000 om upprättande
av en ram för gemenskapens åtgärder på vattenpolitikens område (Vattenramdirektiv, 2000).
OJ L 327, 22.12.2000, s. 1–73.
Europaparlamentets och rådets direktiv 2008/56/EG av den 17 juni 2008 om upprättande av
en ram för gemenskapens åtgärder på havsmiljöpolitikens område (Ramdirektiv om en marin
strategi, 2008). OJ L 164, 25.6.2008, s. 19–40.
Europaparlamentets och rådets direktiv 2009/147/EG av den 30 november 2009 om
bevarande av vilda fåglar (Fågeldirektivet, 1979). OJ L 20, 26.1.2010.

45

Petra Arola
Europaparlamentets och rådets direktiv 2014/89/EU av den 23 juli 2014 om upprättandet av
en ram för havsplanering (Direktiv om marin områdesplanering, 2014). OJ L 257, 28.8.2014,
s. 135–145.
EEA, European Environment Agency (2018). Natura 2000 coverage in Europe’s seas.
Fernandes, L., Day, J., Lewis, A., Slegers, S., Kerrigan, B., Breen, D., Cameron, D. & Jago,
B. (2005). Establishing Representative No‐Take Areas in the Great Barrier Reef: Large‐Scale
Implementation of Theory on Marine Protected Areas. Conservation Biology, vol. 19(6),
s.1733 – 1744.
Fonseca, M. S. (2008). Edge Effect. Reference Module in earth Systems and Environmental
Science. Elsevier BV.
Franco, A. D., Thiriet, P., Carlo, G. D., Dimitriadis, C., Francour, P., Gutiérrez, N. L., . . .
Guidetti, P. (2016). Five key attributes can increase marine protected areas performance for
small-scale fisheries management. Scientific Reports, 6(1).
Game, E. T. & H. S. Grantham. (2008). Marxan User Manual: For Marxan version 1.8.10.
University of Queensland, St. Lucia, Queensland, Australia, and Pacific Marine Analysis and
Research Association, Vancouver, British Columbia, Kanada.
Gannon, P., Dubois, G., Dudley, N., Ervin, J., Ferrier, S., Gidda, S., … Shestakov, A. (2019).
Editorial essay - Updated progress on Aichi Target 11.
Göke, C., Dahl, K. & Mohn, C. (2018). Maritime Spatial Planning supported by systematic
site selection: Applying Marxan for offshore wind power in the western Baltic Sea. PLoS
ONE, 13(3).
Halpern, B. S., Walbridge, S., Selkoe, K. A., Kappel, C. V., Micheli, F., D’Agrosa, C., ...
Watson, R. (2008). A global map of human impact on marine ecosystems. Science,
319(5865), s. 948–952.
Halpern, B. S. (2014). Conservation: Making marine protected areas work. Nature,
506(7487), s. 167.
Heck, K. & Valentine, J. (2007). The primacy of top-down effects in shallow benthic
ecosystems. Estuaries and Coasts, 30(3), s. 371-381.
HELCOM (2006). Development of a methodology for selection and assessment of a
representative MPA network in the Baltic Sea: An interim strategy. BALANCE Interim
Report No. 2.
HELCOM (2007). Baltic Sea Action Plan.
HELCOM (2008). Towards a representative network of marine protected areas in the Baltic
Sea. BALANCE Interim Report No. 24.

46

Petra Arola
HELCOM (2009). Biodiversity in the Baltic Sea – An integrated thematic assessment on
biodiversity and nature conservation in the Baltic Sea. Balt Sea Environ Proc No 116B.
HELCOM (2010). Towards an ecologically coherent network of well-managed Marine
Protected Areas – Implementation report on the status and ecological coherence of the
HELCOM BSPA network. Baltic Sea Environmental Proceedings No. 124B.
HELCOM (2013). HELCOM PROTECT- Overview of the status of the network of Baltic Sea
marine protected areas.
HELCOM (2016). Ecological coherence assessment of the Marine Protected Area network in
the Baltic. Baltic Sea Environment Proceeding No. 148.
HELCOM (2018). State of the Baltic Sea – Second HELCOM holistic assessment 2011-2016.
Balt Sea Environ Proc 155.
HELCOM (2018): Thematic assessment of cumulative impacts on the Baltic Sea 2011-2016.
HELCOM (2019). HELCOM Map and Data Service.
http://maps.helcom.fi/website/mapservice/index.html.
HELCOM (2020). HELCOM MPAs and Natura 2000 areas. URL: https://helcom.fi/actionareas/marine-protected-areas/helcom-mpas-and-natura-2000-areas/ (hämtad 13.3.2020).
Hyvärinen, E., Juslén, A., Kemppainen, E., Uddström, A. & Liukko, U.-M. (2019). Suomen
lajien uhanalaisuus – Punainen kirja 2019. Finlands miljöcentral och miljöministeriet,
Helsingfors.
IUCN, International Union for Conservation of Nature (2017). Marine protected areas and
climate change. IUCN, Gland, Schweiz.
Jackson, J. B., Kirby, M. X., Berger, W. H., Bjorndal, K. A., Botsford, L. W., Bourque, B. J.,
. . . Warner, R. R. (2001). Historical overfishing and the recent collapse of coastal
ecosystems. Science, 293(5530), s. 629-637.
Jameson, S. C., Tupper, M. H. & Ridley, J. M. (2002). The three screen doors: Can marine
"protected" areas be effective? Marine Pollution Bulletin, 44(11), s. 1177-1183.
Janssen, H., Göke, C. & Luttmann, A. (2019). Knowledge integration in Marine Spatial
Planning: A practitioners’ view on decision support tools with special focus on Marxan.
Ocean & Coastal Management vol. 168, s. 130-138.
Jennings, S. (2000). Patterns and prediction of population recovery in marine reserves.
Reviews in Fish Biology and Fisheries, 10(2), s. 209-231.
Johannesson, K., Smolarz, K., Grahn, M. & André, C. (2011). The Future of Baltic Sea
Populations: Local Extinction or Evolutionary Rescue? AMBIO, 40(2), s. 179-190.

47

Petra Arola
Jonsson, P. R., Moksnes, P., Corell, H., Bonsdorff, E. & Nilsson Jacobi, M. (2020).
Ecological coherence of Marine Protected Areas: New tools applied to the Baltic Sea
network. Aquatic Conservation: Marine and Freshwater Ecosystems, s. 1-18.
Jägerbrand, A. K., Brutemark, A., Barthel Svedén, J. & Gren, I. (2019). A review on the
environmental impacts of shipping on aquatic and nearshore ecosystems. Science of the Total
Environment, 695.
Kaskela, A. & Rinne, H. 2018. Vedenalaisten Natura-luontotyyppien mallinnus Suomen
merialueella. GTK:n tutkimustyöraportti 6/2018. Geologiska forskningscentralen.
Kontula, T. & Raunio, A. (2018). Suomen luontotyyppien uhanalaisuus 2018. Luontotyyppien
punainen kirja – Osa 1: Tulokset ja arvioinnin perusteet. Finlands miljöcentral och
miljöministeriet, Helsingfors.
Kuismanen, L., Husa, S. M. & Wennström, M. (2019). Karakteristik för planeringsområdet
Åland. Ålands Landskapsregering.
Kujala, H., Moilanen, A. & Gordon, A. (2018). Spatial characteristics of species distributions
as drivers in conservation prioritization. Methods in Ecology and Evolution, 9(4), s. 1121–
1132.
Lag om skydd av valar (1112/1982). Finlex. URL:
https://www.finlex.fi/sv/laki/alkup/1982/19821112 (hämtat 5.2.2020).
Landskapsförordningen on naturvård (1998:113). Ålands landskapsregering. URL:
https://www.regeringen.ax/sites/www.regeringen.ax/files/attachments/page/lf_1998_113_lags
kyddade_arter_och_biotoper.pdf (hämtad 13.3.2020).
Lester, S. & Halpern, B. (2008). Biological responses in marine no-take reserves versus
partially protected areas. Marine Ecology Progress Series, 367, s. 49-56.
Lester, S. E., Halpern, B. S., Grorud-Colvert, K., Lubchenco, J., Ruttenberg, B. I., Gaines, S.
D., Airamé, S. & Warner, R. R. (2009). Biological effects within no-take marine reserves: A
global synthesis. Marine Ecology Progress Series vol. 384, s. 33-46.
Margules, C. R. & Pressey, R. L. (2000). Systematic conservation planning. Nature, 405, s.
243-253.
Marine Conservation Institute (2020). Atlas of Marine Protection. URL:
http://www.mpatlas.org/map/mpas/ (hämtad 5.2.2020)
Martinez-Porchas, M. & Martinez-Cordova, L. R. (2012). World Aquaculture: Environmental
Impacts and Troubleshooting Alternatives. The Scientific World Journal, 2012.
Manap, N. & Voulvoulis, N. (2016). Data analysis for environmental impact of dredging.
Journal of Cleaner Production, 137(C), s. 394-404.
Marxan (2019). About Marxan. URL: http://marxan.org/about.html (hämtad 22.10.2019)
48

Petra Arola
McCann, K. S. (2000). The diversity–stability debate. Nature, 405(6783), s. 228-233.
Micheli, F., Saenz-Arroyo, A., Greenley, A., Vazquez, L., Espinoza Montes, J. A., Rossetto,
M. & De Leo, G. A. (2012). Evidence That Marine Reserves Enhance Resilience to Climatic
Impacts (Resilience in Marine Reserves). PLoS ONE, 7(7).
Minin, E., Veach, V., Lehtomäki, J., Pouzols, F. M. & Moilanen, A. (2014). A quick
introduction to Zonation.
Naturvårdslag 20.12.1996/1096. Finlex. URL:
https://www.finlex.fi/sv/laki/ajantasa/1996/19961096 (hämtat 5.2.2020).
Norse, E. A. & Crowder, L. B. (2005). Marine Conservation Biology – The science of
maintaining the sea’s biodiversity. Island Press, Washington, USA.
Ojaveer, H., Ropert-Coudert, Y., Jaanus, A., Mackenzie, B. R., Martin, G., Olenin, S., …
Zaiko, A. (2010). Status of Biodiversity in the Baltic Sea. PLoS ONE, 5(9).
Olsen, E. M., Johnson, D., Weaver, P., Goñi, R., Ribeiro, M. C., Rabaut, M., … Zaharia, T.
(2013). Achieving Ecologically Coherent MPA Networks in Europe: Science Needs and
Priorities. Marine Board Position Paper 18. European Marine Board, Ostend, Belgien.
Pennekamp, F., Pontarp, M., Tabi, A., Altermatt, F., Alther, R., Choffat, Y., . . . Petchey, O.
L. (2018). Biodiversity increases and decreases ecosystem stability. Nature, 563(7729), s.
109-112.
Piekäinen H. & Korpinen S. (2007). Towards an Assessment of Ecological Coherence of the
Marine Protected Areas Network in the Baltic Sea Region. BALANCE Interim Report 25.
Pimm, S. (1984). The complexity and stability of ecosystems. Nature 307, s. 321–326.
Porfirio, L. L., Harris, R. M. B., Lefroy, E. C., Hugh, S., Gould, S. F., Lee, G., . . . Mackey,
B. (2014). Improving the use of species distribution models in conservation planning and
management under climate change. PLoS ONE, 9(11).
Rinne, H., Björklund, C., Hämäläinen, J. & Salovius-Laurén, S. (2019). Mapping Marine
Natura 2000 habitats in Åland - Final report. Husö Rapport No 153.
Pollnac, R., Christie, P., Cinner, J. E., Dalton, T., Daw, T. M., Forrester, G. E., . . .
Mcclanahan, T. R. (2010). Marine reserves as linked social-ecological systems. Proceedings
of the National Academy of Sciences of the United States of America, 107(43), s. 1826218265.
Roberts, C. M. (2000). Selecting marine reserve locations: Optimality versus opportunism.
Bulletin of Marine Science, 66(3), s. 581-592.
Roberts, C. M., Bustmante, R. H., Dugan, J., Ruckelshaus, M., Warner, R. R., Branch, G., …
Mcardle, D. (2003). Application of ecological criteria in selecting marine reserves and
developing reserve networks. Ecological Applications, 13(1), s. 215-228.
49

Petra Arola
Ross, R. E., Nimmo-Smith, W. A. M. & Howell, K. L. (2017). Towards ‘ecological
coherence’: Assessing larval dispersal within a network of existing Marine Protected Areas.
Deep-Sea Research Part I, 126, s. 128–138.
Rådets direktiv 92/43/EEG av den 21 maj 1992 om bevarande av livsmiljöer samt vilda djur
och växter (Habitatdirektiv, 1992). OJ L 206, 22.7.1992, s. 7–50.
Snoejis-Leijonmalm, P., Shubert, H. & Radziejewska, T. (2017). Biological Oceanography of
the Baltic Sea. Springer, Dordrecht, Nederländerna.
Sundblad, G., Bergström, U. & Sandström, A. (2011). Ecological coherence of marine
protected area networks: A spatial assessment using species distribution models. Journal of
Applied Ecology, 48(1), s. 112-120.
Thomas, L. & Middleton, J. (2003). Guidelines for Management Planning of Protected Areas.
IUCN. Gland, Schweiz och Cambridge, Storbritannien.
Tilman, D. & Downing, J. (1994). Biodiversity and stability in grasslands. Nature 367, s.
363–365.
Trafikledsverket (2019). Avoimet vesiväyläaineistot. URL:
https://vayla.fi/avoindata/vesivaylat#.XkJfeOgzaUk (hämtad 9.10.2019)
UNEP, UN Environment Programme (2017). Towards a Pollution-Free Planet Background
Report. United Nations Environment Programme, Nairobi, Kenya.
Valkonen, L. (2020). Kartering och habitatsklassificering av undervattensmiljön i Geta. Husö
Rapport No 155.
Virtanen, E. A., Viitasalo, M., Lappalainen, J. & Moilanen, A. (2018). Evaluation, gap
analysis, and potential expansion of the Finnish marine protected area network. Frontiers in
Marine Science, November 2018.
Wikström, S. (2016). Raising quality of marine protection – the next step in preserving
common assets. Policy brief. Baltic Sea Centre, Stockholm University.
Wolfenden, J., Cram, F. & Kirkwood, B. (1994). Marine reserves in New Zealand: A survey
of community reactions. Ocean and Coastal Management, 25(1), s. 31-51.
Wood, L., Fish, L., Laughren, J. & Pauly, D. (2008). Assessing progress towards global
marine protection targets: Shortfalls in information and action. ORYX, 42(3), s. 340-351.
Worm, B., Barbier, E. B., Beaumont, N., Duffy, J. E., Folke, C., Halpern, B. S., . . . Watson,
R. (2006). Impacts of biodiversity loss on ocean ecosystem services. Science (New York,
N.Y.), 314(5800), s. 787-790.
WWF, World Wildlife Fund (2015). Living Blue Planet Report. Species, habitats and human
well-being. WWF, Gland, Schweiz.

50

Petra Arola
WWF, World Wildlife Fund (2019). Protecting our ocean, Europe’s challenges to meet the
2020 deadlines. WWF, Bryssel, Belgien.
ÅLR, Ålands landskapsregering (2018). Fredad natur. URL: https://www.regeringen.ax/miljonatur/fredad-natur (hämtad 6.2.2020).
ÅSUB, Ålands statistik- och utredningsbyrå (2015). Arealen 1.1.2015. URL:
https://www.asub.ax/sv/statistik/arealen-112015 (hämtad 13.3.2020).
ÅSUB, Ålands statistik- och utredningsbyrå (2020). Vanliga frågor om Åland. URL:
https://www.asub.ax/sv/vanliga-fragor-om-aland (hämtad 13.3.2020).

51

