Elina Granlund

Klasslärarstuderandes attityder och beredskap för
arbetet med särskilt begåvade elever

Elina Granlund

Avhandling för pedagogie magisterexamen
Fakulteten för pedagogik och välfärdsstudier
Åbo Akademi
Vasa, 2020

Elina Granlund

Abstrakt
Författare: Elina Granlund

Årtal: 2020

Arbetets titel:
Klasslärarstuderandes attityder och beredskap för arbetet med särskilt begåvade elever

Opublicerad avhandling för kandidatexamen i pedagogik
Sidantal: 48 (tot. 52)
Vasa: Åbo Akademi. Fakulteten för pedagogik och välfärdsstudier

Referat

Syftet med denna pro gradu avhandling är att undersöka vilka attityder samt
vilken beredskap sista årets klasslärarstuderande har för arbetet med inklusion
av särskilt begåvade elever.
I Finland har man börjat forska i det här ämnet senare än i de andra nordiska
länderna. Det har enligt Tirri och Kuusisto (2013) funnits en oro för att en
sådan forskning eventuellt kan leda till stigmatisering eller elitism. Särskild
begåvning har däremot fått förnyad uppmärksamhet i Finland, vilket
exempelvis kan ses i Grunderna för läroplanen för den grundläggande
utbildningen där vikten av att inkludera även de särskilt begåvade eleverna i
den ordinarie undervisningen betonas. (Utbildningsstyrelsen, 2014).
Den här avhandlingen har en kvalitativ forskningsansats och utgår från
fenomenografin. Utgående från avhandlingens syfte att undersöka vilka
attityder samt vilken beredskap sista årets klasslärarstuderande har för arbetet
med inklusion av särskilt begåvade elever har två forskningsfrågor utformats:
1. 1. Vilka attityder har klasslärarstuderande till arbetet med särskilt begåvade
elever?
2. 2. Vilken beredskap har klasslärarstuderande för arbetet med särskilt begåvade
elever?
För att få en djupare insikt i klasslärares attityder och beredskap för arbetet
med särskilt begåvade elever har klasslärarstuderande vid Åbo Akademi
intervjuats Intervjuerna var halvstrukturerade och respondenterna var fem
stycken till antalet. Ingen av respondenterna hade studerat specialpedagogik
vid sidan om den ordinarie klasslärarutbildningen. Respondenterna valdes
genom strategiskt urval.
För att bearbeta och analysera intervjumaterialet i det här arbetet användes
meningskategorisering. Kategorierna för analysen har skapats av både
induktiv och deduktiv analysmetod. Respondenternas utsagor har
komprimerats till kortare citat som finns bifogade i avhandlingens resultatdel.
Resultaten visade att samtliga klasslärarstuderande hade positiva attityder till
arbetet med särskilt begåvade elever. Beredskapen för arbetet med särskilt

Elina Granlund
begåvade elever visade sig däremot vara delvis bristfällig. Vissa
begränsningar uppmärksammades i klasslärarstuderandenas beredskap i fråga
om identifiering av särskilt begåvade elever och val av strategier för att stödja
särskilt begåvade elever.
Respondenternas utsagor visar på att klasslärarutbildningen behöver satsa mer
på att förbereda klasslärarstuderande för det kommande arbetet med särskilt
begåvade elever. Blivande klasslärare behöver lära sig strategier för att stödja
de särskilt begåvade eleverna kognitivt och socialt samt ges beredskap för
identifieringen av dem.
Sökord / indexord

särskilt begåvade elever, gifted children, erityislahjakkaat
klasslärarstuderande, student teacher, opettajaopiskelija
klasslärare, class teacher, luokanopettaja
attityd, attitude, asenne
beredskap, preparadness, valmius

Elina Granlund

Innehåll
Abstrakt
1.

Inledning …………………………………………………...1
1.1 Bakgrund ……………………………………………......1
1.2 Syfte och forskningsfrågor ……………………………...4
1.3 Disposition ……………………………………………...5
1.4 Hypotes …………………………………………………5

2.

Särskild begåvning ………………………………………..7
2.1 Begreppsdefinitioner ………………………………...…7
2.2 Särskild begåvning som fenomen ……………………..10

3.

Särskilt begåvade och klasslärarprofessionen …………14
3.1 Strategier för att hantera särskilt begåvning …………..14
3.2 Utmaningar som kan kräva lärarmedvetenhet ……..….18
3.3 Tidigare forskning om särskild begåvning …………....25

4.

Metod …………………………………………………......26
4.1 Vetenskaplig ansats ……………………………….…..26
4.2 Datainsamlingsmetod …………………………….…...26
4.3 Urval och avgränsningar ………………………….…...27
4.4 Undersökningens genomförande ………………....…..28
4.5 Databearbetning och analys ……………………….….30
4.6 Etik, trovärdighet och tillförlitlighet ……………….…31

5.

Resultat …………………………………………………....33
5.1 Klasslärarstuderandes attityder …………………….….33
5.2 Klasslärarstuderandes beredskap ………………………34

6.

Diskussion ………………………………………….……..39
6.1 Resultatdiskussion ……………………………….……39
6.2 Metoddiskussion ………………………………..……..42
6.3 Förslag till fortsatt forskning ………………….………43
Litteraturförteckning ……………………………...…….45

Bilagor
Bilaga 1: Intervjufrågor

Elina Granlund

1 Inledning
I detta kapitel presenteras först avhandlingens tema, bakgrund, syfte och
forskningsfrågor. Vidare beskrivs avhandlingens disposition i ett stycke och kapitlet
avslutas med ett stycke som berör forskarens hypotes.
Den här avhandlingen handlar om klasslärarstuderandes attityder till arbetet med
särskilt begåvade elever och deras beredskap för att arbeta med särskilt begåvade
elever. I Finland har man börjat forska i det här ämnet senare än i de andra nordiska
länderna. Det har funnits en oro för att en sådan forskning eventuellt kan leda till
stigmatisering eller elitism. Tirri och Kuusisto (2013) menar även att Finlands goda
PISA-resultat är orsaken till att man inte fokuserat på de särskilt begåvade eleverna.
Specialpedagogisk forskning har genom åren främst fokuserat på de elever som har
svårigheter med inlärning. Särskild begåvning har fått förnyad uppmärksamhet i
Finland, vilket exempelvis kan ses i den Grunderna för läroplanen för den
grundläggande utbildningen (hädanefter Glgu 2014) där vikten av att inkludera även
de

särskilt

begåvade

eleverna

i

den

ordinarie

undervisningen

betonas.

(Utbildningsstyrelsen, 2014). Med anledning av detta har jag valt att undersöka
klasslärarstuderande attityder till arbetet med särskilt begåvade elever och deras
beredskap för att arbeta med särskilt begåvade elever.

1.1 Bakgrund
Kravet att ta särskilt begåvade elevers behov i beaktande på samma villkor som andra
elevers behov framkommer i Salamancadeklarationen som utgavs 2006 av Svenska
Unescorådet. Där deklarerar man bland annat att alla barn har rätt till undervisning
som gör att de uppnår en tillräcklig utbildningsnivå. I deklarationen betonas även att
varje barn har unika egenskaper, intressen, fallenheter och inlärningsbehov. Detta
innebär att utbildningen ska utformas så att elevernas enskilda behov tillgodoses.
Skolans gemenskap ska uppmuntra till en demokratisk delaktighet och en gemensam
dialog (Svenska Unescorådet, 2006, s. 11.) Enligt 16 § och 17 § i lagen om den
grundläggande utbildningen har alla elever har rätt till att få tillräckligt stöd för sitt

1

Elina Granlund
lärande (Finlex, 1998). Rätten till tillräckligt stöd i undervisningen betonas även i Glgu
2014. (Utbildningsstyrelsen, 2014).
Barn med särskilda svårigheter har fått stöd i den finländska skolan. Särskilt på 70talet betonades jämlikhet, och utbildning sågs som en investering i folket. Att föreslå
specialundervisning för särskilt begåvade hade stridit mot samhällets principer om
jämlikhet och hade sannolikt setts som elitism. På 1980-talet förändrade lagstiftningsreformerna snabbt utbildningssystemet i Finland. En väsentlig reform var att utveckla
den nationella läroplanen. Istället introducerades idén om kommunala läroplaner vid
sidan av den nationella läroplanen. (Tirri & Kuusisto, 2013, s. 87.)
De lagar som följde efter de här reformerna möjliggjorde för ett individualistiskt
synsätt och på nittiotalet kom principen om att värna om varje individ och hens unika
kapacitet. Metoder som differentiering kunde etableras och det blev även möjligt för
eleverna att accelerera studietakten, och exempelvis börja skolan ett år tidigare.
Metoderna acceleration och differentiering beskrivs mer ingående i avhandlingens
tredje kapitel. Föräldrarna gavs även möjlighet att välja skola åt sina barn. Dock fanns
det missförstånd när det gällde särskilt begåvade elever. En del av de finländska
lärarna hade en uppfattning att alla barn är begåvade och att de begåvade klarar sig på
egen hand. Forskningen visar dock att särskilt begåvade elever behöver särskilt stöd
för att utvecklas i skolan. (Tirri & Kuusisto, 2013, s. 87.)
För att utbilda lärare i att identifiera och stödja särskilt begåvade elever startade
Finlands utbildningsnämnd projektet Leo för utveckling av särskilt begåvade. Det var
en utbildning som pågick i Finland åren 2009–2011. Inom projektet producerades
utbildningsmaterial och det gavs även möjlighet att använda materialet i praktiken. Det
fanns även ett internetforum där man kunde diskutera utvecklingen hos särskilt
begåvade elever. Finlands utbildningsnämnd reformerades 2012 och heter nu fostransoch utbildningsnämnden. Projekt som arrangerades innan reformen finns arkiverade
på nätet. (Tirri & Kuusisto, 2013, s. 89.)
De senaste åren har specialundervisning för särskilt begåvade elever fått allt mer
uppmärksamhet i Finland. År 2007 nämnde Undervisnings- och kulturministeriet
(hädanefter UKM, 2007) för första gången att vi ska främja talang och kreativitet som
2

Elina Granlund
nationella utbildningsmål. Vidare har UKM (2009) godkänt särskild begåvning som
ett av de viktigaste utvecklingsområdena i Finland. År 2012 utvecklade de programmet
Utbildning och forskning 2011–2016, som berör jämlikhet i utbildningen även för de
särskilt begåvade eleverna. UKM (2019) inleder utvecklingsprogrammet Utbildning
för alla – en jämlik start på studievägen inom småbarnspedagogiken och den
grundläggande utbildningen som ska genomföras åren 2020–2022. Reformen är
regeringsperiodens viktigaste utvecklingsprojekt inom småbarnspedagogik och
grundläggande utbildning i nuläget. Projektet genomförs för att säkra kvaliteten och
jämlikheten inom den grundläggande utbildningen och småbarnspedagogiken. (UKM,
2019). Det framgår inte explicit att utvecklingsprojektet berör de särskilt begåvade
eleverna, men underförstått kan man anta att begreppet säkrad jämlikhet syftar till
inkludering av både de svagare eleverna och de särskilt begåvade eleverna.
I Glgu 2014 skriver man om olika sätt att anordna undervisningen.
Vid behov kan ett beslut om studier enligt ett eget studieprogram också fattas för en
enskild elev genom ett förvaltningsbeslut med stöd av paragraf 18 i lagen om
grundläggande utbildning 48. Årskurshelheterna kan delas upp i två eller flera
studiehelheter som ingår i elevens studieprogram, i vilken ordning och enligt vilken
tidtabell studierna ska genomföras och eventuella särskilda mål för studierna.
(Utbildningsstyrelsen, 2014, s. 38.)

Tirri och Kuusisto (2013) redogör även för hur det finska utbildningssystemet är
upplagt. Skolsystemet omfattar småbarnspedagogisk verksamhet upp till 6 års ålder,
grundläggande utbildning, vilket är en 9-årig grundskola med ett valfritt tionde år.
Sedan finns det i Finland gymnasieutbildning samt högre utbildning. På lägre nivå
(klass 1 - 6) är undervisningen likadan för alla elever och den ges oftast av en
klasslärare, med undantag för vissa ämnen som har ämneslärare, exempelvis
språkämnen. Lärarna på högre nivå är specialiserade ämneslärare. I Finland har alla
elever rätt till en allmän utbildning. (Tirri & Kuusisto, 2013, s. 85–86.)
Även i Sverige är detta ett relativt nytt område inom utbildning, och Liljedahl (2017,
s. 12) menar att man är långt ifrån färdig vad gäller arbetet med de här eleverna. I
Sverige mår de särskilt begåvade eleverna sämre än de andra eleverna eftersom lärare
ofta inte vet vilka de här barnen är. Barnen blir således ostimulerade och tappar allt
3

Elina Granlund
intresse för skolan. Liljedahl (2017, s. 12) hänvisar till Perssons studier när hon påtalar
att 92 procent av de numera vuxna särskilt begåvade personerna vantrivdes så enormt
att de såg skoltiden som “ett helvete”. Detta kan bli problematiskt i framtiden eftersom
det är just de här eleverna som har potential att t.ex. driva forskning och vetenskap
vidare tack vare deras höga begåvningar inom olika områden. (Liljedahl, 2017, s. 12.)

1.2 Syfte och forskningsfrågor
Med anledning av innehållet Glgu 2014 (Utbildningsstyrelsen, 2014) samt Lagen om
den grundläggande utbildningen (Finlex, 1998) är en undersökning om
klasslärarstuderandes attityder till inklusion av särskilt begåvade elever i den ordinarie
undervisningen aktuell. Det är även ett viktigt ämne att studera i och med att behovet
av specialundervisning i Finland ökat markant under hela 2000-talet (Ström &
Lahtinen, 2012). Syftet med avhandlingen är därför att genom en kvalitativ studie
undersöka vilka attityder klasslärarstuderande har till arbetet med särskilt begåvade
elever. Målet är även att ta reda på vilken beredskap de upplever att de har för att utföra
arbetet. Studien kan också medvetandegöra de eventuella möjligheter och utmaningar
som finns i och med inklusion av särskilt begåvade elever.
Syftet är att undersöka klasslärarstuderandes attityder till arbetet med särskilt
begåvade elever samt deras beredskap för arbetet. För att uppnå avhandlingens syfte
har två forskningsfrågor formulerats. Den första forskningsfrågan har formulerats för
att ta reda på klasslärarstuderandes attityder till arbetet med särskilt begåvade elever.
Den andra forskningsfrågan tangerar beredskap för arbetet med särskilt begåvade
elever. Med beredskap menas exempelvis hur förberedda klasslärarstuderande är för
användandet av stödjande arbetssätt eller hur förberedda de är för att identifiera särskilt
begåvade elever i en klass.
1. Vilken attityd har klasslärarstuderande till arbetet med särskilt begåvade elever?
2. Vilken beredskap har klasslärarstuderande för arbetet med särskilt begåvade
elever?

4

Elina Granlund

1.3 Disposition
Avhandlingen är uppbyggd av sju kapitel. Det första kapitlet är en inledning till
undersökningen där bakgrund, syfte, forskningsfrågor, disposition och hypotes ingår.
Det andra kapitlet är teoretiskt och tangerar begreppsdefinitioner som används i
avhandlingen samt en beskrivning av fenomenet särskild begåvning. I kapitel tre, som
också

är

ett

teorikapitel,

handlar

om

särskilt

begåvade

elever

och

klasslärarprofessionen. Där beskrivs strategier för att hantera särskild begåvning,
utmaningar som kan kräva lärarmedvetenhet samt tidigare forskning i Finland. Det
fjärde kapitlet berör metoderna som används i avhandlingen. I det femte kapitlet
diskuteras resultaten som framkommit i undersökningen samt metoderna som använts.
Där

finns

även

förslag

till

fortsatt

forskning.

Avslutningsvis

finns

en

litteraturförteckning bifogad i det sista kapitlet.

1.4 Hypotes
Jag antar att klasslärarstuderandes attityder är positiva till arbetet, medan beredskapen
för arbetet kan visa sig vara bristfällig. Enligt lag ska alla elever bemötas enligt deras
individuella förutsättningar samt ges stöd vid behov. Trots detta finns det en risk att
dessa behov ändå åsidosätts hos de särskilt begåvade eleverna. Mönks och Ypenburg
(2009, s. 71–72) påpekar att det främst är de normalpresterande eleverna som ses som
anpassningsnorm i undervisningen. Utgående från de normalpresterande eleverna
utformas elevernas undervisningsmaterial och det är även utgående från de eleverna
undervisningstakten sätts. De svaga eleverna uppnår ofta inte detta normal-tempo
skriver Mönks och Ypenberg (2009), men faktum är att de svagare elevernas behov
tillgodoses genom specialundervisning eller i en specialskola. Samtidigt finns det en
risk för att de särskilt begåvade får väldigt lite stöd. I dagsläget har
klasslärarutbildningen vid Åbo Akademi få kurser som berör specialpedagogik.
Liljedahl (2017) och Wallström (2010) skriver att lärare inte lyckas identifiera de här
eleverna och att de särskilt begåvade eleverna ofta är minst benägna att anse sig själva
5

Elina Granlund
som särskilt begåvade. (Liljedahl, 2017, s. 12, 40.) Det visar på att forskning inom det
här ämnet kan vara viktigt för att sprida kunskapen om särskild begåvning samt för att
utveckla klasslärarutbildningen.

6

Elina Granlund

2 Särskild begåvning
I detta teoretiska kapitel beskrivs fenomenet särskild begåvning. Kapitlet är uppbyggt
av två underliggande kapitel; begreppsdefinitioner och särskild begåvning som
fenomen.

2.1 Begreppsdefinitioner
I den här delen av avhandlingen finns begrepp som berör uppsatsens kontext. De
begrepp som definieras är: särskild begåvning, inklusion, integration, diskriminering,
specialpedagogik, elitism, stigmatisering, attityd och beredskap.

Särskild begåvning
I detta kapitel finns begreppsförklaringar som tangerar uppsatsens kontext. Persson
definierar särskild begåvning så här; “Den är särbegåvad som kontinuerligt förvånar
både kunskapsmässigt och tillämpningsmässigt genom sin osedvanliga förmåga i ett
eller flera beteenden. Ett beteende i detta sammanhang förstås som en mänsklig
prestation, aktivitet eller funktion.” (Persson, 1997, s. 50).
Enligt Pettersson (2017, s. 6) beskrev Platon redan 500 år före Kristus om “Himmelska
barn” som var utrustade med exceptionella kognitiva förmågor och hon nämner även
att man på den tiden såg de här barnen som gudomliga gåvor. Först på 1500-talet
insisterade man på att de inte var gudomliga gåvor utan att det handlade om personliga
egenskaper. Det var dessutom under det århundradet filosofen Paracelcus myntade
begreppet ’talang’ för att beskriva intellektuella förmågor. (Pettersson, 2017, s. 6).
Persson (1997, s. 18–19) menar att med begreppet begåvning menas inte uteslutande
en persons objektiva kapacitet utan även omgivningens ideal och attityder som styr
uppfattningen av personen. Talang och särskild begåvning behöver nödvändigtvis inte
betyda samma sak. Istället talar man om särskild begåvning som en objektiv och
medfödd kapacitet eller som en förvärvad talang. (Persson, 1997, s. 18–19). Wallström
(2010, s. 17) menar att man använder begreppet särskilt begåvad för att beskriva en

7

Elina Granlund
person som har en extraordinär begåvning inom något eller några områden och hit
räknas ungefär två procent av befolkningen (Wallström, 2010, s. 17).
Med inklusion syftar man till att alla elever deltar i samma utbildningssammanhang
från början, enligt Ström och Lahtinen (2012, s. 2). Integration är ett annat begrepp
som ofta förekommer i den här kontexten. Men med integration, fokuserar man enligt
författarna, på den process där en avvikande individ normaliseras och förs in i den
vanliga utbildningen. Med begreppet diskriminering avses, enligt Egidius (2006, s. 73)
det som sker då en individ behandlas annorlunda på grund av ålder, etnisk härkomst,
kön eller funktionshinder. Inom specialpedagogik, som är ett annat begrepp, stöttar
man elever som på grund av sina särskilda behov inte klarar av den ordinarie
undervisningen utan extra stöd (Persson, 2008, s. 10).
Imsen (2006) diskuterar vilket begrepp som kan användas om elever med särskilda
behov. Författaren anser att man ska vara försiktig med att sätta etiketter på elever med
särskilda behov eftersom det kan leda till stigmatisering eller elitism. Författaren
nämner att det finns olika former av särskilda behov. Enligt Imsen (2006, s. 416–417)
är de här eleverna är en heterogen grupp. Orsaker till deras behov kan vara fysiska,
kognitiva eller emotionella. Med stigmatisering menas, enligt Egidius (2006, s. 391)
en form av stämpling där personer på grund av en viss avvikelse tvingas, med eller
utan sin egen vilja, att gå med på att spela en roll som överensstämmer med
benämningarna. Ett synonymt begrepp är spegeljaget. Vidare definierar Egidius
(2006, s. 88) elitism som uppfattningen att en elit borde ha makten och inflytandet i
samhället och att skolan därför borde arrangeras efter detta för att skapa den blivande
eliten.

Attityder och beredskap
Avhandlingens mål är att ta reda på klasslärarstuderandes attityd och beredskap för
arbetet med särskilt begåvade elever. Med begreppet attityd menas enligt Egidius
(2006, s. 28) ett förhållningssätt eller en varaktig positiv eller negativ inställning till
något. Egidius (2006, s. 38) definierar begreppet beredskap som sinnets inriktning på
att med full uppmärksamhet hantera uppdykande uppgift.
8

Elina Granlund

Inklusion och en skola för alla
Persson och Persson (2012, s. 19) skriver att lärare accepterar alla elevernas olikheter
vid användning av inklusion i den ordinarie undervisningen. Lärare har med hjälp av
inkluderande arbetssätt möjlighet att skapa en gemenskap som är meningsfull för alla
individer. Det handlar alltså inte om var eleven placeras rent fysiskt, utan snarare om
en målsättning om inklusion och i förlängningen ett bättre samhälle. Med det menas
att eleven inte nödvändigtvis är inkluderad i gemenskapen för att den fysiskt är
placerad i klassrummet, utan hen behöver trots det ges resurser utifrån de särskilda
behov som finns. Enligt skolans värdegrund ska eleven ges möjlighet att socialisera.
(Persson & Persson, 2012, s. 19.) Ström och Lahtinen (2012, s. 2) nämner även
begreppet närskoleprincipen som visar på grundsynen om att varje elev, oberoende av
förmågor och förutsättningar för lärande, har rätt till en givande undervisning i den
skola som är elevens närskola. Begreppet En skola för alla, handlar om en lärande
gemenskap där människor möts i ömsesidig respekt för varandras olikheter (Brodin &
Lindstrand, 2004, s. 131.)
Även Ström och Lahtinen (2012, s. 3) är eniga om att en inkluderande skola välkomnar
alla elever som hör till skolan. En sådan skola skapar även mångsidiga integrerande
strukturer för undervisning och stödinsatser, uppmuntrar till samarbete samt delar en
gemensam målsättning om att alla elever i skolan berör alla. I ett sådant skolsystem
har pedagogik och specialpedagogik samsats i en pedagogik som är inkluderande till
sin natur. Där får dessutom alla elever en givande undervisning i en omgivning där det
som uppfattas annorlunda respekteras och variation mellan elever ses som en resurs.
En inkluderande skola ska självklart inte undvika den traditionella specialpedagogiken
bara för det – en inkluderande skola behöver i hög grad specialpedagogisk kompetens
i allra högsta grad för att alla elevers behov skall uppfyllas (Ström & Lahtinen, 2012,
s. 3.)

9

Elina Granlund

2.2 Särskild begåvning som fenomen
I den här delen av avhandlingen beskrivs särskild begåvning mer ingående.
Fenomenet beskrivs ut ett internationellt perspektiv. Även olika syner på definition av
begreppet särskild begåvning tas upp. Kopplingen mellan arv, miljö och särskild
begåvning finns med i det sista stycket av kapitlet.
Ännu finns ingen global och allmänt vedertagen definition av begreppet särskild
begåvning. Vissa länder har fått en explosionsartad forskning i ämnet, medan många
länder ännu inte har kommit så långt. Särskilt begåvade elever ignoreras ännu i länder
där man endast strävar till en jämlikhet i elevers prestationer. Ett exempel på ett sådant
land är Kina. I Kina benämns den här kategorin av elever som super-normala. I USA
kännetecknas de elever som visar ovanliga förmågor inom vissa specifika ämnen som
begåvade, medan man i Australien benämner de här eleverna som särskilda förmågor
eller särskilt kapabla barn. I Finland har forskningen inte kommit så långt att det finns
en enheltlig syn på de här eleverna. Enligt Tirri och Kuusisto (2013) har dock trenden
med en större valfrihet och individualism när de gäller särskilt begåvade elever
diskuteras i den finländska politiken. Det är således svårt att hitta en enhetlig
internationell teoretisk definition. (Persson, 1997, s. 18–20.) Mönks och Ypenburg
(2009) hänvisar till Hany som år 1989 fastslog att det vid den tiden fanns fler än hundra
definitioner av begreppet särskild begåvning. (Mönks & Ypenburg, 2009, s. 19).
Särskild begåvning alltså ett komplext område som det finns många olika åsikter och
vetenskapliga förklaringar om.
Begåvning är en förutsättning för liv och överlevnad. Alla människor har en viss
mängd begåvning och kapacitet vilken skiftar från person till person. Det faktumet gör
att det är en aning otillfredsställande att använda endast begreppet begåvning på en
viss grupp med särskild kapacitet. Därför har särskild begåvning eller särbegåvning
tagits i bruk. Begreppet begåvning är alltså allmänt. Det finns ingen heltäckande och
allmänt accepterad definition för särskild begåvning. För att kunna definiera den här
kategorin människor måste det finnas en allmän definition av vad som menas med ett
normaltillstånd. (Persson, 1997, s. 45–46.)

10

Elina Granlund
Den amerikanska kongressens enmansutredare Sydney P. Marland formulerade på
sjuttiotalet en beskrivning som blivit den mest inflytelserika inom amerikansk
specialpedagogik, enligt Persson (1997, s. 43 – 47.) Marland formulerade särskild
begåvning på följande sätt:
Särbegåvade barn är de som genom sin extraordinära förmåga är kapabla till enastående
prestationer, och som identifieras av yrkesskickliga och väl kvalificerade individer. De
är barn som kräver differentierade och individuellt anpassade pedagogiska program för
att kunna förverkliga sig själva och göra sin insats för samhället i stort. Detta är
dessutom en typ av undervisning som vanligen ligger bortom den som den ordinarie
grundskolan kan erbjuda. (Persson, 1997, s. 43 – 47.)

Han lade även fram förslag på kategorier som kunde identifiera särbegåvning; allmänt
intellektuell förmåga, särskild fallenhet för något akademiskt ämnesområde,
kreativt/produktivt tänkande, ledarskap samt en särskild fallenhet för de olika
konstarterna. Marlands definition bevisar att särskild begåvning är ett synnerligen
mångfacetterat begrepp. Tack vare Marlands definition började man även se på
begåvning inom icke-akademiska sammanhang. En mer utarbetad definition har
föreslagits av den kanadensiske psykologen Francoys Gagné. Den senare definitionen
är bredare och begränsar inte särskild begåvning till vissa kategorier. Gagné vill även
skilja på särbegåvning och talang. (Persson, 1997, s. 43–47.)
Perssons definition baserar sig på de tidigare nämnda definitionerna men han betonar
att det inte finns någon heltäckande definition och att han ser beskrivningarna av
särskild begåvning som verktyg och hjälpmedel för vidare forskning. Han menar även
att olika definitioner passar för olika områden. Inom specialpedagogisk forskning
kunde denna definition vara tillämpbar enligt Persson; “Den är särbegåvad som
kontinuerligt förvånar både kunskapsmässigt och tillämpningsmässigt genom sin
osedvanliga förmåga i ett eller flera beteenden. Ett beteende i detta sammanhang
förstås som en mänsklig prestation, aktivitet eller funktion.” Den här definitionen är
mångfacetterad men ändå greppbar för pedagoger. Den beskriver den förundran som
kan uppstå över att någon uppvisar en så hög kapacitet. (Persson, 1997, s. 50.)

11

Elina Granlund
Det finns ännu ingen enhetlig modell som beskriver alla typer av särskild begåvning.
Det finns dock ett domänspecifikt perspektiv som är ett försök att beskriva olika
former av begåvning. Domäner kan i den här kontexten vara exempelvis musik, språk
eller sport. Howard Gardner har skapat en utgångspunkt för en taxonomi som beskriver
de multipla intelligenserna. Målet med Gardners taxonomi var att den skulle användas
inom ramen för grundskolan. Gardner redogör för vilka intelligenser som eventuellt
kunde passa ihop med vissa yrkesområden. De multipla intelligenserna är sju till
antalet och består av; logisk-matematisk intelligens, lingvistisk intelligens, musikalisk
intelligens, spatial intelligens, kroppslig-kinetisk intelligens, interpersonell intelligens,
intrapersonell intelligens. (Persson, 1997, s. 111–116.)
Mönks och Ypenburg (2009) diskuterar den uppmärksamhet Gardners multipla
intelligenser fått världen över. De sju intelligenserna har visat sig vara användbara
inom skolans värld och gett upphov till litteratur inom ämnet. De nämner även Robert
Sternbergs teorier (1998) som en viktig del av intelligensforskningen. Sternberg
menade att det finns tre olika intelligensområden. Han delade in dem i analytiska,
kreativa och praktiska intelligenser. Enligt författarna har Gardners och Sternbergs
teorier gett grunden till den moderna intelligensforskningen i världen. (Mönks &
Ypenbyrg, 2009, s. 32–33.)

Arv och miljö
Frågan om arv och miljö har diskuterats i olika omgångar genom historien. De flesta
beteendevetare är idag överens om att både arv och miljö påverkar en persons
begåvning, enligt Persson (1997). Tidigare fanns mer extrema övertygelser där man
framhöll att en persons nivå av begåvning endast beror på miljö, och att vi alla föds
med samma jämlika genetik. Ett sådant synsätt hade den japanske violinisten Schinichi
Suzuki som förespråkade den så kallade Suzuki-metoden. Han menade att tillräckligt
små barn som ges lämplig träning och rätt miljö kan nå hur långt som helst i sitt
violinspel. Persson menar att det inte finns någon genetisk jämlikhet. Han betonar dock
att det viktigaste är att vi har en moralisk jämlikhet som utgår från att alla har rätt till
att utvecklas utgående från deras unika potential. Han nämner även svårigheten att
12

Elina Granlund
diskutera de här frågorna eftersom det finns en mörk historia som går tillbaka till
nittonhundratalet då man värdesatte människor olika och sysslade med rasbiologi.
(Persson, 1997, s. 98–110.)

13

Elina Granlund

3 Särskilt begåvade och klasslärarprofessionen
I det här teoretiska kapitlet beskrivs särskild begåvning med koppling till
klasslärarprofessionen. Kapitlet är indelat i tre mindre kapitel. Det första berör
strategier som kan vara bra för klasslärare som har att göra med särskilt begåvade
elever och det andra berör klasslärares eventuella utmaningar i fråga om särskilt
begåvade elever. Det tredje kapitlet behandlar tidigare forskning.

3.1 Strategier för att hantera särskild begåvning
Följande del av avhandlingen handlar om strategierna differentiering, acceleration,
berikning, coachning samt kontakten mellan hem och skola.

Differentiering
Differentierad undervisning är ett av de vanligaste arbetssätten i arbetet med särskilt
begåvade elever. På 1990-talet gjordes ett antal studier om differentiering. Sedan
sekelskiftet har forskningen breddats till att omfatta lärmiljöer, attityder till särskild
begåvning, begåvade studenters självuppfattning, välbefinnande och akademisk
potential samt de många intelligenser som finns hos begåvade studenter. (Tirri &
Kuusisto, 2013, s. 87–88.) Pettersson (2017, s. 46–47) menar att differentiering väcker
känslor eftersom så kallad organisatorisk differentiering innebär att man delar in elever
i olika nivågrupper. Organisatorisk differentiering behöver däremot inte enbart
innebära en indelning utgående från olika nivåer. Inom strategin står fördjupningen i
fokus och det är innehållet och formen för undervisningen som är det viktiga. Det
viktiga är att eleverna ges möjlighet att diskutera tillsammans i grupparbeten och
redovisningar. (Pettersson, 2017, s. 46–47.)
Cosmovici och Idsoe (2014, s. 43–44) påtalar att små elevgrupper i klassrummet är en
bra form av differentiering. Det kan vara bra att ge eleverna olika valmöjligheter och
låta dem själva styra arbetet. Läraren kan vägleda eleverna i den lilla gruppen genom
att exempelvis se till att hjälpmedel finns, disponera tiden och sätta mål. Möjligheten
14

Elina Granlund
att arbeta självständigt i grupp kan bidra till att motivera de särskilt begåvade eleverna.
(Cosmovici & Idsoe, 2014, s. 43–44.) Detta stämmer överens med Petterssons (2017)
diskussion om grupparbeten som en form av differentiering i den ordinarie
undervisningen.
Faktumet att alla elever har olika förutsättningar för lärande beror på genetiska,
kognitiva, fysiska och psykiska förmågor. En metod som således underlättar i ett
arbete med en heterogen grupp är differentiering. I läroplanens kapitel om
verksamhetskulturen från 2016 beskrivs även vikten av att välja arbetssätt som
tillgodoser elevernas individuella behov och förutsättningar. Här betonas arbetssätt
som stödjer känslan av grupptillhörighet. Differentiering är ett pedagogiskt arbetssätt
som tas upp som exempel i Glgu 2014. Läraren ska utforma undervisningen utgående
från elevernas behov (Utbildningsstyrelsen, 2014). Inom differentiering erbjuds olika
elevgrupper skilda former av undervisningssätt. Slutligen är det viktigaste att se varje
elev med medmänsklighet, värme och förståelse (Imsen, 2006, s. 419–422.)

Acceleration, berikning och coachning
Det finns en internationell forskningsbaserad undervisningsstrategi för särskilt
begåvade elever som består av acceleration, berikning och coachning, därav
förkortningen ABC. (Liljedahl, 2017; Wallström 2010). Strategin är kostnadsfri och fri
att användas av organisationer. Det behövs dock coachning av en särskild person för
att metoden ska fungera. Det räcker inte att ge svårare material till eleven och tro att
hen klarar sig på egen hand. Eleven behöver meningsfull, lärarledd undervisning och
interaktion med likasinnade. Alla tre delar i strategin är lika viktiga för att stimulera
den särskilt begåvade eleven. Strategin lämpar sig dessutom för de andra eleverna,
men då byts begreppet acceleration till anpassning. (Liljedahl, 2017, s. 66–67.)
Acceleration innebär att eleven har ett snabbare tempo i undervisningen beroende av
personlighet, mognad och kunskapsnivå samt hur eleven samverkar med andra i
skolmiljön. Särskilt begåvade elever känner sig sällan inkluderade i skolan eftersom
den inte följer deras behov av inhämtning av ny kunskap. Därför är det nödvändigt att
accelerera helt eller delvis för att eleven ska känna sig delaktig. Det kan exempelvis
15

Elina Granlund
röra sig om att hoppa över delar av undervisningen, flytta upp en eller flera årskurser,
flytta upp eleven inom vissa ämnen, anordna accelerationsgrupper med likasinnade
elever kring teman eller projekt. Differentiering är viktigt och nyckeln till
inkluderande undervisning. (Liljedahl, 2017, s. 68–70.)
Det finns både positiva och negativa sidor av att flytta upp en elev till högre årskurser.
De positiva aspekterna som nämns (Liljedahl, 2017) är att eleven får utvecklas med
intellektuellt jämlika klasskompisar och på så vis ges en större chans att bli förstådd.
Uppflyttning kan även innebära att eleven stimuleras och utmanas och därav mår
bättre, undervisningsmaterialet är på rätt nivå vilket påverkar inlärningen och eleven
kan även ha lättare att lyckas inom akademiska studier längre fram i livet. Negativa
aspekter enligt Liljedahl är ett för stort fokus på inlärningen vilken kan ge
stressymptom, svårigheter att utveckla nära relationer eftersom de andra eleverna är
äldre, för stora fysiska och emotionella skillnader vilket kan leda till utanförskap samt
att eleven kan komma i kapp även i den nya årskursen och blir tvungen att accelerera
igen. (Liljedahl, 2017, s. 77–78.)
Berikning är den andra delen av strategin (Liljedahl, 2017) betyder att lärandet fylls
med meningsfullhet. Eleverna kan lära sig samma stoff som i de ordinarie kurserna
men de behöver få ett vidare perspektiv eftersom deras inlärning fungerar på det sättet.
De behöver ges möjlighet att förstå orsak och verkan och få fundera över saker ur ett
samhällsperspektiv. De behöver även få se samband mellan momenten i ett visst ämne
eftersom de ser saker ur ett helhetsperspektiv. Ingen elev kommer att själv efterfråga
att bli stimulerad eller motiverad och det är således skolan som har ansvaret för
berikningen. Att använda sig av projekt i lärandet är enligt Liljedahl (2017) positivt,
särskilt om de särskilt begåvade eleverna får samarbeta med andra likasinnade. De
behöver “riktiga” problem för att arbetet ska kännas meningsfullt, och projekten kan
gärna riktas utåt så att eleven känner att hen “gör nytta” för omvärlden. (Liljedahl,
2017, s. 79–84.) Wallström (2010, s. 69) nämner även flera konkreta pedagogiska
åtgärder såsom datastöd, projektledning, att bli elevrådsordförande, gå spetsprogram
inom ämnen, delta i klubbar för begåvade, delta i resurscentrum, och göra en
utlandsresa. (Wallström, 2010, s. 69). Enligt 30 § i lagen om den grundläggande
utbildningen i Finland av den 24 juni 2010 (642/2010) måste ett ämne eller en lärokurs

16

Elina Granlund
bytas ut om undervisningen inte är tillräckligt ändamålsenligt arrangerad i elevens
egen skola. Det kan endast ske efter att vårdnadshavare hörts. (Finlex, 2010).
Den sista delen av strategin coachning syftar till ett kunnigt och starkt stöd av en vuxen
mentor. En mentor kan se till att elever mår bra och samtidigt säkerställa att berikning
och acceleration tillgodoses. Utan en sådan vägvisare finns det en risk att de särskilt
begåvade eleverna tappar bort sig själva bland de många hinder som kan finnas i
skolan. Eleven och mentorn behöver ha en god relation, och först när förtroende
etablerats mellan dem kan coachningen ta form. Det mest optimala är om läraren är
coachen eftersom denna är bekant med skolsystemet (Liljedahl, 2017, s. 79–84.) Även
Wallström (2010, s. 53) diskuterar vikten av mentorskap. Författaren nämner några av
de mest kända särskilda begåvningarna som funnits genom den västerländska historien
såsom exempelvis Carl von Linné, Marie Curie, Povel Ramel m.fl. De hade alla en
eller flera egna mentorer under sin uppväxt. Dessa mentorer såg deras begåvning och
gav dem stöd och legitimitet. (Wallström, 2010, s. 53.)

Familjens roll
Porter (2005, s. 206) hänvisar till Solows forskning när hon skriver om föräldrars
attityder till deras egna barns särskilda begåvning. Hur föräldrarna behandlades av
föräldrar och lärare under sin uppväxt avspeglas i hur de värdesätter sina barns
särskilda begåvning. Vissa föräldrar kanske inte vill lyfta fram barnens begåvning av
rädsla för exempelvis utanförskap eller dylikt, allt beroende på deras egna erfarenheter.
(Porter, 2005, s. 206–207.) Cosmovici och Idsoe (2014, s. 152) hänvisar till ett flertal
forskare när de konstaterar att det finns ett starkt samband mellan föräldrars
engagemang och elevers skolresultat. De menar att samarbetet mellan hem och skola
blir ännu viktigare i fråga om särskilt begåvade elever. Föräldrar märker ofta att det är
något speciellt eller annorlunda med sina barn och det är inte ovanligt att de har svårt
att hitta information eller stöd om hur de ska stötta sina barn på rätt sätt. Författarna
ger exempel på hur man i Norge startat föreningar för familjer med särskilt begåvade
barn och nämner att dessa nätverk visat sig vara mycket terapeutiska för föräldrar som
befinner sig i samma process.

17

Elina Granlund
Skribenterna hänvisar till forskning av Campbell och Verna (2007) som handlar om
vikten av en stödjande hemmiljö. Det finns fem faktorer som behövs i hemmiljön
enligt forskarna; förväntningar, professionsetik, kommunikation, hemarbete och
engagemang. Det finns även andra aspekter som kan bidra till en positiv hemmiljö för
det särskilt begåvade barnet. Exempel på sådana aspekter är bland annat att barnet ges
möjlighet att skapa en unik identitet, delta i aktiviteter som motiverar barnet till
prestation, lära sig att framgång kräver ansträngning, lära sig bemästra svårigheter i
livet samt att lära sig att bygga sociala nätverk. Samarbetet mellan hem och skola
nämns även som en betydande aspekt. (Cosmovici & Idsoe, 2015, s. 152–154.)

3.2 Utmaningar som kan kräva lärarmedvetenhet
I det här kapitlet beskrivs utmaningar som kan uppkomma i arbetet med särskilt
begåvade elever. Först redogörs det för identifiering av särskilt begåvade elever och
eventuella utmaningar. Vidare diskuteras skillnader mellan särskilt begåvade flickor
och pojkar i undervisningen. Efter det beskrivs skillnader mellan högpresterande
elever och särskilt begåvade elever och skillnader mellan elever med Aspergers
syndrom och särskild begåvning. Slutligen beskrivs de sociala problem som kan
uppstå samt klasslärarens attityd i fråga om särskild begåvning.

Identifiering av särskilt begåvade elever
Det är inte helt lätt att identifiera en särskilt begåvad person i en vanlig klass.
Exempelvis kan den eleven som bråkar mest i klassen vara den som är särskilt begåvad
och därför reagerar som hen gör. Särskilt begåvade personer tänker också på ett
annorlunda sätt än normalbegåvade individer och de vet mycket mer än de flesta andra
inom olika områden. Särskilt begåvade individer har även lätt att koppla samman
kunskap mellan olika ämnen och deras kunskaper förvånar nästan alltid en vuxen.
(Persson, 1997, s. 52.)
De särskilt begåvade eleverna är även en heterogen grupp vilket gör att man inte kan
generalisera och nominera en viss grupp elever med hjälp av en checklista. Liljedahl
(2017) och Wallström (2010) skriver att lärare ofta missar de här eleverna och att de
18

Elina Granlund
särskilt begåvade eleverna ofta är minst benägna att anse sig själva som särskilt
begåvade. De särskilt begåvade eleverna kan uppvisa samma svårigheter som elever
med låg kognitiv förmåga, då båda elevgrupper kan uppvisa motivationsbrist,
koncentrationssvårigheter, undvikande beteende och sociala problem. (Liljedahl,
2017, s. 12, 40.)
Även Wallström (2010, s. 35) skriver om särskilt begåvade elever som kan glömmas
bort eftersom de döljer sin förmåga av olika anledningar, så kallade underpresterare.
De här eleverna kan gå obemärkta genom skolan utan ansträngning och följden kan bli
att de får svårigheter i t.ex. gymnasiet eftersom kraven ökar och de har inte lärt sig
någon studieteknik under tidigare skolgång. Andra bakomliggande faktorer till
underprestation kan vara dåligt självförtroende eller svåra uppväxtförhållanden. Det
är inte ovanligt att de här eleverna även känner sig missförstådda och oönskade i
hemmen. En annan form av underprestation är när föräldrar ställer för höga krav på
den särskilt begåvade eleven som i sin tur vägrar infinna sig i dem och börjar
underprestera. Författaren hänvisar även till Winners studier där man konstaterat att
de här eleverna istället kan prestera mycket väl i sina fritidssysselsättningar.
(Wallström, 2010, s. 35.)
De särskilt begåvade eleverna har ett mycket bra minne och tillämpar sina kunskaper
på ett mer effektivt sätt jämfört med andra, något som de även gör i nya situationer.
Deras förmåga att selektivt välja ut viktig information från oviktig är en av de metakomponenter de besitter. De särskilt begåvade eleverna kan bearbeta en mängd
information från olika källor samtidigt, och flera idéer flödar i deras hjärna på samma
gång och det kan vara orsaken till det vi i folkmun kallat “Den tankspridde professorn”,
menar Persson. Detta fjärmande kan leda till att de blir distanserade till andra
människor, då de till exempel kan ha svårt att uppehålla ett ömsesidigt samtal.
(Persson, 1997, s. 53–54.)
Alla särskilt begåvade individer behöver inte vara snabbtänkta, även om de ofta
förknippas med detta. Den snabbhet som finns hos särskilt begåvade är av en mer
selektiv karaktär, då de har en förmåga att välja det tempo som behövs för att lösa
uppgiften. Nyfikenhet är en annan egenskap som kännetecknar en särskilt begåvad
individ. De har ett starkt behov av att lösa problem, söka spänning, upptäcka och hela
19

Elina Granlund
tiden lära sig mer. Persson menar att en särskilt begåvad och en normalbegåvad person
ofta lever i helt skilda tankevärldar. (Persson, 1997, s. 48–56.)
Wallström (2010, s. 17) förklarar att människan länge försökt mäta begåvning. Det
kan vara lättare att mäta begåvning i fråga om ämnen som till exempel bildkonst,
gymnastik eller musik i förhållande till ålder och mognad. Men att mäta begåvning
inom de akademiska ämnena är inte lika lätt förklarar författaren. Wallström nämner
det traditionella sättet att mäta en människas intelligens, vilket är genom så kallade
IQ-test som visar intelligenskvoten. Enligt den här skalan räknas IQ 100 som ett
medelvärde. Wallström konstaterar att endast 1 procent av befolkningen beräknas ha
ett IQ-värde över 140. Persson (1997, s. 56–57) diskuterar även IQ-test, och menar att
de inte är tillförlitliga för att förutsäga alla typer av särskild begåvning. De kan påvisa
att en person är akademiskt särskilt begåvad, men det behöver inte innebära att de
klarar av helt vanliga vardagliga aktiviteter som till exempel ta hand om sig själv.
Intelligenstest är fortfarande, på gott och ont, i debatter ofta förknippade med särskild
begåvning. Persson ägnar inte intelligensbegreppet någon större utläggning eftersom
han påtalar att inget nu existerande test kan mäta det komplexa mänskliga beteendet.
Han står dock fast vid att det inte råder någon tvekan om att de särskilt begåvade är
mycket intelligenta. Svårigheten ligger således i att definiera begreppet intelligens.
(Persson, 1997, s. 56–57.)

Skillnader mellan flickor och pojkar
En viktig faktor bakom identifieringen av de här eleverna är kön, alltså elevers
biologiska och juridiska kön. Flickor tenderar att dölja sin begåvning och kan även ha
svårare att acceptera den än pojkar. Omotiverade flickor kan hellre dra sig undan,
medan pojkar kan bli utåtagerande. Det har visat sig att pojkars särskilda begåvning
upptäcks i större utsträckning, och en orsak kan vara att lärares syn på pojkars och
flickors begåvning skiljer sig åt i många fall, varpå fler pojkar upptäcks. Det har även
visat sig att flickor som själva får utse vilka kamrater som är begåvade, väljer fler
pojkar än flickor. Lärare måste ha ögonen på de här fallgroparna enligt Liljedahl.
(2017, s. 41.) Även Wallström (2010, s. 54–55) beskriver skillnader mellan särskilt
begåvade pojkars och flickors problem inom vissa områden i skolan. Wallström
20

Elina Granlund
refererar till Hellers undersökning där det framgår tydligt att både pojkar och flickor
önskar att de skulle bli mer stimulerade i skolan, båda söker efter mer bekräftelse.
Pojkarna hade i högre grad sämre studieresultat och de var mer uttråkade i skolan än
flickorna. Undersökningen visade även att det hos flickorna förekom mer skolk
(Wallström, 2010, s. 54–55.)

Gran Halvorson (2011) diskuterar problematiken kring kvinnors krav på att prestera
högre än män för att verka lika kompetenta som männen i dagens samhälle. Hon menar
att kvinnor är rutinmässigt underskattade, underutnyttjade och till och med
underbetalda. Skribenten hänvisar till en studie av Dweck på 80-talet där man kom
fram till att begåvade flickor i femte klass gav upp snabbare än jämnåriga pojkar vid
en extra komplicerad uppgift. Pojkarna var helt enkelt mer självsäkra, medan flickorna
gav upp för tidigt. Flickorna i klassen överträffade alla pojkar i alla ämnen, inklusive
matematik och naturvetenskap, så det fanns inga skillnader mellan dessa pojkar och
flickor i förmåga. Den enda skillnaden var hur begåvade pojkar och flickor tog sig an
svåra moment. Begåvade flickor var mycket snabbare att tappa tron på sig själva.
Forskare menar att orsaken kan vara att flickor inte tror att deras förmåga är
föränderlig, medan begåvade pojkar tror att ansträngning och övning ger resultat.
Troligtvis har det enligt författaren att göra med vilken uppmuntran som föräldrar och
lärare ger barnen i tidig ålder. Hon menar att man uppmuntrar flickor och pojkar på
olika sätt vilket leder till de här följderna. (Grant Halvorson, 2011, s. 1.)

Att skilja på högpresterande elever och särskilt begåvade elever
Ziegler (2010, s. 35) beskriver skillnader mellan intelligenta individer och
högpresterande

individer.

Han

poängterar

att

en

av

den

traditionella

begåvningsforskningens grundteser är att intelligens fastställer vetande och prestation,
men att vetande och prestation inte behöver betyda intelligens. Wallström (2010, s.
26–28) ger konkreta skillnader mellan högpresterande och särskilt begåvade elevers
karaktärsdrag. Högpresterande elever kan svaret, är intresserade, har goda idéer,
besvarar frågor, lyssnar med intresse, lär sig snabbt, har många jämnåriga kamrater,
kopierar, tycker om skolan, tar emot information, tänker steg för steg, är nöjd med sin
21

Elina Granlund
inlärning, förstår idéer och arbetar hårt. De särskilt begåvade eleverna ställer frågor,
är nyfikna, har speciella idéer, diskuterar kring sina idéer, visar starka åsikter och
synpunkter, kan redan, föredrar vuxna, skapar nytt, tycker om att lära, bearbetar
information, tänker komplext, är mycket självkritiska, tänker abstrakt och sysselsätter
sig med andra saker men klarar sig ändå. Högpresterande elever är de som ofta har
förutsättningar att nå de högsta betygen. De särskilt begåvade eleverna skulle kunna
lyckas om de fick ytterligare stimulans. (Wallström, 2010, s. 26–28.)

Att skilja på elever med Aspergers Syndrom och särskilt
begåvade elever
Istället för förståelse möts elever med särskilt hög begåvning av frågeställningar om
de har en diagnos. Detta leder till att elevhälsan ofta kopplas in och en utredning görs
varpå eleven ofta får en diagnos. En diagnos sätts utgående från en psykologs
uppfattning av individen och skolans uppfattning tas ofta med i bedömningen. Mot
denna bakgrund finns ett stort mörkertal av feldiagnostiserade elever som egentligen
bara är understimulerade. En person kan däremot ha både diagnos och vara särskilt
begåvad samtidigt. Liljedahl påtalar ändå vikten av utredningar men då måste
psykologen ha kunskap också om särskild begåvning. (Liljedahl, 2017, s. 129–132.)
Diagnosen Aspergers Syndrom kan ibland komma att beröra diskussioner om särskilt
begåvade personer. Det är vanligt att särskilt begåvade barn med ett stort intresse för
ett visst ämne, som kanske inte omgivningen förstår, bedöms uppfylla kriterier för
denna diagnos. Det finns likheter mellan dessa två, men det finns även skillnader som
är viktiga att känna till. (Persson, 1997, s. 95.)
Enligt Persson (1997 s. 96) har personer med Aspergers Syndrom ibland en hög
begåvningsnivå inom ett visst område. Det som skiljer de här individerna från de
särskilt begåvade är att de ofta har svårigheter med social interaktion. De kan även ha
svårigheter att sätta sig in i en annan persons tankar och känslor. Dessa svårigheter
förknippas inte med de särskilt begåvade personerna som påfallande sätter sig in i
andra människors känslor. Personer med Aspergers Syndrom brukar även ha en mängd
22

Elina Granlund
faktakunskaper men förmågan att använda sin kunskap och generalisera denna utifrån
olika perspektiv och situationer förblir bristfällig, i motsats till en särskilt begåvad
person som gärna diskuterar kunskapen i olika sammanhang och på ett mer
mångfacetterat sätt. Individer med Aspergers Syndrom kan även ha tvångsmässiga
beteenden som kan observeras i beteende eller noteras i en testsituation. Förmågan att
flexibelt lösa problem är även en svårighet för personer med diagnosen medan en
särskilt begåvad elev har en hög kapacitet att flexibelt lösa problem. Det kan däremot
finnas särskilt begåvade personer som också har diagnosen Aspergers Syndrom.
(Persson, 1997, s. 96.) Särskilt begåvade barn kan givetvis ha diagnoser och det är
ungefär lika vanligt som hos andra barn. Den särskilda begåvningen kan dölja en
diagnos, och diagnoser kan dölja en särskild begåvning (Harling, 2018).

Sociala svårigheter
Porter (2005, s. 78) diskuterar de sociala behov och svårigheter som kan röra särskilt
begåvade elever. De här barnen behöver känna samhörighet som alla andra barn och
de behöver bli accepterade av andra även om de inte alltid följer normen. Det är även
mycket viktigt att de mår bra emotionellt och har någon att älska. Det kan vara svårt
för de här eleverna att hitta likasinnade vänner och risken finns att de blir ensamma.
Vänskap är oerhört viktigt för alla barn eftersom det utvecklar sociala färdigheter,
självkontroll, problemlösning, språkkunskaper samt utbyte av nya färdigheter. De
emotionella färdigheter som utvecklas via vänskap är ett sunt självförtroende,
bemästring av självförtroendet vid svåra situationer och det ger glädje och minskar
ensamhet. Forskning har visat att vänner är viktigare för barn än deras leksaker och
aktiviteter. Dessvärre har det visat sig att de särskilt begåvade barnen har större
svårigheter att hitta vänner eftersom de kanske vill leka mer logiska lekar än sina
jämnåriga. Man har även sett att äldre tenderar se på de yngre särskilt begåvade som
allt för små att leka med. Särskilt begåvade barn kan även ha svårigheter med
tävlingsmässiga lekar eftersom de känner stark sympati för förlorarna. En vanlig
riskfaktor för de särskilt begåvade barnen är att deras starka moraliska behov av att
hjälpa yngre eller svagare jämnåriga kan leda till att de endast är värdefulla om de
hjälper andra. Det kan i längden göra att de förlorar tid för att utveckla sig själva. De
särskilt begåvade eleverna kan även vara mycket högkänsliga. Elaka kommentarer
23

Elina Granlund
som rinner av en jämnårig kan sätta sig mycket djupt hos en särskilt begåvad elev.
(Porter, 2005, s. 78–83.)
Porter (2005, s. 84–85) nämner även att de särskilt begåvade eleverna kan bli retade
av andra mindre begåvade barn. De som klarar sig bäst genom sådant är de särskilt
begåvade barn som har tillräckligt bra självkänsla samt förmåga att kommunicera och
visa sina känslor. Höistad (2001, s. 65) skriver att avundsjuka eller missunnsamhet är
drivkrafter till mobbning. Personen som är avundsjuk klarar inte av att glädjas åt en
annans framgång och försöker återta sin kontroll genom att förminska den andra
personen. (Höistad, 2001, s. 65.) Det är viktigt att läraren har beredskap för att
motverka all form av mobbning. Nilsson (2005, s. 8–9) konstaterar att läraren behöver
känna till gruppstrukturens viktigaste del vilken är individerna. De har alla egna mål i
livet, skilda personligheter och olika värderingar och behov. När de möts skapas nya
mål för gruppen vilka innefattar behov, identitet och en egen grupphistoria. Vidare kan
även nya normer, regler, roller och relationer uppkomma i en grupp och här innefattas
även fenomen som makt, status och inflytande. (Nilsson, 2005, s. 8–9.)

Klasslärarens attityd
Kollektiva normer som är en av de grundläggande egenskaper för en grupp handlar
om de regler, rättesnören, måttstockar eller mönster som kollektivet, alltså gruppen,
har. En norm visar det värde som är en del av den sociala kulturen och där kan den ta
sig olika uttrycksformer. Det finns formella eller informella normer, medvetna eller
omedvetna normer samt uttalade eller outtalade normer. (Haagensen, 2017, s. 6) Om
man ser det ut ett klassrumsperspektiv så finns det alltid normer för hur man ska bete
sig i en klass. Om någon går emot de här reglerna finns risken att det kan ge mothugg
bland andra klasskamrater beroende på vilken status personen har. Jag tror att det är
viktigt att arbeta förebyggande med barn och samtala om att olika är bra och att vi alla
är unika på vårt sätt. Vi vuxna är förebilder när det gäller vår egen attityd mot det som
avviker från normen.

24

Elina Granlund

3.3 Tidigare forskning om särskild begåvning
Tirri och Kuusisto har i artikeln “How Finland Serves Gifted and Talented Pupils”
(2013) gett en översikt av hur det finska utbildningssystemet stöder särskilt begåvade
elever. De menar att diskussionen är aktuell i Finland och att det framkommit både
svagheter och styrkor i den finska skolans arbete med de här eleverna. Trenden med
en större valfrihet och individualism när de gäller det här ämnet diskuteras i den
finländska politiken. Specialskolor, program och sommarläger har introducerats för de
särskilt begåvade eleverna. Det har framkommit att sociala och affektiva behov hos
särskilt begåvade elever borde utvecklas och att fler metoder borde tillämpas till deras
fördel. (Tirri & Kuusisto, 2013, s. 84.)
Tirri och Kuusisto (2013) belyser det faktum att det i internationella jämförande
studier har framkommit att finska studenter gör bra resultat i tester som mäter
vetenskap, matematik och läsning. Enligt PISA är Finland det främsta landet i Europa
och bland dessa områden har Finland alltid varit inom de tre främsta länderna. Värden
från de här testerna avgör vilken typ av intelligensnivå varje land uppnår genom sina
utbildningsbeslut. Skribenterna påtalar att det här systemet väcker frågor kring
jämlikhet och behov av differentiering för att stödja alla elever. I Finland ska man
enligt regeringens fastslagna lag ge högkvalitativ utbildning till alla vilket kan vara en
anledning till Finlands framgångar i internationella tester. Vi har även gratis utbildning
för alla och regeringen ger ett starkt ekonomiskt stöd till den finländska skolan. Detta
har lett till att det inte finns några stora skillnader i undervisningskvalitet mellan
offentliga skolor och specialskolor i Finland. Specialskolorna i Finland är även en liten
minoritet. Delvis av detta skäl är det bara en liten minoritet av skolorna i Finland som
är specialskolor med egna examina som får ekonomiskt stöd från privata eller företag.
(Tirri & Kuusisto, 2013, s. 84 - 85.)

25

Elina Granlund

4 Metod
I
följande
kapitel
beskrivs
undersökningens
vetenskapliga
ansats,
datainsamlingsmetod, urval, avgränsningar, databearbetning, analys samt etiska
aspekter.

4.1 Vetenskaplig ansats
Avhandlingen utgörs av en kvalitativ forskningsansats med fem halvstrukturerade
intervjuer. Inom kvalitativ forskning intresserar forskaren sig för meningar, eller
innebörder, snarare än för statistiska samband som undersöks i den kvantitativa
forskningen.
I det här forskningsarbetet användes fenomenologi för att söka svar på
klasslärarstuderandes attityder och beredskap för det kommande arbetet med inklusion
av särskilt begåvade elever. För att komma åt klasslärarstuderandenas sanningar
användes kommunikativa data som intervjuer. Fenomenets essens kunde på så sätt
kommas åt, där av begreppet fenomenologi, enligt Fejes och Thornberg (2019, s. 30–
32).

4.2 Datainsamlingsmetod
Fejes och Thornberg (2019, s. 21) menar att studenter ofta bestämmer
datainsamlingsmetod innan de reflekterat över fenomenet som ska studeras, vilket är
en viktig del av forskningsprocessen. De menar att det kan vara bra att fundera över
perspektiv på hur fenomenet ska tolkas, vilka forskningsfrågor som går att ställa,
vilken metod som är lämplig samt på vilka sätt analys av data kan genomföras innan
metod för avhandlingen fastslås. Med metod menas den specifika teknik som används
för att samla in material och analysera det. De är även, enligt Fejes och Thornberg
(2019), önskvärt att fundera över filosofiska forskningsbegrepp såsom ontologi,
26

Elina Granlund
epistemologi och metodologi som kan påverka val av metoder för forskningsarbetet.
Ontologi är teorin om hur verkligheten ytterst är beskaffad. Teorin om
kunskapsproduktion kallas epistemologi och handlar om hur man kan få kunskap om
världen och om vad kunskap egentligen är och vad som är sant. Metodologi är läran
om på vilka olika sätt forskaren kan genomföra vetenskapliga studier. (Fejes &
Thornberg, 2019, s. 21–23.) I den här avhandlingen har intervjuer använts som
datainsamlingsmetod. Valet av metod uppstod eftersom forskningen skulle handla om
klasslärarstuderandes attityder och beredskap för arbetet med inklusion av särskilt
begåvade elever. Frågan om epistemologi blir således central i det här arbetet. För att
beskriva sanningen om klasslärarstuderandes attityder och beredskap för arbetet med
inklusion av särskilt begåvade elever måste forskaren gå via analys av diskurser, alltså
epistemologi, för att hitta olika sanningar. Således finns inte en enda sanning, det vill
säga ontologi, utan i forskningen uppkommer flera vetenskapliga sanningar.

4.3 Urval och avgränsningar
All forskning innefattar någon form av urval och särskilt inom den kvalitativa
forskningen är det en mycket viktig del. Urvalsprinciper kan skilja sig åt beroende på
vad forskaren ska studera. Det finns enligt Alvehus (2013) olika former av urval som
kan användas i forskningsarbetet; slumpmässigt urval, strategiskt urval, snöbollsurval
och bekvämlighetsurval. I den här avhandlingen var respondenterna utvalda genom
strategiskt urval. Strategiskt urval innebär att forskaren söker personer som kan
förhålla sig till ämnet man vill undersöka. Respondenterna får gärna ha vissa specifika
erfarenheter och urvalet utformas specifikt utgående från de forskningsfrågor som
formulerats i studien. Här kan det finnas risk att forskaren blir för strategisk. Forskaren
kan fundera över om det eventuellt finns någon person vid sidan av respondenten som
kanske kan ge en vidare bild av ämnet. Alvehus menar att “outsiders” kan ge en lika
givande bild av ett fenomen som “insiders”. (Alvehus, 2013, s. 66–67.)
Enligt Trost (2010, s. 143) bör antalet intervjuer i allmänhet inte vara allt för stort. Han
menar att 4–8 stycken intervjuer kan vara tillräckligt eftersom materialet annars
riskerar att bli ohanterligt. Han poängterar även att ett fåtal väl genomförda intervjuer
27

Elina Granlund
är bättre än flera mindre väl utförda. Om det behövs mera material kan forskaren alltid
lägga till intervjuer efteråt. (Trost, 2010, s. 143–144.) Målgruppen som valdes ut i den
här avhandlingen bestod av femte årets klasslärarstuderande vid Åbo Akademi. De
som har valts ut är klasslärarstuderande som inte har specialiserat sig inom
specialpedagogik, utan endast gått de kurser som ingår i klasslärarutbildningen. För
att ta reda på vilka klasslärare som inte läst specialpedagogik frågade jag mig runt i
min egen årskurs på klasslärarutbildningen. Jag valde ut personer i min
bekantskapskrets vilket eventuellt kan påverka svaren. Det kan enligt Trost (2010)
eventuellt ses som ett bekvämlighetsurval. Det finns en risk att faktumet att jag kände
alla respondenter påverkar intervjusvaren. Enligt Alvehus (2013) kan interaktionen
mellan intervjuaren och respondenten påverka utgången. Jag skickade förfrågningar
genom akademins e-postprogram. Alla som tillfrågades var positiva till att medverka
i min undersökning.

4.4 Undersökningens genomförande
I avhandlingen användes en kvalitativ forskningsansats med en intervju och fem
informanter. Alvehus (2013) menar att det är mycket vanligt att kvalitativa
forskningsarbeten baseras på intervjuer, eftersom det är en gynnsam metod när det
gäller att förstå hur människor tänker, känner eller handlar i situationer. Det positiva
med intervjumetoden är att respondenten och forskaren kan interagera med varandra
och genom berättelser förstå ett visst fenomen. Intervjuer är inte en enda metod, därför
behöver forskaren redogöra för vilken intervjumetod som används. Intervjuer kan vara
strukturerade eller semistrukturerade. I en semistrukturerad intervju kan intervjuaren
ställa följdfrågor och påverka intervjuns innehåll. En strukturerad intervju påminner
om en enkät med förutbestämda frågor och svar, till skillnad från en semistrukturerad
intervju som ofta består av ett fåtal öppna frågor eller teman. En ostrukturerad intervju
kan liknas vid ett helt öppet samtal inom ett ämnesområde. I den intervjuformen
kommer intervjuarens roll att bli mindre framträdande. (Alvehus, 2013, s. 80–83.)
Vidare påpekar (Alvehus, 2013) att det lönar sig att vara restriktiv med antalet
intervjufrågor. Med för många frågor kan kärnan i respondenternas berättelser gå
28

Elina Granlund
förlorad eftersom forskaren mest fokuserar på att få svar på alla frågor. Det kan löna
sig att endast använda sig av ett antal teman som berör det forskaren vill att intervjun
ska handla om. (Alvehus, 2013). Intervjufrågorna ska formuleras utgående från
forskningsproblemet och den empiriska undersökningens byggstenar. Det är även
viktigt att göra en tydlig motivering för val av respondenter samt kontrollera att de
motsvarar kraven på representativitet och generaliserbarhet. Det lönar sig även att
skicka frågorna till respondenterna på förhand.
Kvale och Brinkmann (2014, s. 176) påpekar att intervjufrågor bör vara korta och
enkla till sin uppbyggnad. De ger även rådet att börja med en fråga som rör en konkret
situation. Denna konkretisering kan följas upp i resten av intervjun. De menar även att
öppna frågor ger de mest fullständiga svaren. De beskriver även olika typer av
intervjufrågor;

inledande

frågor,

uppföljningsfrågor,

sonderande

frågor,

specificerande frågor, direkta frågor, indirekta frågor, strukturerade frågor, tystnad och
tolkande frågor. I den här undersökningen har flera av de här kategorierna av
intervjufrågor ställts till respondenterna. (Kvale & Brinkmann, 2014, s. 176–178.)
Nyberg (2012) menar även att det kan vara bra att dokumentera intervjuerna genom
inspelning då det säkerställer att ingen information går förlorad. Respondenten måste
i så fall upplysas om inspelningen och även godkänna att den sker (Nyberg, 2012, s.
128–133). I min undersökning kontaktade jag informanterna per e-post och berättade
om avhandlingens syfte och innehåll. Jag berättade även om deras etiska rättigheter.
Intervjuer skedde i enrum med klasslärarstuderande i utbildningens lokaler efter
dagens undervisning. Intervjufrågor skickades till dem på förhand per e-post.
Intervjuerna spelades in på en smarttelefon och transkriberades därefter i
ordbehandlingsprogrammet Word. Vid den efterföljande transkriberingen användes
hörlurar för att ingen skulle höra vad som sades. Enligt Alvehus (2013) är det viktigt
att fundera över hur forskaren vill transkribera. Transkriptionen är ett första steg i
forskningsanalysen. Inom konversationsanalys transkriberas intervjuerna in i minsta
detalj. I andra analysmetoder städar forskaren upp språket och gör om det till
skriftspråk. Det finns både styrkor och svagheter med intervju som metod. Det är
effektivt men man måste komma ihåg att det är en typ av samtal där en viss försiktighet
behöver tas. (Alvehus, 2013, s. 83–84.) I den här undersökningen transkriberades

29

Elina Granlund
intervjuerna in i minsta detalj till en början och sedan städades materialet upp och
sorterades.

4.5 Databearbetning och analys
Fejes och Thornberg (2019, s. 36–38) hänvisar till Kvales beskrivning av de fem
huvudmetoderna för kvalitativ analys; koncentrering, kategorisering, berättelse,
tolkning, modellering och ad hoc. Beroende på forskningsfråga kan valet av
analysmetod att spela roll en viktig roll. Författarna påminner även om att de
mänskliga elementen i kvalitativ forskning kan vara både positiva och negativa.
Eftersom forskaren är en väldigt central del inom den kvalitativa forskningen är
resultatets kvalitet mycket beroende av hur forskaren är som människa, enligt Pattons
studier. (Fejes & Thornberg, 2019, s. 36–38.)
För att bearbeta och analysera intervjumaterialet i det här arbetet används
meningskategorisering. Fejes och Thornberg (2019, s. 37) skriver att datamaterialet
kodas i kategorier inom den här metoden. Forskaren reducerar och strukturerar en stor
textmassa genom att söka likheter och skillnader i materialet. Detta material omformas
till ett antal kategorier. (Fejes & Thornberg, 2019, s. 36–38.) Den här undersökningen
resulterade i en ganska stor textmassa. Det blev ungefär en och en halv sida text per
respondent. Intervjuerna pågick i 20–30 minuter. Rennstam och Wästerfors (2015, s.
32), i sin tur, menar att kategorisera innebär att sortera. Attityder och olika former av
beredskap struktureras upp i olika teman med hjälp av den här analysmetoden.
Metoden fungerar som hjälp med att hitta mönster i respondenternas utsagor.
Enligt Alvehus (2013, s. 109) skiljer man mellan två olika typer av inriktningar av
analys av intervjuerna: induktiv och deduktiv tematisk analys. Med deduktiv analys
(teoristyrd) menas att teman har bestämts i förväg innan intervjumaterialet analyseras,
vilket kan beskrivas som att teman grundar sig på befintliga teorier och
forskningsresultat. Induktiv analys handlar om att identifiera teman vilka baseras på
vad som framkommer i datamaterialet; teman identifieras under analysens gång.
(Alvehus, 2013, s. 109.) Meningskategorisering kan vara både induktiv och deduktiv.
30

Elina Granlund
Jag använde mig av båda typer av analys i arbetet med att analysera intervjumaterialet.
De två teman som finns utgående från forskningsfråga ett, som berör
klasslärarstuderandes attityder till arbetet med särskilt begåvade elever var deduktiva
eftersom det var klart att temana skulle vara positiva respektive negativa attityder. I
den andra forskningsfrågan som berör klasslärares beredskap för arbetet med särskilt
begåvade elever uppkom temat efter intervjuerna. De var alltså induktiva eftersom de
identifierades under analysens gång. Kategorisering av kvalitativa data är en
analysmetod som kan börja före intervjuerna menar Rennstam och Wästerfors (2015,
s. 181–184). De skriver att forskaren kan skapa kategorier som man senare använder i
intervjuerna. De skriver även att forskaren inte behöver låsa sig vid en första sortering,
utan att hen kan testa på olika sätt. Analytikern kan även slå sig fri från typiska
kategoriseringar och istället uppfinna nya alternativa kategorier. Det finns så gott som
alltid ett behov av att reducera materialet eftersom kvalitativa data i regel är rikt och
brokig. Forskaren kan även komprimera materialet. (Rennstam & Wästerfors, 2015,
s. 181–184.) Materialet som kom fram i intervjun behövde komprimering eftersom
respondenterna funderade högt och diskuterade sig fram till vad dom tyckte. Eftersom
transkriberingen var mycket detaljerad behövdes förenklingar av respondenternas
utsagor.

4.6 Etik, trovärdighet och tillförlitlighet
Det finns en hel del etiska riktlinjer som forskaren bör känna till innan intervjuerna
inleds. Forskaren bör ha respondenternas medgivanden att delta i undersökningen
innan intervjun inletts, och de behöver dessutom upplysas om att deltagandet är
frivilligt och att de har rätt att avbryta sin medverkan även efter att intervjun inletts.
Forskaren har även ansvar för att upplysa respondenten om forskningens syfte och
frågeställningar samt vidare målsättningar med undersökningen. Helst ska detta ske
skriftligt så att respondenten kan ta till sig informationen i lugn och ro (Bell, 2006, s.
157.) Det här gör att respondenterna eventuellt inte improviserar fram ett intervjusvar
i stunden, utan har möjlighet att reflektera på förhand och skriva ner
minnesanteckningar inför intervjun.

31

Elina Granlund
I forskningssammanhang är även anonymitet viktigt, enligt Bell. (2006). Klasslärarens
perspektiv bör vara anonymt eftersom svaren kan väcka känslor hos mottagaren.
Respondenternas svar är således konfidentiella. I avhandlingen nämns de fem
respondenterna enligt bokstäverna A–E. Samtliga inspelningar har raderats efter utförd
transkribering. Endast forskaren har lyssnat igenom intervjuerna vilket har skett med
hörlurar.

Patel och Davidson (2003, s. 104) nämner några aspekter på tillförlitlighet. De skriver
att transkriptionsprocessen av intervjumaterialet kan påverka underlaget för analysen
eftersom talspråk och skriftspråk inte är samma sak. Exempelvis kan gester, mimik,
ironi, kroppsspråk och betoningar försvinna vid transkriptionen. Det kan även vara
frestande för forskaren att rätta till grammatiska fel eller bilda meningar. Det är även
viktigt att intervjupersonernas svar inte rycks ut ur sitt sammanhang. Forskaren
behöver reflektera över att hanteringen av intervjumaterialet kan komma att påverka
analysen. (Patel & Davidson, 2003, s. 104–105.)
Rennstam och Wästerfors (2015, s. 98) menar att forskaren behöver vara ödmjuk i
förhållande till sitt arbete. Meningskategorisering är en analysmetod som kan vara
riskfylld eftersom forskaren i sin önskan om lösningar och sanningar, kan komma att
sortera allt för snävt eller generalisera allt för hårt. I reduceringen av ett väldigt stort
material kan även viktig information försvinna. (Rennstam & Wästerfors, 2015, s. 98–
99.)

32

Elina Granlund

5 Resultat
Resultaten från intervjuerna med fem klasslärarstuderande presenteras i detta
resultatkapitel. Resultaten redogörs utgående från forskningsfrågorna. Syftet med de
kvalitativa intervjuerna är att få en uppfattning om hur femte årets
klasslärarstuderandes attityd och beredskap ter sig i fråga om särskilt begåvade
elever.

5.1 Klasslärarstuderandenas attityder
Det här stycket redogör för resultat kopplade till klasslärarstuderandes attityder till
arbetet med särskilt begåvade elever.

Positiva attityder till arbetet med inklusion av särskilt begåvade
elever
Ex. 1. […] Alla barn är lika mycket värda, står även i läroplanen att alla barn ska stödas

utifrån sina behov (A)
Ex. 2. […] Skolan är ju till för alla (B)

Ex. 3. […] Alla barn har rätt till undervisning som passar dom (C)

Ex. 4. […] Självklart är dom här barnen lika viktiga som dom som är svagare. (D)

Ex. 5. […] Enligt lag ska lärare stödja särskilt begåvade, det är en självklarhet för mig

som blivande lärare. (E)

Exemplen 1–5 visar ett urval av de kommentarer vilka kategoriserades som positiva
attityder. Tre av exemplen lyfter fram alla barn (se exempel 1–3). I exempel 1 och 5
anger studerandena att anledningen till deras svar är lag eller läroplan, dvs.
styrdokument. Intressant nog, finns det ingen som hänvisar till egna erfarenheter. Detta
33

Elina Granlund
kan antyda att de svarar på frågan på ett generellt plan och att de har kunskap om vilket
svar som förväntas, men saknar en personlig koppling till fenomenet. I exempel 4 lyfts
det fram att särskilt begåvade elever är lika viktiga som dom svagare eleverna, vilket
visar att respondenten i fråga är medveten om att de särskilt begåvade eleverna
tenderar glömmas bort.

Negativa attityder till arbetet med inklusion av särskilt begåvade
elever
Ingen av respondenterna uppvisade negativa attityder till arbetet med särskilt begåvade
elever. Det gick inte att urskilja något negativt ur det som sades och det syntes även
på exempelvis kroppsspråket att de talade om de särskilt begåvade eleverna med värme
och engagemang. Detta var väntat eftersom en sådan attityd sannolikt varken kan hittas
eller skulle accepteras på en klasslärarutbildning.

5.2 Klasslärarstuderandenas beredskap
Det här stycket redogör för resultaten av klasslärarstuderandes beredskap för arbetet
med särskilt begåvade elever.

De fem teman som tagits fram för att uppnå syftet med avhandlingen är; identifiering,
accelerering, berikning, mobbning och föräldrakontakt. Dessa teman används för att
ta reda på vilken attityd och beredskap klasslärarstuderande har för arbetet med särskilt
begåvade elever. Identifiering handlar om att kartlägga och hitta de elever som är i
behov av särskilt stöd på grund av särskild begåvning. Accelerering och berikning
syftar till de strategier som enligt forskning (Liljedahl, 2017) är aktuella i fråga om
särskilt begåvade elever. Även föräldrakontakten är en viktig del av klasslärares
beredskap för arbetet med särskilt begåvade elever (Porter, 2005). Mobbning är en av
de risker som finns för särskilt begåvade elever i skolan, och det är inte ovanligt att de
särskilt begåvade eleverna har svårt att skaffa vänner. (Porter, 2005) I redovisningen
har korta citat sorterats ut under respektive tema.
34

Elina Granlund

Identifiering
Ex. 6. […] Snabbhet, lätt för att lära, annars som alla andra (A)

Ex. 7. […] Extra begåvade, lätt för sig i skolan, jätteintresserad av vissa ämnen tidigt,

föräldrarna har redan tidigt märkt att barnen är annorlunda, hög intelligens (B)
Ex. 8. […] Jättesmarta, inlästa på typ allt, små professorer (C)

Ex. 9. […] Duktiga i skolan, lär sig snabbt, har lätt för sig, genetiskt hög intelligens,

hemmiljön spelar också in, föräldrarna kanske akademiskt utbildade (D)
Ex. 10. […] Högre behållning än den stora massan, intellektuellt begåvade inom allt

från musik till naturvetenskap, snabbare än de andra, tänker mera fritt och ser på saker
ur en annan synvinkel (E)
Exemplen 6, 7 och 9 visar ett urval av de kommentarer som kategoriseras som lätt att
lära. Tre av exemplen lyfter fram snabbhet (se exempel 6, 9 och 10). I exempel 7, 8,
9 och 10 anger studerandena att de särskilt begåvade eleverna kan vara intelligenta,
extra begåvade eller smarta. I exemplen 7, 8 och 10 beskrivs ett starkt intresse för och
kunskap inom olika ämnen. Exempel 10 visar på att de särskilt begåvade eleverna
tänker fritt och ser på saker ur en annan synvinkel än andra. I exempel 10 nämns även
hemmiljön och att föräldrarna kanske är akademiskt utbildade. I exempel 7 nämns
föräldrarna som eventuellt märkt att något är annorlunda med deras barn.

Accelerering
Ex. 11. […] Känsligt att byta klass, kan ske över huvudet på barnen (A)

Ex. 12. […] Svårt socialt att byta klass, finns liknande elever i den nya klassen är det

bra (B)

35

Elina Granlund
Ex. 13. […] Har dom redan kompisar där är det inga problem men annars svårt med

det sociala (C)
Ex. 14. […] Eleven måste vara socialt och emotionellt mogen för uppflyttande av klass

(D)
Ex. 15. […] Finns mycket risker, t.ex. att eleven inte hänger med socialt och fysiskt i

utvecklingen, man måste överväga noga innan beslutet tas (E)
Samtliga exempel visar att det kan vara känsligt att flytta upp en eller flera årskurser
och exemplen 12–15 visar de sociala aspekterna som orsak till detta. I exempel 14
nämns även att uppflyttande av klass kan vara känsligt på grund av emotionell
omognad. I exempel 15 nämns risken att eleven som flyttas upp även kan vara fysiskt
omogen. Exempel 11 varnar för att ett uppflyttande av årskurs kan ske över huvudet
på eleven.

Berikning
Ex. 16. […] Viktigt att utmana dom, extrauppgifter, arbetsblad, läsa djupare om något

ämne, behöver inte vara det ämne som står på schemat - ämnesintegrering betonas i
läroplanen, forskningsuppgift på lär-plattor inte bara korsord eller målarböcker! (A)
Ex. 17. […] De behöver ett eget upplägg för att det inte ska bli ointressant,

forskningsprojekt på iPads, inte bara något arbetsblad (B)
Ex. 18. […] Räcker inte med bara differentiering som det talats mycket om här på

utbildningen, behövs något mer som gör att eleverna inte tappar gnistan. (C)
Ex. 19. […] Differentiering är nog det första jag tänker på, men hur det ska göras i

praktiken är en annan sak, motiverande uppgifter behövs, kanske något
forskningsprojekt (D)

36

Elina Granlund
Ex. 20. […] Motiverande uppgifter behövs, de vill ha djupare kunskap om ämnen som

intresserar dem, jag tror också att det är viktigt att de får diskutera saker ur olika
perspektiv eftersom de ser på saker ur ett helhetsperspektiv, måste känna att det finns
någon mening med uppgiften (E)
Samtliga exempel visar vikten av att de särskilt begåvade eleverna motiveras. Tre av
exemplen lyfter fram snabbhet (se exempel 16, 19 och 20). I exempel 18 anger
studerandena att de särskilt begåvade eleverna kan stödjas genom differentiering. I
samtliga exempel nämns det att ett forskningsprojekt som ger en djupare kunskap kan
vara en metod för att motivera eleven som kanske har ett starkt intresse för och
kunskap inom olika ämnen. Exempel 20 visar att de särskilt begåvade eleverna behöver
diskutera saker ur olika perspektiv och få en helhetsbild av olika ämnen. I exempel 1
nämns ämnesintegrering som motiverande strategi, det tangerar det som framkom i
exempel 20, att eleven ges en helhetsbild av olika ämnen.

Mobbning eller andra risker
Ex. 21. […] Mobbning kan ju säkert förekomma, risken finns att dom andra eleverna

och även lärare utnyttjar dom som hjälplärare på gott och ont (A)
Ex. 22. […] Minns en pojke som blev mobbad i mellanstadiet för han va lite som en

professor, kanske dom andra eleverna var avundsjuka på att han hade så lätt i skolan
(B)
Ex. 23. […] Finns kanske risk för mobbning av både elever och lärare, lärare kan bli

rädda för att de har en elev som kanske kan mer än de, dom kan nog bli sedda som en
”viktigpetter”, lärarnas syn på dom speglas ju i hur eleverna behandlar dom sen (C)
Ex. 24. […] Kan finnas risk för mobbning, viktigt att jobba med klassammanhållningen

och prata om att alla är olika (D)

37

Elina Granlund
Ex. 25. […] Jag blev helt klart utanför, de kändes alltid som att ingen förstod en, varken

lärare eller klasskamrater. Man tappade suget på att gå till skolan och kände sig ensam.
(E)
Exempel 21, 23 och 25 visar att det kan finnas risk för mobbning i fråga om särskilt
begåvade elever och att mobbningen kan ske av både lärare och elever. Exempel 24
visar på att vikten av att motverka mobbning genom diskussion om elevers olikheter
samt att främja sammanhållningen i klassen. 2I exempel 22 nämns avundsjuka som
orsak till mobbning. I exempel 23 nämns rädsla som orsak till lärarens mobbning.

Föräldrakontakt
Ex. 26. […] Glöms ofta bort på grund av tidsbrist, man har ju föräldrasamtal alldeles

för sällan (A)
Ex. 27. […] Man kanske ofta glömmer att ta hjälp av föräldrarna, dom känner ju barnen

bäst (B)
Ex. 28. […] Det är helt jätteviktigt, föräldrarna är superviktiga och kan säkert ge tips.

Kanske man kan fråga va eleven läser för böcker hemma eller spelar något spel, eller
kanske va den har för hobbies. (C)
Ex. 29. […] Som lärare ska man nog alltid försöka ha en bra kontakt med hemmen, det

kan bara leda till bättre saker för alla inblandade. (D)
Ex. 30. […] Kontakten mellan hem och skolan är super-viktig, men i mitt fall kändes

det som att lärarna aldrig lyssnade på vår familjs rop på hjälp. De va väl andra tider
då. (E)
Samtliga exempel visar att kontakten med hemmen är viktig. Exempel 26, 27 och 28
visar att det finns en risk att detta försummas eller glöms bort. I exempel 28 nämns
vikten av intresse för vad eleven gör på fritiden, det kan ske genom en god kontakt
med hemmet.
38

Elina Granlund

6 Diskussion
I det här stycket diskuteras resultaten som framkom i undersökningen. Resultaten
påvisar klasslärarstuderandes attityder och beredskap för arbetet med särskilt
begåvade elever. Första kapitlet berör resultaten som framkommit i undersökningen
och det andra kapitlet handlar om de metoder som använts i undersökningen. All
diskussion kopplas till avhandlingens teoretiska referensramar. I det tredje kapitlet
ges förslag till fortsatt forskning.

6.1 Resultatdiskussion
Syftet med denna undersökning har varit att undersöka vilken beredskap femte årets
klasslärarstuderande har för arbetet med särskilt begåvade elever samt vilken attityd
de har till arbetet. Det resultat som framkommer i undersökningen är att beredskapen
hos blivande klasslärare är något bristfällig. Det stämmer överens med Tirri och
Kuusistos (2013) antaganden om att det förekommer både styrkor och svagheter i det
finländska skolsystemet vad gäller stödet till särskilt begåvade elever.
Samtliga respondenter hade en positiv inställning till arbetet med särskilt begåvade
elever. Det var väntat eftersom det enligt 16 och 17 § i lagen om den grundläggande
utbildningen i Finland (Finlex, 1998) och i Glgu 2014 (Utbildningsstyrelsen, 2014)
står att de här eleverna har rätt till stöd. Det kan även finnas ett rättvisepatos och ett
genuint intresse för att uppmärksamma och undervisa alla barn oavsett behov hos de
som väljer att bli lärare.
Respondenterna i undersökningen känner till vissa metoder för att stödja särskilt
begåvade elever, exempelvis differentiering. Differentiering är viktigt och nyckeln till
inkluderande undervisning enligt Liljedahl (2017) och Pettersson (2017). Flera av
respondenterna nämnde små grupper med forskningsprojekt vilket stämmer överens
med författarnas teorier om hur differentiering kan anordnas i undervisningen. Ingen
av respondenterna påtalade vikten av självständigt arbete i små grupper. Pettersson
(2017) menade att det självständiga arbetet under handledning av klassläraren kan vara
motiverande för de särskilt begåvade eleverna. Klassläraren skall ändå finnas till hans
som en vägledare.
39

Elina Granlund

Något som heller inte nämndes var det komplexa tänkandet som behöver stimuleras
hos särskilt begåvade elever enligt Persson (1997). En av respondenterna nämnde
ämnesintegrering som en strategi för att stödja de särskilt begåvade eleverna, vilket
stämmer överens med Perssons beskrivning av de särskilt begåvade elevernas förmåga
till helhetstänkande. Samtliga respondenter menade att särskilt begåvade elever är
snabbtänkta. Det är enligt Persson (1997) viktigt att känna till att inte alla av dessa
elever är snabbtänkta, de kan däremot ha en selektiv förmåga att välja ut viktig
information och relatera till annan information.
Samtliga respondenter oroade sig för accelerering i form av uppflyttande av årskurs
eftersom det kan finnas en risk för sociala problem. Porter (2005, s. 78) diskuterar de
sociala behov och svårigheter som kan röra särskilt begåvade elever. Det kan vara svårt
för de här eleverna att hitta likasinnade vänner och risken finns att de blir ensamma.
Porter menar även att de här barnen behöver känna samhörighet som alla andra barn,
ha någon vän och bli accepterade av andra även om de inte alltid följer normen.
Respondenternas utsagor överensstämmer med Porters diskussion om vikten av att
hitta likasinnade vänner. Ett beslut om uppflyttning av årskurs behöver tas tillsammans
med de inblandade och det behöver säkerställas att det finns en plan för den sociala
utvecklingen i den nya årskursen.
Ett genomgående mönster i utsagorna beträffande vad som skiljer dem från de andra
eleverna var att det inte kom fram vad som skiljer de särskilt begåvade eleverna från
andra elever, respondenterna påtalade att de särskilt begåvade eleverna är snabbtänkta,
intelligenta och har lätt att lära sig. Enligt Persson (1997) är de här eleverna en mycket
heterogen grupp vilket gör att identifieringen av dem kan vara svår. En annan aspekt
som inte verkade vara bekant för respondenterna var att de särskilt begåvade eleverna
kan ha beteendeproblem som liknar andra diagnoser eller att de försöker dölja sin
begåvning. Resultaten påvisade att det finns orsak att påminna klasslärarstuderandena
om de möjliga svårigheterna med att identifiera de särskilt begåvade eleverna. Ett sätt
att komma åt problematiken kunde exempelvis vara att diskutera den s.k. Jante-lagen
som finns starkt i Norden och påminna om att det är vanligt förekommande att man
vill passa in i gruppen.

40

Elina Granlund
Cosmovici och Idsoe (2014, s. 152) menar att samarbetet mellan hem och skola är
särskilt viktigt i fråga om särskilt begåvade elever. Föräldrar kan i många fall
uppmärksamma att det är något speciellt eller annorlunda med sitt barn, och det är inte
ovanligt att de har svårt att hitta information om hur de kan stödja sitt barn på bästa
sätt. Samtliga respondenters utsagor visar på vikten av en god kontakt mellan hem och
skola vilket överensstämmer med Cosmovici och Idsoes syn på detta. Några
respondenter oroade sig för att lärare tenderar glömma bort den här aspekten och att
föräldrasamtal inte genomförs tillräckligt ofta. Enligt Cosmovici och Idsoe (2014) kan
det vara viktigt att klassläraren har en helhetsbild av den särskilt begåvade eleven. Om
läraren exempelvis vet att eleven har ett intresse som praktiserar i hemmet och således
en viss spetskunskap kan läraren skapa en mer relevant undervisning som motiverar
eleven.
Undersökningens resultat visar att klasslärarutbildningen eventuellt kunde se över
kursinnehåll inom olika ämnen för att förbereda klasslärarstuderande för det
kommande arbetet. Ett införande av vägledning i arbetet med särskilt begåvade elever
kunde införas under det fjärde och femte året på utbildningen då klasslärarstuderande
nått en viss mognad och kunskapsnivå. Fenomenet kunde exempelvis diskuteras med
övningsskolans lärare under utbildningens praktikperioder eller anordnas i
seminarieform under praktikperioder.
Ett

lovande initiativ

beträffande

särskilt

begåvade elever i

Finland är

utvecklingsprogrammet Utbildning för alla – en jämlik start på studievägen inom
småbarnspedagogiken och den grundläggande utbildningen, vilket ska genomföras
åren 2020–2022. Undervisnings- och kulturministeriet (2019) inleder arbetet med
reformen

vilken

är

regeringsperiodens

viktigaste

utvecklingsprojekt

inom

småbarnspedagogik och grundläggande utbildning i nuläget. Projektet genomförs för
att säkra kvaliteten och jämlikheten inom den grundläggande utbildningen och
småbarnspedagogiken (UKM, 2019). Det betyder att man i Finland arbetar för en
inkluderande skola även för de särskilt begåvade eleverna.
Trots detta visade det sig i det här forskningsarbetet att klasslärarstuderandes
beredskap för arbetet med särskilt begåvade elever kan vara bristfällig.
Lärarutbildningen har ett ansvar när det gäller att skapa utbildning som ger klasslärare
41

Elina Granlund
beredskap för arbetet med alla elever, även de särskilt begåvade eleverna. Anordnare
av klasslärarutbildningen i Finland kunde eventuellt uppmuntra studerande att forska
i ämnet och fenomenet kunde diskuteras på praktiker vid övningsskolan och inom
akademins kurser.

6.2 Metoddiskussion
I den här avhandlingen användes kvalitativ metod för att undersöka vilken attityd och
beredskap blivande klasslärare har för inkludering av särskilt begåvade elever. I
undersökningen används fenomenologi för att söka svar på klasslärarstuderandes
attityder och beredskap för det kommande arbetet med inklusion av särskilt begåvade
elever. För att komma åt klasslärarstuderandenas sanningar används kommunikativa
data som intervjuer. Fenomenets essens kan på så sätt kommas åt, där av begreppet
fenomenologi, enligt Fejes och Thornberg (2019, s. 30–32).
För denna avhandling passade intervjuer väl som datainsamlingsmetod. Jag fick
möjlighet att sätta mig in i respondenternas tankevärld och fick genom ett
halvstrukturerat samtal en djupare insikt i deras attityder och beredskap för arbetet
med särskilt begåvade elever. Trost (2010) menade att 4–8 stycken respondenter är ett
lämpligt antal för att kunna dra några slutsatser. Antalet respondenter i undersökningen
var fem stycken. Det är ungefär 50–60 stycken studeranden per årskurs vilket skulle
motsvara 5–10 procent av populationen. Det finns enligt Alvehus (2013) olika former
av urval som kan användas i forskningsarbetet. Strategiskt urval innebär att forskaren
kontaktar personer som kan förhålla sig till ämnet som ska undersökas. Eventuellt
kompletterade respondenterna varandra väl vilket gjorde att resultatet gav en
helhetsbild av fenomenet som studerades i avhandlingen.
Fejes och Thornberg (2019, s. 37) beskriver analysmetoden meningskategorisering.
De skriver att datamaterialet kodas i kategorier, varpå forskaren reducerar och
strukturerar en stor textmassa genom att söka likheter och skillnader i materialet. Detta
material omformas till ett antal kategorier. Den här undersökningen resulterade i en
förhållandevis stor textmassa. Det blev ungefär en och en halv sida text per respondent.
Analysmetoden meningskategorisering har fungerat väl för denna undersökning. Med
hjälp av analysmetoden kunde jag sortera ut det viktigaste ur respondenternas utsagor
42

Elina Granlund
i syfte att skapa en översikt av svaren på de två forskningsfrågorna. De viktigaste
teman som kunde urskiljas ur respondenternas utsagor var de som var relaterade till
forskningsfråga två som handlade om klasslärarstuderandes beredskap för arbetet med
särskilt begåvade elever; identifiering av dessa samt strategier för att stödja dem.
Respondenternas svar är stundtals relativt kortfattade, exempelvis de utsagor som
berörde den första forskningsfrågan. Dessa var ändå tillräckliga för att ge en
helhetsbild av respondenternas attityder till arbetet med särskilt begåvade elever.
Orsaken till de kortfattade utsagorna till den första forskningsfrågan var eventuellt
formuleringen av intervjufrågorna och mängden följdfrågor. Det hade eventuellt getts
utförligare svar om intervjufrågan beträffande attityden till särskilt begåvade elever
inte hade varit en ledande fråga. I den andra forskningsfrågan var det relativt lätt att
hitta essensen i respondenternas utsagor, sannolikt hade jag använt tillräckligt många
följdfrågor. Jag tror även att det gav intressant information eftersom respondenterna
fick möjlighet att se tillbaka på sin egen skoltid och formulera svar utgående från sina
egna erfarenheter.
De forskningsetiska kraven har tagits hänsyn till i undersökningen. Det var frivilligt
för respondenterna att delta i undersökningen, något jag informerade om då jag tog
kontakt. All information om undersökningen gavs till respondenterna innan de
samtyckte till att medverka. Respondenterna hålls anonyma och har benämnts med
bokstäver från A till E. Även inspelningarna och transkriberingsmaterialet behandlas
konfidentiellt. Inspelningarna och transkriberingsmaterialet har raderats. I den här
avhandlingen har jag även följt vetenskapliga metoder och hänvisat till tidigare
forskning och litteratur enligt forskningsetiken.

6.3 Förslag till fortsatt forskning
I denna studie har jag undersökt blivande klasslärares attityder och beredskap för
arbetet med särskilt begåvade elever. Undersökningen har begränsats till att undersöka
endast fem klasslärarstuderandes attityd och beredskap. Det vore intressant att göra en
dylik undersökning med ett större antal respondenter, för att ta reda på om liknande
resultat skulle fås med kvantitativa metoder. Det skulle även vara intressant att
intervjua klasslärare som arbetat en längre tid och se hur deras attityder och beredskap
43

Elina Granlund
skiljer sig från sista årets klasslärarstuderande. Jag tror också att det skulle vara
intressant att undersöka hur föräldrar till särskilt begåvade elever uppfattar dagens
skola.
Man kunde även forska i hur särskilt begåvade personer minns sin egen skoltid och
hur den har påverkat dem senare i livet. Diskussionen om särskilt begåvade elever
pågår i Finland, men ännu finns sannolikt mycket kvar att uträtta innan de särskilt
begåvade eleverna får det fulla stöd de har rätt till.

44

Elina Granlund

Litteraturförteckning
Alvehus, J. (2013). Skriva uppsats med kvalitativ metod: En handbok. Stockholm:
Liber.
Bell J. (2006). Introduktion till forskningsmetodik. Lund: Studentlitteratur.
Brodin, J. & Lindstrand, P. (2004). Inkluderande pedagogik – God praxis och goda
praktiker. Studentlitteratur: Lund.
Cosmovici Idsøe, E. (2014). Elever med akademisk talent i skolen. Oslo: Cappelen
Damm.
Laine, S. & Tirri, K. (2015). How Finnish Elementary School Teachers Meet the
Needs
of
their
Gifted
Students.
High
Ability
Studies,
10.1080/13598139.2015.1108185.
Egidius, H, (2006). Termlexikon i pedagogik, skola och utbildning. Lund:
Studentlitteratur.
Fejes, A. & Thornberg, R. (2019). Handbok i kvalitativ analys. Stockholm: Liber.
Finlex. (1998). Lag om grundläggande utbildning. 1998/628. 16a paragraf, 16 paragraf
17
paragraf,
Hämtad
13
februari
2020,
från
https://www.finlex.fi/sv/laki/ajantasa/1998/19980628
Glgu (2014). Grunderna för läroplanen för den grundläggande utbildningen.
Helsingfors: Utbildningsstyrelsen.
Grant Halvorson, H. (2011). The Trouble with Bright Girls. Ph.D. in The Science of
Succes, Hämtad 15 januari, från https://www.psychologytoday.com/us/blog/thescience-success/201101/the-trouble-bright-girls
Gross, M. U. M. (2004). Exceptionally Gifted Children (second edition). Routledge.
Haagensen, J. (2017). Om grupper – egenskaper, utveckling, tillhörighet.
(Föreläsningsunderlag) Åbo Akademi i Vasa.
Harling, S. (2018). Begåvade barn. Hämtad
http://www.begavadebarn.nu/kaumlnnetecken.html

21

februari

2020

från

Höistad, G. (2001). Mobbning och människovärde. Stockholm: Gothia.
Imsen, G. (2006). Elevens värld – introduktion till pedagogisk psykologi. Lund:
Studentlitteratur.
Kreger Silverman L. (2016). Särskilt begåvade barn. Stockholm: Natur & kultur.

45

Elina Granlund
Kvale, S. & Brinkmann, S. (2014). Den kvalitativa forskningsintervjun. Lund:
Studentlitteratur.
Liljedahl, M. (2017). Särskilt begåvade elever – pedagogens utmaning och möjlighet.
Stockholm: Gothia Fortbildning.
Mitchell, D. (2014). Inkludering i skolan. Stockholm: Natur & Kultur.
Mönks, F. & Ypenburg, I. (2009). Att se och möta begåvade barn: En vägledning för
föräldrar och lärare.
Nilsson, B. (2005). Samspel i grupp. Lund: Studentlitteratur.
Nyberg, R. & Eklund, G. (2012). Ange källor i texten. I R. Nyberg & A. Tidström
(Red.), Skriv vetenskapliga uppsatser, examensarbeten och avhandlingar. Lund:
Studentlitteratur.
Patel, R. & Davidson, B. (2003). Forskningsmetodikens grunder. Att planera,
genomföra och rapportera en undersökning. Lund: Studentlitteratur. Lånad
Persson, R. S. (1997). Annorlunda land: särbegåvningens psykologi. Falköping:
Almqvist & Wiksell.
Persson, B. (2008). Elevers olikheter och specialpedagogisk kunskap. Stockholm:
Liber.
Persson, B. & Persson, E. (2012) Inkludering och måluppfyllelse - att nå framgång
med alla elever. Stockholm: Liber.
Pettersson, E. (2017). Elever med särskild begåvning. Stockholm: Natur & Kultur.
Porter L. (2005). Gifted young children: a guide for teachers and parents.
Maidenhead: Open University Press.
Rennstam, J. & Wästerfors, D. (2015). Från stoff till studie – om analysarbete i
kvalitativ forskning. (s. 31). Lund: Studentlitteratur.
Svenska Unescorådet. (2006). Salamancadeklarationen. 2/2006. Hämtad 15 december
2019,
från
http://www.unesco.se/wpcontent/uploads/2013/08/Salamancadeklarationen1.pdf
Ström, K. & Lahtinen, U. (red. Barow, T. & Östlund, D.). (2012). Den svårfångade
inkluderingen: exemplet Finland. Högskolan Kristianstad. Hämtat 17 februari 2020
från, https://www.diva-portal.org/smash/get/diva2:512089/FULLTEXT01.pdf
Sörensen S. (2007). Forskningsprocessen - kvalitativa och kvantitativa perspektiv.
Stockholm: Liber AB.
Thornberg, R. & Fejes, A. (2019). Handbok i kvalitativ analys. Stockholm: Liber.

46

Elina Granlund
Tirri, K. & Kuusisto, E. (2013). How Finland Serves Giftes and Talented Pupils.
Journal for the Education of the Gifted, 36(1), 85–89
Trost, J. (2010). Kvalitativa intervjuer. Lund: Studentlitteratur.
Undervisnings- och kulturministeriet, (2019), Hämtad 13 februari 2020 från,
https://minedu.fi/sv/artikel/-/asset_publisher/hallituskauden-merkittavinvarhaiskasvatuksen-ja-perusopetuksen-kehittamisohjelma-kaynnistyy
Wallström, C. (2010). Se mig som jag är. Varberg: Argument Förlag.
Ziegler, (2010). Högt begåvade barn. Stockholm: Norstedts.

47

Elina Granlund

Bilagor
Bilaga 1: Intervjufrågor
1. Känner du till begreppet “särskilt begåvad”? Vad tänker du på när du hör det?
2. Har du fått lära dig hur du som pedagog kan stödja särskilt begåvade elever under
klasslärarutbildningen? Hur? Om inte, känns det som något du vill ta reda på själv för
att stödja de här eleverna?
3. Känner du till någon som är särskilt begåvad? Fanns det eventuellt någon i din klass
i grundskolan? Hur märks det på hen?
4. Hur skulle du arbeta för att inkludera en särskilt begåvad elev i din klass? Vilka
möjligheter och utmaningar tror du skulle finnas?
5. Tycker du att det är lika viktigt att stödja de särskilt begåvade eleverna som de elever
som har andra särskilda behov?

48

