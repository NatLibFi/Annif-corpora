”Du kan ju inte se hur den här känns”
Fem erfarna stickares diskussion och användning av
finländskt ullgarn

Ida Ehnström

Avhandling för magisterexamen
Fakulteten för pedagogik och
välfärdsstudier
Åbo Akademi
Vasa, 2020

Ehnström Ida

Abstrakt
Författare

Årtal

Ehnström, Ida

2020

Arbetets titel

”Du kan ju inte se hur den här känns”
Fem erfarna stickares diskussion och användning av finländskt ullgarn
Opublicerad avhandling för magisterexamen i slöjdvetenskap.

Sidantal

Vasa: Åbo Akademi. Fakulteten för pedagogik och välfärdsstudier.

68

Referat

Endast en del av den finländska ullen tas tillvara och spinns till garn som kan köpas
från spinneriet eller direkt av fårfarmaren. Produktion av finländsk ull tär lite på
jordens resurser eftersom den kan räknas som en sidoprodukt till köttindustrin, man
undviker långa transportsträckor och den kan komposteras när den inte längre
används (Maijala, 1999, s. 8‒9; Räisänen, Rissanen, Parviainen & Suonsilta, 2017,
s. 55). Både i skolan och i samhället betonas vikten av att göra val som stöder en
hållbar framtid men ändå har det inhemska garnet inte ännu hittat sin plats bland
slöjdarna.
Syftet med studien är att ta reda på vad som påverkar en erfaren stickares val när
hen köper ett garn samt hur erfarna stickare uppfattar användningen av garn från ett
inhemskt spinneri. Den teknik som används i studien är stickning eftersom det enligt
Taitoliittos (u.å.) undersökning från år 2018 är en av de mest populära
handarbetsformerna bland kvinnor i Finland.
Forskningsfrågorna är:
Vad påverkar en erfaren stickares val av garn?
Hur uppfattar en erfaren stickare användningen av garn från inhemska spinnerier?
Forskningsfrågorna har besvarats genom en fenomenografisk studie med en
fokusgrupp på fem erfarna stickare från samma kommun. Informanterna var alla
kvinnor i olika åldrar som stickade regelbundet. Studien bestod av två delar. Första
delen var en gruppintervju med öppna frågor där informanterna diskuterade vad som
påverkade deras val av garn. I den andra delen observerades informanterna när de
nystade varsin härva garn från inhemskt spinneri och stickade en liten provbit av
garnet. Båda delarna videofilmades och transkriberades.
Resultatet visar på att valet av garn påverkades av inspirationskällan, garnets
egenskaper, pris, erfarenheter och personens livssituation. Tillverkningsland och
tillverkare var inte av betydelse.
Vid stickning med det inhemska garnet uppstod efter analys tre kategorier
materialets egenskaper utgående från sinnena, materialets egenskaper utgående från
tidigare erfarenheter och övriga reflektioner kring materialet.
De flesta av informanterna var inte vana att sticka med det inhemska garnet och
hanteringen av garnet väckte främst en förundran över hur fett det var när
lanolinfettet inte var bort tvättat. Speciellt doften och naturfärgen väckte minnen hos
informanterna. De påmindes om personer som de fått stickade produkter av, som

Ehnström Ida
var gjorda av naturfärgat lite behandlat garn, men de påmindes också om personer
de kände som brukade sticka med motsvarande garn.
Inhemskt ullgarn har funnits i landet i flera hundra år men för avhandlingens
informanter uppfattades det som ovanligt eftersom det inte säljs på de ställen där de
brukar köpa sina garn. Flera av spinnerierna säljer sina produkter på nätet men
informanterna i denna undersökning skulle inte köpa garnet via nätet om de då inte
först fått känna på det och se hur det ser ut i verkligheten. Ingen av informanterna
hade besökt det lokala spinneriet. Om man vill öka försäljningen av inhemskt garn
behöver garnet hitta sin väg till garnbutikernas hyllor.
Sökord

Slöjd, ull, finländskt garn, stickning, käsityö, suomalainen villalanka, neulominen

Ehnström Ida

Innehåll
Abstrakt
1 Introduktion
1.1 Inledning
1.2 Syfte och forskningsfrågor
1.3 Tidigare forskning
1.4 Avhandlingens upplägg
2 Slöjd i det finländska samhället
2.1 Slöjden i det finländska samhället
2.2 Slöjd som skolämne
2.3 Slöjd som fritidssysselsättning
2.4 Fördelar med att slöjda
3 Konsumtion av ullprodukter
3.1 Konsumenter
3.2 Konsumtion av ullprodukter
4 Finländsk ull
4.1 Fårets historia i Finland
4.2 Finländska ursprungsraser
4.2.1 Finskt lantrasfår
4.2.2 Kajanalands grå lantrasfår
4.2.3 Ålandsfåret
4.3 Ekologisk fårhållning
4.4 Fårhållningens och ullens miljöpåverkan
4.5 Bearbetning av ull
4.6 Ullens egenskaper
5 Planering och genomförande av studiens empiriska del
5.1 Preciserade forskningsfrågor
5.2 Forskningsansats
5.3 Val av datainsamlingsmetod
5.4 Informanter
5.5 Genomförande
5.6 Bearbetning av datamaterial
5.7 Reliabilitet, validitet och etik
6 Resultatredovisning
6.1 Val av garn
6.2 Stickning med inhemskt garn
7 Diskussion
7.1 Vad påverkar en erfaren stickares val av garn?
7.2 Hur uppfattar en erfaren stickare användningen av garn från inhemska
spinnerier?
7.3 Reflektion över metod
7.4 Fortsatt forskning
Referenser
Bilagor

1
1
2
2
3
4
4
5
7
7
10
10
12
15
15
20
21
22
23
24
26
26
28
30
30
31
32
35
35
37
38
40
40
49
55
55
58
60
60
62
68

Ehnström Ida

Tabeller
Tabell 1: Statistik över antalet får i Finland 1920‒2018. ............................................. 219
Tabell 2: Produktionstackor i Finland under år 2009‒2017 ........................................... 21

Ehnström Ida

1 Introduktion
1.1

Inledning

Jag har kommit i kontakt med fårfarmare runt om i Finland genom mitt fritidsintresse
som är att träna med min working kelpie, en australiensisk vallhund. De fårfarmare jag
känner har fåren främst för att sälja köttet. Endast en liten del av ullen tas tillvara och
spinns till garn som kan köpas från spinneriet eller direkt av fårfarmaren. Garnet är
oftast varsamt tvättat och helt obehandlat med kemikalier.
Under mina studier i slöjdvetenskap vid Åbo Akademi och under tidigare studier inför
en grundexamen inom beklädnadsbranschen har jag lärt mig mycket om hur olika
fibrer görs och vilken påverkan de har på vår natur. När jag går in i en garnbutik eller
en supermarket ser jag hyllor fulla med garn gjort av ull från utländska får. Det finns
garn i många olika färger och kemiskt behandlade för att uppfylla olika egenskaper.
Det enda garn som saknas är det som är gjort av finländsk ull. Jag har funderat mycket
på hur det är möjligt att en finländsk ekologisk produkt inte är mer populär. Finländsk
ull kan räknas som en sidoprodukt till köttindustrin (Maijala, 1999, s. 8‒9). Produkten
finns i landet vilket betyder att man undviker långa transportsträckor. Ullen är också
ett naturmaterial som kan komposteras när den inte längre används (Räisänen,
Rissanen, Parviainen & Suonsilta, 2017, s. 55).
Under 1700-talet, när man försökte introducera fårraser med mjukare ull i landet,
protesterade befolkningen eftersom de ansåg att den mjuka ullen inte var tillräckligt
hållbar, dessutom var den svår att bearbeta (Westerlund, 1988, s. 123). Nu, 300 år
senare, har det vänt och det är ull från det finländska fåret som man är ovan att arbeta
med.
Under 2019 har intresset för den finländska ullen växt. Det finländska företaget Villa
ja Peite började hösten 2019 tillverka dynor, täcken och bäddmadrasser av finländsk
ull. Tidigare gjordes alla produkter av fransk ull. Myssyfarmi, företaget som stickar
mössor av finländsk ull, har blivit känt runtom i världen och exporterar nu sina
produkter till 15 länder. Företaget samarbetar med spinneriet Pirtin kehräämö som på
hösten 2019 konstaterade att efterfrågan på inhemsk ull aldrig varit så stor. Företaget
1

Ehnström Ida
Novita meddelande också att företaget från år 2020 igen kommer att ha garn gjort av
finländsk ull i sitt sortiment. (Villa ja Peite, u.å.; Myssyfarmi, u.å.; Terikka, 2019b).
I min kandidatavhandling (Ehnström, 2018) kartlade jag vilka produkter de inhemska
spinnerierna tillverkar. I denna avhandling kommer studien att vara inriktad mer på
användaren av garnen.

1.2

Syfte och forskningsfrågor

Syftet med studien är att ta reda på vad som påverkar en erfaren stickares val när hen
köper ett garn samt hur erfarna stickare uppfattar användningen av garn från ett
inhemskt spinneri. Stickning har valts som teknik i denna avhandling eftersom det
enligt Taitoliittos (u.å.) undersökning från år 2018 är en av de mest populära
handarbetsformerna bland kvinnor i Finland.
Forskningsfrågor:
Vad påverkar en erfaren stickares val av garn?
Hur uppfattar en erfaren stickare användningen av garn från inhemska spinnerier?

1.3

Tidigare forskning

Finländskt garn och användningen av det är ett relativt outforskat område. Det har
genomförts två större projekt om inhemsk ull. År 2000 publicerades slutrapporten för
Raija Silvolas projekt Fine Finnwool. Projektets mål var att utveckla ett inhemskt garn
av jämn kvalité för hantverkare och öka lönsamheten av ullförsäljningen för
fårfarmare. I projektet deltog fårfarmare, spinnerier och hantverkare. Ett annat projekt,
Lapin lampolasta terveydenhoitotuotteeksi, var ett gemensamt projekt mellan Lapin
yliopisto och Rovaniemen ammattikorkeakoulu år 2006–2007. Målet med projektet
var att utveckla produkter av ull som skulle kunna användas inom hälso- och
sjukvården. (Tuovinen, 2008).

2

Ehnström Ida

1.4

Avhandlingens upplägg

Avhandlingen består av sammanlagt sju kapitel. Kapitlen 2‒4 behandlar teori. I första
teorikapitlet, kapitel 2, beskrivs slöjden i vårt samhälle samt varför man väljer att
slöjda. I kapitel 3 redogörs för vad som påverkar konsumenters val. I kapitel 4
presenteras den inhemska ullen. Kapitlet börjar med information om fårets historia i
Finland och de tre finländska ursprungsraserna beskrivs kort. Sedan övergår kapitlet
till att behandla ullens egenskaper och ullens bearbetning till garn.
Kapitlen 5‒8 handlar om själva undersökningen och vilka resultaten av den blev. I
kapitel 5 beskrivs hur undersökningen planerats, genomförts och analyserats.
Resultaten av undersökningen redovisas i kapitel 6. Kapitel 7 består av en
slutdiskussion där teorin knyts samman med resultaten. Kapitlet avslutas med en
reflektion över metod och förslag på fortsatt forskning.

3

Ehnström Ida

2 Slöjd i det finländska samhället
Slöjd är en del av det finländska samhället eftersom alla finländare kommer i kontakt
med slöjd senast i det skede som de börjar grundskolan. I detta kapitel beskrivs
slöjdens roll i samhället och som skolämne. Sedan presenteras slöjdens roll som
fritidssysselsättning med hjälp av Taitoförbundets undersökning från år 2018. I slutet
av detta kapitel får vi bekanta oss med orsaker till varför det slöjdas. Jag har valt att i
detta kapitel använda ordet slöjd när jag beskriver verksamhet som inte är yrkesmässig
och ordet hantverk när det är yrkesmässigt. Enligt Svensk ordbok utgiven av Svenska
Akademin betyder ordet slöjd ”hantverk eller handarbete särsk. om bearbetning av trä;
ofta om verksamheter av (mer el. mindre) hobbykaraktär; spec. som skolämne”. Ordet
hantverk är enligt samma ordbok ”arbetsform vid produktion där arbetet utförs i liten
skala med tekniskt enkla hjälpmedel och kräver god yrkesskicklighet om arbetsformen
som sådan el. enskild gren”. (Svenska Akademin, u.å.)

2.1

Slöjden i det finländska samhället

Mäkelä-Alitalo (2003, s. 531) skriver i Suomen Maatalouden historia att finländarna
har sysslat med olika former av slöjd så länge som de funnits i landet. Det är därför
när man ser tillbaka på historien svårt att säga när det som någon gör ska räknas som
hemslöjd och när det kan räknas som ett yrke. Lindfors (1992) definerar hemslöjd som
”slöjdarbete som utförs i hemmen av såväl män som kvinnor och som under tidigare
epoker i främsta rummet avsåg att fylla det egna hemmets behov av kläder, bädd- och
inredningstextilier, husgeråd m.m.” (Lindfors, 1992, s. 3). Yrkeskunniga hantverkare
kunde också jobba hemifrån men för dem var tillverkningen av en viss slöjdprodukt
ett yrke som de fick betalning för att utföra. (Lindfors, 1992, s. 3; Mäkelä-Alitalo,
2003, s. 531).
Ända fram till 1920-talet var det vanligt i Finland att det var en enda person som
tillverkade en produkt från början till slut. Finland var ett fattigt jordbrukarsamhälle
och det var viktigt att befolkningen kunde tillverka och reparera de produkter som
behövdes. Det var först efter 1920-talet när de stora industrierna fick sitt genombrott i
Finland som tillverkningen av en produkt delades upp i delmoment, som olika personer
hade ansvar för, och produktionen effektiviserades. Massproduktionen gjorde att allt
4

Ehnström Ida
gick att köpa och det fanns inte längre behov av att tillverka saker. Slöjdandet förändras
under 1900-talet från att ha varit en viktig del för att garantera människans överlevnad
till att bli ett fritidsintresse. (Suojanen, 2000, s. 68‒69 & 72‒73)
I början av 1990-talet uppstår en stor ekonomisk kris i Finland vilket påverkar
samhällsutvecklingen. Många blir arbetslösa och man inser att förutom stora företag
behövs det också egenföretagare i landet. Hantverk börjar igen ses som något man kan
försörja sig på och som är viktigt för det psykiska välmåendet. Inhemska
hantverksprodukter anses ha ett högt kulturellt värde och de uppskattas av
konsumenterna eftersom de på grund av sin hållbarhet och sitt tillverkningssätt stöder
en hållbar utveckling. (Nygren-Landgärds, 2003, s. 20; Suojanen, 2000, s. 76‒77).
År 2017 arbetade enligt statistikcentralen 8200 personer heltid med någon form av
hantverk i Finland. Någon exakt siffra på hur många som arbetar deltid med hantverk
finns inte. Men enligt Taitoförbundets företagarundersökning från år 2019, arbetade
endast 63 procent av deltagarna i undersökningen heltid som hantverkare. I
Taitoförbundets undersökning deltog företag, med färre än tio anställda, som
producerar ett fysiskt hantverk eller som reparerar en fysisk produkt. Företagarna
ansåg att det fortfarande är viktigt för konsumenterna att den finländska
hantverksprodukten är unik och att både tillverkningsmaterial och slutprodukt är av
hög kvalité. Hållbar utveckling och att produkterna skall vara ekologiskt producerade
blir också hela tiden viktigare för konsumenterna. (Lith, 2019)

2.2

Slöjd som skolämne

Slöjd blev ett skolämne när den nationella väckelsen nådde Finland och tanken på att
utbilda befolkningen spreds. Prästen Uno Cygnaeus, som har blivit känd i Finland som
folkskolans fader, skrev år 1861 Förslag rörande folkskoleväsendet i Finland. I det
talar han för att skolan skulle finansieras av staten och vara till för alla oberoende av
samhällsklass eller kön. Förutom att man skulle få lära sig läsa och räkna var det också
viktigt med praktiska ämnen och gymnastik. Kejserliga folkskolförordningen trädde i
kraft våren 1866. Den inkluderade de ovan nämnda förslagen av Cygnaeus. Slöjd och
gymnastik togs med i undervisningen men all övrig förändring av skolväsendet skedde
i långsam takt. Slöjden omnämndes i folkskolförordningen som ”tekniska handarbeten

5

Ehnström Ida
för gossar, som underrubrik finns det med kvinnliga handslöjder för flickor”
(Suojanen, 2000, s.70). (Luukkanen, 2009; Näreikkö & Takalo, 1986, s. 8).
I början av 1900-talet var det ekonomiskt svåra tider i Finland och det var fortfarande
viktigt att befolkningen kunde tillverka sina egna bruksföremål från början till slut.
Detta syns i slöjdundervisningen vilken bestod av modellinlärning med tyngdpunkt på
sparsamhet och reparation av föremål. (Suojanen, 2000, s. 70‒73).
Under krigstiden 1939‒1945 är det också viktigt med sparsamhet och reparation av
föremål. Efter krigstiden anses slöjden fortfarande vara ett viktigt undervisningsämne.
Men även om kvinnor blir en del av arbetslivet så har pojkar och flickor olika
inriktning inom slöjden. År 1957, när den 1‒3 åriga medborgarskolan för
arbetarklassens barn skapades, kunde flickorna välja mellan handarbete och huslig
ekonomi, medan pojkarna får lära sig metallslöjd, träslöjd, el- och maskinlära.
(Suojanen, 2000, s. 72‒73).
Under åren 1960‒1980 utvecklas teknologin snabbt och man får lättare tillgång till
information. I skolan betonas kunskap framom produktion. Jämställdheten mellan
könen debatteras och inom slöjden får man fritt välja mellan teknisk slöjd eller
textilslöjd. I praktiken valde ändå flickorna textilslöjd och pojkarna teknisk slöjd.
(Suojanen, 2000, s. 73‒74).
I den nationella Läroplanen från 1994 betonas företagsamhet. Slöjd ses som ett ämne
som utvecklar företagsamheten både den yttre, att ha ett företag, den inre där
företagsamheten försiggår inom en organisation och den individuella företagsamheten.
Det blir viktigt att man lär sig att lära sig, eftersom teknologin förändras snabbt och
enda sättet att hänga med är att hela tiden vara öppen för att lära sig nya saker. Man
bör också förstå helheter och inom slöjd blir det viktigt att man tar hela slöjdprocessen
i beaktande. (Suojanen, 2000, s. 75‒77, 80‒82).
Utbildningsstyrelsen (2014, s. 270) betonar fortfarande i Grunderna för läroplanen för
den grundläggande utbildningen 2014 både företagsamhet och vikten av att arbeta för
en hållbar utveckling. På samma sätt som i Grunderna för läroplanen för den
grundläggande utbildningen från år 2004 nämns inga specifika material eller
tillverkning av bestämda produkter i slöjdens läroplan utan det talas om en förståelse
av hela slöjdprocessen. I Grunderna för läroplanen för den grundläggande
6

Ehnström Ida
utbildningen 2014 nämns endast slöjd, inriktningarna teknisk slöjd och textilslöjd finns
inte längre med. (Utbildningsstyrelsen, 2014; Utbildningsstyrelsen, 2004;).

2.3

Slöjd som fritidssysselsättning

Taitoförbundet har år 2018 undersökt slöjd som fritidssysselsättning i Finland,
Käsitöiden harrastaminen Suomessa 2018 (Taitoliitto, 2018). I undersökningen deltog
finländare över 18 år. Undersökningen visar att 77 procent av finländarna slöjdar
någon gång och 34 procent slöjdar minst några gånger i månaden. Av kvinnorna
slöjdar 11 procent dagligen. Undersökningen visar att i medeltal lägger finländare ut
ungefär 100 euro per år på material och tillbehör som behövs för att slöjda. De som är
aktiva slöjdare kan lägga ut upp till 350 euro per år på material och tillbehör. Bland
kvinnorna var stickning och virkning den populäraste typen av handarbete och efter
det sömnad. Bland männen var snickrande, andra träarbeten och restaurering populära.
(Taitoliitto, u.å.).
Undersökningen visar att viktigaste orsakerna till att man slöjdar är för att slappna av,
må bra och för att få egen tid. Först efter det kommer behovet att få lära sig nya saker
eller att tillverka en produkt man behöver. (Taitoliitto, 2018).
Enligt Taitoförbundets undersökning hämtas inspiration för slöjdprojekten från sociala
medier och bloggar samt från tidningar och böcker. Men också mässor, utställningar
och andra slöjdevenemang fungerade som inspiration och mer än hälften av de som
deltog i undersökningen hade besökt något evenemang det senaste året. (Taitoliitto,
2018).

2.4

Fördelar med att slöjda

Pöllänen (2006, s. 67, 71) skriver att slöjd har en viktig roll i dagens samhälle även om
man inte som tidigare behöver tillverka de nyttoföremål som används i vardagen eller
slöjda för att försörja sig ekonomiskt. Slöjd är till nytta för att vi får tillverkat föremål
vi vill ha och för att slöjd ger oss välbefinnande. Både att slöjda och förnimmelsen av
materialen man använder ger sinnesro åt slöjdaren. Under tiden man slöjdar är man
starkt i kontakt med nutiden. Att slöjda kan också vara ett sätt att visa sin identitet för
omvärlden. När man lär sig nya tekniker eller får en lyckad produkt färdig känner man
7

Ehnström Ida
glädje. Det kan också vara ett sätt att känna att man har kontroll över något när ens
värld har skakats om på grund av en livskris.
För att kunna planera ett slöjdprojekt bör man kunna föreställa sig vad man fysiskt kan
tillverka genom att använda olika material och verktyg. Pöllänen (2013) lyfter fram att
kvinnor som är hemma med småbarn, arbetar eller dem som hör till den äldre
generationen ofta lämnar bort planeringsdelen. För dem som arbetar eller sköter
småbarn beror det främst på tidsbrist och för att det är själva slöjdandet som är viktigt.
Slöjdandet ger en andningspaus från vardagen och slöjdaren kan i lugn och ro
reflektera över sina tankar. För den äldre generationen är det själva aktiviteten och
slutprodukten som är viktig fram om att vara kreativ. För den äldre generationen är det
också viktigt att föra vidare gamla traditioner och då både tillverka och använda
material på samma sätt som de lärt sig av de tidigare generationerna. Enligt Pöllänens
undersökning är kreativitet extra viktigt för dem som på något sätt hade det tufft.
Genom att planera och tillverka något unikt hjälpte det till att bygga upp personens
självbild. (Syrjäläinen, 2006; Pöllänen, 2006 s. 68, 70, 111; Pöllänen, 2013).
Syrjäläinen (2006) betonar att en färdighet när den används utvecklas från att vara en
inlärd kunskap till att bli en del av slöjdarens identitet. Kunskapen finns både fysiskt
och psykiskt i slöjdaren. Sinnena utvecklas och man får en ny förståelse för materialen.
En skicklig slöjdare lär sig känna igen materialens egenskaper och kan med hjälp av
sina sinnen välja ett material som passar bäst för den uppgift som den skall användas
till. Man lär sig också att kombinera den information sinnena ger med inlärd kunskap
man har från tidigare för att veta hur man skall gå tillväga för att få ett sådant
slutresultat man vill ha t.ex. hur hårt man skall dra åt garnet för att en viss typ av garn
skall hållas på stickorna utan att man tappar maskor.
När man rör vid en slöjdprodukt får man information om den men det kan också vara
en njutning för sinnena. Känselsinnet kan ge information om metallens kyla eller
tygets mjukhet. Luktsinnet kan observera garnets doft av får eller träets doft av skog.
Synsinnet kan njuta av träets naturliga ådring. Ihatsu (2006, s.27) beskriver det ”Man
kan säga att hantverksprodukter har en balans mellan haptiska och optiska egenskaper
som ger kroppen möjlighet att tänka och händerna att se”1.

1

Citatet fritt översatt från finska till svenska av avhandlingens skribent.

8

Ehnström Ida
En slöjdprodukt kan vara viktig för en person för att någon som är viktig för hen har
tillverkat produkten. För slöjdare som ser sina produkter i sitt eget eller nära vänners
hem kan det ge en känsla av lycka. För de som inte längre kan slöjda kan slöjdalster
de tidigare gjort påminna om tiden när de slöjdade och vetskapen om att de tillverkat
något som finns kvar ger en mening åt livet. Slöjdprodukten kan också upplevas som
vacker för att den påminner en om ett förhållande som varit viktig för en till exempel
om produkten är tillverkad av en far- eller morförälder. (Heikkinen, 2006, s.33‒34;
Pöllänen, 2013).

9

Ehnström Ida

3 Konsumtion av ullprodukter
Kapitlet om konsumtion av ullprodukter är uppdelat i två olika avsnitt. Det första
avsnittet behandlar vad som allmänt påverkar konsumentens val. I det andra avsnittet
presenteras undersökningar som gjorts om konsumtion av ullprodukter och finländska
företag som ökat användningen av inhemsk ull i sin produktion.

3.1

Konsumenter

Campbell (2005) påpekar att man länge grovt delat upp konsumenten i två grupper,
endera är konsumenten mycket medveten om vad hen behöver och gör rationella val
eller så är konsumenten påverkbara och köper endast vad marknaden vill att hen skall
köpa. Han anser att man bör utveckla beskrivningen av vem konsumenten är.
Campbell (2005) nämner Featherless tanke att ingendera synen på konsument stämmer
längre utan att konsumenten är mycket medvetna personer som vill köpa en produkt
för att den visar vem personen är, speglar personens livsstil och personlighet. Genom
att själv utveckla och förändra massproducerade produkter lyfter konsumenten fram
sin kultur och sina traditioner.
I Europa har ekologisk mat blivit mer och mer populär. Konsumenten väljer att köpa
ekologiska produkter för att stöda det som hen anser vara rätt riktning fast det kan vara
lite dyrare än icke ekologiskt. Konsumenten kan också välja att inte köpa en viss
produkt eftersom den går emot hens principer och till exempel är tillverkad i ett land
med en regim som hen inte vill stöda. Genom att köpa vissa produkter kan man visa
vilken samhällsklass man hör till eller så köper man produkter som signalerar att man
vill höra till en annan samhällsklass, till exempel märkeskläder som är för dyra för ens
budget. (Salomon, Bamossy, Askegaard, Hogg, 2014, s. 50‒55, 202; Campbell, 2005).
Dagens konsumentsamhälle är enligt Salomon m.fl. (2014 s. 50‒51) ett risksamhälle,
eftersom konsumenten ställs inför många val. Det finns massor med produkter på
marknaden och det är svårt för konsumenten att veta vilka produkter som är bra och
vilka produkter som kan vara tillverkade av material eller behandlade med ämnen som
är farliga för hälsan. Det gäller både mat som äts och produkter som används.

10

Ehnström Ida
Salomon m.fl. (2014, s. 28, 55, 362, 373) skriver att internet har ändrat konsumentens
beteende, eftersom det ger konsumenten en större valfrihet. Men det ger också
konsumenten tillgång till massor av information och det kan vara svårt att hitta det
som man tycker att är relevant. Genom att låta sökmotorer begränsa vad man letar efter
är det lättare att hitta information som intresserar, men det betyder också att man ger
bort en del av ansvaret för sin konsumtion. Alla produkter och varumärken kan inte
hittas med sökmotorer och de produkter som finns är ordnade enligt sökmotorns
programmerade mönster. Företagen kan också betala för att sökmotorerna skall visa
deras produkter först.
Vid köptillfället i en butik finns det många saker som påverkar konsumenten. I den
fysiska butiken sker många val och impulsköp ökar med upp till 10 procent om
produkter är professionellt framsatta. Det är också viktigt att det finns information om
produkterna. Vilken butik som konsumenten väljer beror på hur butiken marknadsför
sig, var butiken är belägen, vilka produkter som erbjuds och hurudan personal butiken
har. (Salomon m.fl., 2014, s. 85‒87).
Försäljaren har en viktig roll när konsumenten handlar i en butik. Försäljaren kan
hjälpa kunden att snabbare göra ett val. En övertygande försäljare som är insatt i
produkterna som säljs kan också få konsumenten att köpa något som de inte hade tänkt
köpa från början. För konsumenten är det viktigt att försäljaren kan sina produkter, är
lätt att diskutera med, är trevlig och att konsumenten känner att de har något
gemensamt med försäljaren. En bra försäljare känner sina kunder och vet vad kunderna
vill ha direkt de stiger in genom dörren. (Salomon m.fl., 2014, s. 89).
För konsumenten är det viktigt att få röra vid en produkt. En studie gjord vid Ohio
State University (2009) visar att en person som rör vid en produkt en kort tid är mer
benägen att köpa den och betala mer för den än vad en person som endast sett
produkten skulle göra. Olika material och hur de känns är också viktiga när vi handlar.
En produkt skall kännas på ett visst sätt, beroende på vad vi skall använda den till.
(Salomon m.fl., 2014, s. 129‒130, 86)
Vi använder gärna produkter som någon vi känner har rekommenderat eller som någon
person som vi är influerade av använder. Det är viktigt att en produkt uppfyller
konsumentens förväntningar för att hen skall vara nöjd med produkten. En produkt
som endast uppfyller förväntningar påverkar ändå inte konsumenten mycket i
11

Ehnström Ida
jämförelse med en produkt som ger mer eller mindre än vad som förväntats. Den ger
en positiv eller negativ känsla. Det är då ingen skillnad om det är försäljaren som byggt
upp förväntningarna, om någon bekant rekommenderat produkten eller om
konsumenten själv har tidigare erfarenhet av att använda produkten. Priset och kvalitén
bör också enligt konsumenten vara i balans. Konsumenten kan vara nöjd fast en billig
produkt går sönder fort, medan det förväntas att en dyrare produkt skall hålla längre.
(Salomon, m.fl., 2014, s. 90‒91, 98, 422-423, 435).
En konsument som inte tidigare har köpt en produkt är nöjd med produkten när den
uppfyller förväntningarna. En konsument som tidigare använt en motsvarande produkt
kan däremot vara svårare att tillfredsställa, eftersom personen har en viss erfarenhet
som gör att förväntningarna är högre. I det skede när konsumenten använt produkterna
länge blir de sällan missnöjda med en produkt eftersom de har blivit experter och vet
exakt vad de vill ha, därför köper de endast produkter som de vet att uppfyller deras
förväntningar. (Salomon, m.fl., 2014 s. 91‒92).
När en kund är missnöjd med en produkt eller när produkten inte fungerar som den
skall, är det för att hålla konsumenten nöjd, viktigt att företaget direkt är ärligt och
berättar vad som gått fel och ersätter kunden för de problem som produkten orsakat.
Konsumenten är oftast nöjd när hen får en ärlig förklaring och ersättning. Det är större
chans att en konsument berättar för andra om hur bra företaget skötte reklamationen
än att konsumenten berättar om en produkt som fungerar felfritt. (Salomon, m.fl.,
2014, s. 95‒96).

3.2

Konsumtion av ullprodukter

I USA gjorde Peterson, Hustvedt och Chen (2012) en studie vars mål var att ta reda på
vilka egenskaper konsumenten värdesätter hos ull. Studien var en internetenkät som
besvarades av män och kvinnor runt om i USA.
De konstaterade att 80 procent av dem som deltog i undersökningen värdesatte
produkter gjorda av ull framom akryl. Det var speciellt den yngre generationen som
värdesatte ull. I undersökning framkom det också att det var viktigare för
konsumenterna att ullen kom från får som levde ett bra liv och att produkten från början
var tillverkad så att det så lite som möjligt tärde på naturen än att produkten var märkt

12

Ehnström Ida
som ekologisk. För 75 procent av deltagarna var det också viktigt att ullen kom från
hemlandet USA istället för utlandet.
Sneddon, Soutar och Lee (2014) konstaterade också i sin undersökning att det var
troligare att de amerikanska konsumenterna köpte yllekläder om de var gjorda i
hemlandet. I deras undersökning framkom det att deltagarna helst inte skulle köpa
ylleprodukter tillverkade i Kina eftersom deltagarna ansåg att det är svårt att veta om
djuren haft det bra, om arbetarna som gör produkterna blivit rättvist behandlade och
om kemikalier som blivit använda har tagits om hand så att de påverkar naturen så lite
som möjligt. Men konsumenterna ansåg att det är svårt att hitta produkter som är
gjorda någon annanstans än i Kina.
Hustvedt, Carroll och Bernard (2013) kom i sin undersökning, som också den gjordes
i USA, fram till att det för en större del av deras deltagare var viktigare att ullen som
användes till slutprodukten var amerikansk än att själva slutprodukten var det. Att
slutprodukten var tillverkad i USA var viktigt för ett mindre antal.
Motsvarande undersökningar har inte blivit gjorda i Finland. Men tre finländska
företag som bearbetar ull, Novita, Villa ja Peite och Pirtin kehräämö, har alla ökat
produktionen av produkter som innehåller finländsk ull.
Det finländska företaget Novita, som har spinnerier i Finland och utomlands, lanserade
år 2014 ett garn enbart spunnet av finländska fårs ull. Men redan år 2018 lades
produktionen ner eftersom det inte fanns tillräckligt med efterfrågan. I september 2019
meddelar Novita att efterfrågan på garn gjort av finländsk ull igen har stigit och att
företaget kommer att återuppta produktionen. Från år 2020 kommer garnet Suomi igen
att finnas i deras sortiment. Dessutom kommer ett nytt sockgarn att lanseras. Det
innehåller 75 procent ull varav 30 procent är från finländska får. (Terikka, 2019b)
Företaget Villa ja Peite som tillverkar ullprodukter, främst bäddtextilier, meddelar att
användningen av ylleprodukter ökat de senaste tio åren. Företaget har på hösten 2019
börjat tillverka dynor, täcken och bäddmadrasser av finländsk fårull från rasen texel.
Sedan slutet av 1970-talet har företaget endast använt fransk ull. Målet är nu att övergå
till att använda finländsk ull till alla produkter. Tvättningen av ullen sker fortfarande i
Europa. Enligt företaget har produkterna gjorda av finländsk ull tagits bra emot av
konsumenterna. (Terikka, 2019a)

13

Ehnström Ida
Pirtin kehräämö har aldrig haft så stor förfrågan på inhemsk ull som nu. Mängden ull
som spinns har tredubblats på ett år. Främsta orsaken är företaget Myssyfarmi, som
exporterar handstickade mössor som är stickade av inhemsk, ekologisk ull. (Terikka,
2019c)

14

Ehnström Ida

4 Finländsk ull
Detta kapitel presenterar den inhemska ullen. Kapitlet börjar med en inblick i fårets
historia i Finland. Fåret och dess ull har varit viktiga för den finländska befolkningens
överlevnad. Det har uppstått tre finländska ursprungsraser av får som alla kan
användas både för ull- och för köttproduktion. Kapitlet övergår sedan till att behandla
fårfarmer. I Finland finns det både ekologiska fårfarmer och konventionella fårfarmer.
De ekologiska fårfarmerna bör uppfylla vissa kriterier för att få sälja produkter, som
till exempel ullgarn, märkta som ekologiska. I slutet av detta kapitel får man ta del av
bearbetningen av ull och ullens egenskaper.

4.1

Fårets historia i Finland

Ull är ett naturmaterial som använts av människan i många tusen år. I Finland är de
äldsta benfragmenten som visar på att får eller getter varit en del av vardagen, från
bronsåldern, det vill säga från 1500 f.Kr – 500 f.Kr. Får och getters ben går inte att
särskilja från varandra med analyser. Benfragmenten har hittats främst i västra Finland.
De skandinaviska vildfåren har använts för kött och mjölk. Fåren hade päls istället för
ull, vilket betydde att man inte klippte fåren utan plockade den päls som föll av. Den
äldsta ulltextilien som hittats i Finland är daterad till ca 300-talet e.Kr. Det är en
mycket liten bit av ett tyg som suttit fast i ett bronssmycke som man hittat i en grav.
(Huurre, 2003 s. 54‒55; Maijala, 1988).
I Salo, Vörå, Malax och på Åland har man hittat lämningar av bostäder från 500‒700
e.Kr som tyder på att boskapen åtminstone vintertid levt i samma byggnad som
människorna. En mellanvägg har skilt människorna och boskapen åt. Till boskapen
hörde kor, får eller getter och möjligtvis höns. (Huurre, 2003, s. 60).
De får som idag kallas finskt lantrasfår har utvecklats under en lång tid. Fåret har
utvecklats för att överleva i Finlands varierande väderlek. Det finns två olika teorier
om när rasen uppkommit och varifrån fåren som det finska lantrasfåret härstammar
från kommit. Den ena teorin är att fåret kom till Finland från öst med befolkningen
någon gång i början av vår tideräkning. Det som stöder denna teori är att det ryska

15

Ehnström Ida
romanovfåret, med sin korta svans och höga fruktsamhet, påminner om det finska
lantrasfåret. I det finska ordförrådet för vävning finns också många ryska ord.
Finska ord om fårhållning är i grunden germanska, vilket kunde stöda den andra teorin
att fåren kommit från väst för cirka 1000 år sedan. De skulle då vara en avkomma till
fårrasen Mouflon. Vikingarna, som gjorde resor till Finland från skandinaviska länder,
kan ha haft med sig fåren eller så kan svenskarna haft med sig dem när de gjorde de
första resorna till Finland år 1154 och under tiden som Finland var en del av Sverige.
I övriga Skandinavien och norra Europa finns det flera fårraser med kort svans som
liknar det finska lantrasfåret. (Maijala, 1988).
Ull och ullprodukter var bland de viktigaste handelsvarorna under medeltiden
(Wiklund, 1984). Enligt uppgifter från Åbo slott från 1500-talet fick man knappt 4 kg
kött av ett får och 0,5 kg ull per år. Man mjölkade också får och gjorde ost av mjölken.
Fåren hölls främst för sin ull, som gjordes till värmande textilier, men köttet var också
viktigt. Köttet från ett får räckte bara till några måltider, vilket gjorde att man kunde
slakta fåren vilken tid på året som helst utan att behöva oroa sig för köttets hållbarhet.
(Nummela, 2013, s. 158; Vihola, 2004, s. 167).
År 1728 konstaterade den svenska regeringen att fårnäringen hade det svårast av alla
lanthushåll på grund av klimatet och dålig tillgång på foder. Fårnäringen ansågs vara
viktig för textilindustrin som började utvecklas i landet. Samtidigt flyttade Jonas
Alströmer tillbaka till Sverige från England, där han bekantat sig med de engelska
fåren och textilindustrin. Han grundade en textilmanufaktur i Alingsås och
importerade får från England och Spanien för att förse fabriken med ull. Alströmer
byggde upp administrationen som skulle utveckla och ta hand om fårnäringen i
Sverige. Provincialschäfrarna2 verkade under åren 1739‒1766. Schäferiskolan fanns i
Höjentorp-Alingsås och där undervisades i fårhållning, trädgårdsskötsel och
tobaksodling. Målet var att varje län skulle få en egen provincialschäfer som skulle
utbilda befolkningen i fårskötsel och hålla ett stamschäferi med 40‒50 importerade
finullsfår som kunde användas i avel. (Westerlund, 1988, s. 14‒17, 37).

2

Ordet schäfer användes under 1700-talet för fåraherde och schäferi var ett ord för fårnäring och
fårskötsel. (Westerlund, 1988, s. 1)

16

Ehnström Ida
Den finländska befolkningen var inte intresserad av att ha finullsfår. De importerade
fåren behövde mera omvårdnad och bättre mat än de finländska fåren. Befolkningen
hade inte heller den kunskap som behövdes för att bearbeta och tillverka textilier av
den fina ullen. Den grova ullen var mer vattenavvisande och slitstarkare vilket gjorde
att den passade bättre för arbetarklassens behov. Yllemanufakturerna, textilfabrikerna
som spann och vävde ull, hade kunskapen om hur man skulle hantera den finare ullen
men ville inte lära ut det för att undgå konkurrens.
År 1742 dog 1/10 av fåren av boskapspest. De importerade fåren var mer känsliga för
pesten vilket också gjorde att man hellre ville använda sig av de finländska fåren.
Schäferrinrättningen avslutades år 1766 av både ekonomiska och politiska skäl.
Westerlund (1988, s. 120) skriver att redan år 1802 skall kyrkoherden i Lillkyro
konstaterat att ”största delen av fåren numera var av inhemsk oblandad sort”.
(Westerlund, 1988, s. 113‒114, 120‒126, 141; Maijala, 1988).
Mot slutet av 1800-talet var får de vanligaste husdjuren i Finland med lite över 1 miljon
djur. I Finland använde man sig av fårets kött, ull och fäll. Från ett får fick man ungefär
1,5kg ull per år, vilket räckte bra åt den finländska befolkningen, men vilket var litet
jämfört med får från andra länder. Slaktvikten på fåren var också liten jämfört med
köttproducerande raser i andra länder. Fåret, som inte åt så mycket som till exempel
en ko, passade bra i de självförsörjande finländska hushållen där man var nöjd med de
produkter man erhöll. Den finländska fårnäringen kunde inte tävla med andra länder
där fåren betade utomhus året om, vilket gjorde att man hade möjlighet att ha tusentals
får. (Vihola, 2004, s. 166‒169).
I och med att den förening, som idag heter Finlands Fårförening, grundades år 1918
började man kartlägga fårhållningen i Finland. Vid kartläggningen insåg man att det
var stor skillnad på de finska lantrasfårens storlek. I nordöstra Finland vägde en tacka
40‒50 kg och hade en slaktvikt på 20‒27 kg. I sydvästra Finland vägde däremot en
tacka hälften mindre, 20‒40 kg och hade en slaktvikt på 10‒15 kg. Fåren i väst hade
kommit i kontakt med importerade får och det var möjligt att dessa hade använts i avel.
Därför ansåg man att de nordöstra fåren skulle räknas som det riktiga finska
lantrasfåret. De nordöstra fåren växte också fortare än de sydvästra, vilket gjorde att
de fortare nådde sin slaktvikt. Under den nya föreningens första möte bestämde man
att det var viktigt att se till att fårhållningen fortfarande skulle vara lönsam. Detta skulle
17

Ehnström Ida
man främja genom att sätta vikt vid att ullen var av hög kvalité och att slaktvikten steg.
Första världskriget hade orsakat brist på ull, vilket gynnade fårnäringen och fårets fett
kunde också användas istället för det dyra smöret. (Maijala, 1988; Maijala, 1999, s. 8,
10‒11; Vihola, 2004, s. 166‒169).
Importen av utländsk ull sänkte ullpriserna. För att garantera lönsamheten för
fårfarmarna behövdes det också andra produkter förutom fårkött. År 1923 började
föreningen fundera på hur man skulle kunna organisera försäljningen av ull och
marknadsföra fårfällar. Mot slutet av 1930-talet steg igen priset på ull och det startades
spinnerier i landet, vilket gjorde att man igen vågade satsa på fårnäringen i Finland.
Fårpopulationen i landet ökade fram till 1950-talet. (Maijala, 1999, s. 8).
Under och efter andra världskriget var det svårt att få tag i textilier och befolkningen
var i behov av mat. Fårets föda bestod av sådan mat, fritt bete och spannmål av dålig
kvalité, som inte människan kunde äta. Sommartid hade man i städerna lamm i
inhägnader. Lammen köptes på våren och slaktades på hösten. De gav mat och ull åt
familjen. Från 1950-talet minskade igen fårpopulationen i landet. Importen av
utländska billigare produkter ökade och syntetmaterial blev mera vanliga. Köttpriserna
började stiga när välfärden ökade. Inom fåraveln började man mer och mer att avla
fram får som växte fort och som hade en större slaktvikt. Ett stort problem blev att
slakterierna inte var vana vid att slakta får och de varken utvecklade slutprodukter för
konsumenterna eller marknadsförde dem. (Maijala, 1999, s. 8‒9; Vihola, 2004, s. 345).
Maijala (1999, s. 8‒9) skriver att år 1980 fick fårfarmarna 4/5 av sin inkomst från
köttet. Det ansågs vara ett problem eftersom man i Finland främst åt fårkött vid två
högtider per år, påsk och jul, i jämförelse med annat kött som åts året runt.
Marknadsföringen av fårkött var fortfarande dålig jämfört med andra köttprodukter.
Följande år gjordes en bred undersökning finansierad av staten: Lammastalouden
tuotantomallien

kehittäminen

(Utveckling

av

fårnäringens

produktionsmål).

Undersökningen visade att i Finland användes fåren till fyra olika ändamål: som
landskapsvårdare, för ullen, köttet och skinnet. I undersökningen kom man fram till att
framtidsutsikterna förändras hela tiden och för att fårnäringen skall fortsätta i Finland
är de viktigt att man tar alla fyra ändamål i beaktande vid avel och inte endast fokuserar
på ett område. (Maijala, 1988; Maijala, 1999, s. 8‒9).

18

Ehnström Ida
När Finland gick med i Europeiska Unionen år 1995 blev fårhållningen mer
yrkesmässig. Det krävdes mer av fårfarmarna för att uppfylla EU:s krav och det blev
mera pappersarbete och byråkrati. Samtidigt blev det möjligt att få stödpengar för att
bibehålla de finska lantraserna och för att vårda finländska naturlandskap med hjälp
av betande får. Under de första åren av 2000-talet slutade de fårfarmare som inte kunde
uppfylla kraven som Europeiska Unionen ställde på fårfarmare. (Vertainen, 2018).
Finlands Fårförening började arbeta för att över hälften av fårköttet som konsumerades
i Finland skulle vara finländskt. Marknadsföringen hade effekt och konsumtionen av
finländskt fårkött steg. År 2012 slutade antalet fårfarmare att minska i landet och år
2015 hade man nått målet, mer än 50 procent av det konsumerade fårköttet i Finland
var finländskt. Samtidigt steg konsumentpriset på fårkött men producentpriset sjönk.
Marknaden för fårkött har varit stabil sedan 2015. (Vertainen, 2018).
Vertainen (2018) skriver i tidningen Lammas ja Vuohi att fårfarmarna fortfarande har
samma utmaningar gällande ullen som för 200 år sedan. Det finns ett stort utbud av
utländsk billig ull som kommer av får som betar utomhus året runt. Finländska
fårfarmare kan inte konkurrera prismässigt med den billiga ullen, eftersom fåren i
Finland behöver tilläggsföda vintertid och fårhus att tillbringa vintermånaderna i.
Dessutom tävlar också syntetfiber om samma konsumenter som ullen. För att kunna
konkurrera med den utländska ullen är det viktigt att man inom aveln fortsätter arbeta
för en bra och jämn kvalité på ullen. Vertainen (2018) lyfter också fram att av de 4229
registrerade fårägarna i Finland har 2/3 färre än tio får. Det betyder att endast 1/3 kan
räknas som fårfarmare, medan resten har fåren som ett fritidsintresse. I tabell 1 kan
man se hur fårmängden i Finland har förändrats under åren 1920‒2018.
Tabell 1.
Statistik över antalet får i Finland 1920‒2018 (Finlands officiella statistik)

19

Ehnström Ida

Enligt tabell 1 sjunker antalet får kraftigt i landet under första hälften av 1900-talet.
Antalet får ökar tillfälligt i slutet av 1930-talet i och med att ullpriset höjdes samt under
och genast efter andra världskriget. Från början av 1970-talet fram till år 2018 har
fårmängden i Finland hållits på ungefär samma nivå. I samband med att Finland anslöt
sig till Europeiska Unionen år 1995 ökade fårfarmarna antalet får. De fårfarmare som
inte hade intresse av att öka på fårmängden slutade inom några år, vilket gjorde att
antalet får igen minskade i landet. Finlands fårförenings marknadsföring för att höja
konsumtionen av inhemskt fårkött, från år 2010 och framåt, syns också som en liten
ökning av mängden får i landet.

4.2

Finländska ursprungsraser

I Finland finns tre raser av får som räknas som finländska ursprungsraser. Dessa är
finskt lantrasfår, kajanalands grå lantrasfår och ålandsfåret. De finländska
ursprungsraserna hör alla till gruppen nordiska kortsvansfår. De har utvecklats för att
överleva i Finland med kalla vintrar och varierande tillgång på vegetation. De är bra
landskapsvårdare. Om fåren får beta i skogar och ute i skärgården håller de sly och
annan oönskad vegetation borta. Ullen kan tas tillvara vid klippning och kardas och
spinnas till garn för hantverk och textilprodukter. Köttproduktionen är i nuläget den
viktigaste inkomstkällan för fårfarmare men vid slakt kan också fårskinnet tas tillvara.
I Finland finns det också importerade fårraser och får som är korsningar mellan olika
raser. I tabell 2 presenteras rasfördelningen mellan tackor i Finland åren 2009‒2017.
20

Ehnström Ida

Tabell 2.
Produktionstackor i Finland under år 2009‒2017 (ProAgria, 2017. Översättning och
bearbetning av skribenten.)

Enligt tabellen fanns det år 2017 i Finland överlägset mest tackor av finskt lantrasfår
och efter det kajanalands grå lantrasfår. Ålandsfåret är på sjunde plats. De övriga
fårraserna som nämns i tabellen är importerade till Finland. Texel och dorset är endast
köttproducerande raser, medan oxford down och ryafårets avlas även för sin ull
(Finlands Fårförening, u.å.).

4.2.1

Finskt lantrasfår

Det finska lantrasfåret kan vara vitt, svart eller olika nyanser av brunt (bild 1). De har
vanligtvis inte horn. En vuxen bagge väger 85‒105 kg och en tacka 65‒75 kg. Ullen
21

Ehnström Ida
består av mjuk bottenull3 men det finns också en del strävt täckhår som är lika långt
som bottenullen vilket gör det svårt att separera täckhåren från bottenullen. Täckhåren
ger ullen styrka, men gör också att ullen är lite strävare än ullen hos fårraser som inte
har täckhår. Ullen kan räknas som fin till medelgrov beroende på mängden täckhår.
Av ett vuxet får får man vid varje klippning cirka 3 kg ull. (Puntila, 2010).

Bild 1: Finska lantrasfår baggen Joonu. (Hilska Kaisa, Karjataidon tila).
Det finska lantrasfåret har blivit känt i världen för sin goda fruktsamhet och sina stora
lammkullar. För att öka fruktsamheten hos andra raser har dessa korsats med det finska
lantrasfåret. Rasen har exporterats till mer än 40 länder runtom i världen. (Maijala,
1999, s. 19, 21).

4.2.2

Kajanalands grå lantrasfår

Det gråa lantrasfåret (bild 2) var på väg att utrotas när veterinär Pertti Hankonen under
1980-talet började intressera sig för rasen. Hans arbete för rasen har gjort att den inte
längre räknas som utrotningshotad eftersom det finns över 1000 tackor registrerade.
Inavel är fortfarande en stor utmaning för uppfödarna av rasen. Kajanalands grå
lantrasfår antogs härstamma från det finska lantrasfåret ända fram till 2000–talet när
man med DNA-prover kunde bevisa att det är en helt egen ras. (Finlands Fårförening,
u.å.).

3

Bottenullens och täckhårets egenskaper beskrivs på s. 28.

22

Ehnström Ida

Bild 2: Kajanalands grå lantrasfår vid Neuvonens gård i Alajärvi. (Neuvonen Kati,
Neuvosen tila).
En vuxen bagge väger mellan 65‒86 kg och en vuxen tacka 55‒65 kg. Utmärkande för
fåret är att de ofta har en lila färg endera på tungan eller i huden. Kajanalands grå
lantrasfår har en mycket bra fruktsamhet med stora lammkullar och tackorna tar bra
hand om lammen. (Finlands Fårförening, u.å.).
Rasens lamm är svarta när de föds men ullen bleks fort och övergår till olika nyanser
av grå. På samma sätt som det finska lantrasfåret har de mycket mjuk bottenull men
det finns också en del strävt täckhår som är lika långt som bottenullen vilket gör det
svårt att separera täckhåren från bottenullen. (Puntila, 2010).

4.2.3

Ålandsfåret

Ålandsfåren (bild 3) är små och viga, vilket gör att de har lätt för att röra sig i den
steniga skärgården. Fårens ull kan vara många olika färger bland annat vit, grå, olika
nyanser av brun, svart och viltfärgade. Färgen kan förändras under det första
levnadsåret, men oftast bibehålls ursprungsfärgen på ben och huvud. En del av fåren
har horn, som kan variera i storlek och utseende. (Föreningen ålandsfåret, u.å.).

23

Ehnström Ida

Bild 3: Ålandsfåret Vadelma med sina lamm. (Hilska Kaisa, Karjataidon
tila).
Ålandsfårets ull består av mjuk bottenull och ett strävt täckhår, som är längre än
bottenullen. Eftersom täckhåret är längre än den övriga ullen är det möjligt att så gott
som helt separera täckhåret från den mjuka bottenullen. Beroende på hur mycket av
täckhåret man blandar med den mjuka bottenullen kan ålandsfårets ull klassas från fin
till grov. (Puntila, 2010).

4.3

Ekologisk fårhållning

I Finland finns det konventionell och ekologisk fårhållning. Djurskyddslagen och
djurskyddsförordningen ligger till grund för all fårhållning i Finland. För dem som
bedriver ekologisk fårhållning finns det ytterligare riktlinjer som bör följas för att man
skall få sälja sina produkter märkta som ekologiska. År 2017 fanns det sammanlagt
1 339 fårgårdar med tackor och av dem var 180 registrerade som ekologiska gårdar.
Sammanlagt fanns det 155 926 får i landet, varav 24 439 hörde till ekologiska
fårgårdar. (Alanco, Hakomäki, Johansson, Leskinen, Näykki & Rautiainen, 2015, s. 5;
Finlands officiella statistik; Livsmedelsverket Evira, 2017).
På Livsmedelsverket Eviras (2017) hemsida kan man läsa att ”Ekoproduktion står för
produkter som genom sina framställningsmetoder är ofarliga för miljö, för människors,
växters och djurens hälsa och välfärd”. Bestämmelserna om ekologisk fårhållning i
Finland styrs av Europeiska Unionens råd och kommission och finländska jord- och
skogsbruksministeriet (Alanco, m.fl., 2015, s. 5).
24

Ehnström Ida
Målet med ekologisk fårhållning är att djuren skall få leva ett så naturligt liv som
möjligt. Under betessäsongen, som längst varar från juni till september, skall fåren få
röra sig utomhus dagligen så länge det inte utgör någon fara för fåren eller för marken.
Vid extrema väderleksförhållanden, om markens växtlighet tagit skada av betet eller
om marken är hal kan fåren tillfälligt hållas inomhus. Under vintern skall de få röra
sig utomhus på bete eller i rastgårdar om väderleken tillåter det. Inom ekologisk
fårhållning får man inte hålla djuren fastbundna, förutom tillfälligt till exempel vid
veterinärundersökning. (ProAgria Svenska lantbrukssällskapens förbund, 2015).
Växtligheten som fåren betar av och fodret de äter skall vara ekologiskt producerat och
det får inte innehålla genmanipulerade växter. Vid en ekologisk fårgård skall alla djur
och grödor som hör till gården vara ekologiska eller i övergångsperiod från
konventionellt till ekologiskt. (Alanco, m.fl., 2015, s. 5).
I fårhuset bör det komma in dagsljus och minst 1/20 av väggar och tak skall vara täckt
av ett material som släpper igenom ljus. Ströet som fåren ligger på inomhus skall vara
av naturmaterial som till exempel halm. Det behöver inte vara ekologiskt odlat men
ströet får inte ha blivit utsatt för kemiska växtmedel. (ProAgria Svenska
lantbrukssällskapens förbund, 2015).
Fåren får vaccineras och avmaskas på samma sätt som de får som hör till konventionell
djurhållning. Målet på en ekologisk gård skall vara att fåren avmaskas så sällan som
möjligt. Läkemedlens karenstid är dubbelt längre för ekologiska får. Får som fått
upprepade läkemedelskurer av samma medicin kan inte längre räknas som ekologiska.
Övergångsperioden för att de fåren igen skall räknas som ekologiska är 6 månader.
(Alanco, m.fl., 2015, s. 5, 51).
Jord- och skogsbruksministeriet övervakar att kriterierna för ekologisk fårhållning
efterföljs. Livsmedelssäkerhetsverket Evira planerar och utvecklar kriterierna. Minst
en gång per år görs en oanmäld kontroll vid ekogårdarna för att övervaka att kriterierna
för ekologisk fårhållning efterföljs. (Alanco, m.fl., 2015, s. 8).

25

Ehnström Ida

4.4

Fårhållningens och ullens miljöpåverkan

I Finland används de finländska fårraserna som landskapsvårdare, men fårhållningen
kan också ha en negativ inverkan på naturen. Jordmånen kan utarmas av att får betar
för mycket och för länge på samma ställe. I Finland har fårfarmarna en liten mängd får
om man jämför med de länder som producerar mest ull till exempel Kina, Australien
och Nya Zeeland. Enligt statistik från Food and Agriculture Organization of the United
Nations för år 2017 fanns det i Finland knappt 156 000 får. I Nya Zeeland var
fårmängden ca 27,5 miljon, i Australien ca 72,1 miljoner. För Kina finns det inget
officiellt antal, men fårmängden antas vara ca 161,3 miljoner.
En mindre mängd får gör att det inte behövs lika stora betesmarker. Fåren förflyttas
när de betat färdigt på ett ställe, vilket ger växtligheten möjlighet att återhämta sig och
man undviker att jorden utarmas. Om stora mängder får behandlas med kemiska medel
mot ohyra kan medlet tas upp av grundvattnet. En mindre mängd får gör att ohyra inte
sprids lika lätt och man har möjlighet att behandla endast de djur som blivit sjuka
istället för alla gårdens djur. Det minskar risken för att de kemiska medlen tas upp av
grundvattnet och påverkar omgivningen. Får producerar också metangaser, vilket ökar
på växthuseffekten. Metangasernas mängd kan regleras med rätt typ av foder.
(Räisänen m.fl., 2017, s. 55; Suojanen, 1997, s. 32‒33).
Ull är smutsavstötande och behöver därför inte tvättas lika ofta som syntetfiber, vilket
sparar på vatten och tvättmedel. Inom textilindustrin kan man återanvända yllematerial
genom att riva ner det till fiber och spinna om det. I dagens läge kan detta försvåras av
att många produkter består av en blandning av ull och syntetfiber. Syntetfibern klarar
inte av behandlingen att rivas ner och användas på nytt. Ylleprodukter kan också tovas
ihop och sedan används det tovade materialet till helt nya produkter. När en produkt
som är helt gjord av ull är så nött att den inte längre går att återanvända är den
komposterbar. (Räisänen m.fl., 2017, s. 53‒56).

4.5

Bearbetning av ull

I Finland klipps fåren oftast på hösten och våren. Enligt finsk djurskyddslag bör fåren
klippas minst en gång per år. Ullfibrerna på den ull som klipps endast en gång per år
är mycket längre än den av får som blivit klippt två gånger per år, men ofta är kvalitén
26

Ehnström Ida
dålig på den långa ullen. Det rekommenderas att man borstar av fåren största delen lös
smuts innan man klipper fåret. Den torra ullen packas sedan i säckar som skickas till
spinnerierna. (Puntila, 2010 s. 22‒23; Finlands Fårförening, u.å.)
Vid spinnerierna börjar man med att gå igenom ullen och sortera den efter kvalité.
Mycket smutsig och tovad ull kan inte användas till garn. Nästa steg är att tvätta ullen
för att få bort smuts och en del av lanolinfettet som finns på ullfibern. Upp till 2/3 av
råullens vikt kan bestå av smuts och fett. I Finland tvättar en del av spinnerierna ullen
själva men tvättningen kräver mycket tid, vatten och resurser av spinneriet. Redan i
slutet av 1990-talet undersökte Silvola i samband med Fine Finnwool projektet
möjligheten att grunda ett ulltvätteri. De företag som var med i projektet var inte
intresserade av den stora ekonomiska investering som ett tvätteri skulle ha inneburit.
Fortfarande finns inget gemensamt ulltvätteri för spinnerierna i Finland, vilket betyder
att en del av spinnerierna skickar ullen utomlands för tvätt. Vid tvättningen utomlands
används starka kemikalier som påverkar ullens kvalité. (Ehnström, 2018; Finlands
Fårförening, u.å.; Räisänen m.fl., 2017; Silvola, 2000, s. 29)
Efter att ullen är tvättad kan den igen delas upp i olika kvalitéer. Långa ullfiber med
lite täckhår passar bra till kamgarn, medan övriga fibrer kan användas till kardgarn.
Kamgarnet, med långa fibrer av jämn kvalité, blir glansigare och mjukare än
kardgarnet, vars struktur kan variera beroende på vilka typ av fibrer det består av. I
detta skede kan man också lägga till konstfiber. Nästa steg är att man kardar ullen.
Målet med kardningen är att få ullfibrerna vända i samma riktning. Eventuell smuts
som fortfarande finns kvar och de kortaste fibrerna faller bort. Den kardade ullen kan
säljas som tovningsull eller stoppull. Tovningsullen är av bättre kvalité än
stoppningsullen, som främst används som fyllnadsmaterial i till exempel kuddar. Vid
industriell kardning får man förgarn, som också säljs som en egen produkt. I förgarnet
ligger fibrerna parallellt bredvid varandra, men de är inte spunna vilket gör att garnet
lätt går sönder. (Ehnström, 2018, s. 28‒29; Räisänen m.fl., 2017, s. 52, 112‒113, 121).
Efter att ullen kardats kan den spinnas till garn. Kardgarn kan spinnas direkt från det
förgarn man får från kardningen. För att duga som kamgarn behöver förgarnet
ytterligare behandlas med maskin för att man skall få bort korta fiber och för att få alla
fiber vända åt samma håll. (Räisänen m.fl., 2017, s. 52, 112‒113, 121).

27

Ehnström Ida
I Finland finns det sju spinnerier Kehräämö Christina, Kehräämö Mustalammas,
Koskö Mill, Pirtin kehräämö, Salo-Angoran Kehräämö, Virtain Villa och Ylistaron
kehräämö som spinner produkter av fårull och ett spinneri, Ruukin Kehräämö, som har
specialiserat sig på att behandla ull från andra djurslag (Ehnström, 2018, s. 22). Av de
spinnerier som fortfarande är verksamma i Finland är Ylistaron kehräämö, som
grundades år 1947, det äldsta. Lammastaloussäätiö grundade spinneriet Pirtin
kehräämö år 1948 i Hiirola i närheten av S:t Michel. Spinneriet är fortfarande aktivt
och har under hela sin verksamhetstid endast spunnit garn av finländska får. År 2019
investerade företaget i ett eget tvätteri, vilket gör att de inte längre behöver skicka all
ull för tvätt till England. (Ylistaron kehräämö, u.å.; Pirtin Kehräämö, u.å.; Haaksluoto
2018).

4.6

Ullens egenskaper

Ull är ett värmande och fuktabsorberande naturmaterial, som använts av människan i
6000–7000 år. Olika fårraser har olika typ av ull beroende på vilket ändamål fårrasen
är framavlad för. Fårraser som hör till gruppen merinofår har mycket mjuk ull, som
främst består av bottenull, medan får som räknas som köttproducerande raser har en
grövre ull som till stor del består av täckhår. Den mjuka bottenullen är värmande och
fuktavstötande, medan täckhårets uppgift är att vara vatten- och smutsavstötande.
(Räisänen m.fl., 2017, s. 48‒50; Puntila, 2010).
Ullen kan delas in i fin ull, medelfin ull, grov ull och blandull. Olika ull har olika
användningsändamål, fin ull passar bra till klädesplagg, medan grov ull och blandull
passar till inredningstextilier som behöver vara hållbara, till exempel mattor. Yttre
faktorer, som i vilken miljö fåret lever, samt tillgången och kvalitén på fodret som fåret
äter påverkar ullen. Ullens kvalité varierar också beroende på varifrån på fåret ullen är
klippt. Bäst ull, som är minst nött och renast, får man från fårets sidor. (Räisänen m.fl.,
2017, s. 48‒50; Puntila, 2010).
Ull är den djurfiber som produceras mest i världen. Materialet används främst till
beklädnadstextilier men också för inredning. Produkter tillverkas helt i ull eller så kan
ullen blandas med syntetfiber för att påverka produktens egenskaper på olika sätt.
(Räisänen m.fl., 2017 s. 47, 54).

28

Ehnström Ida
Ull är känsligt för hög värme och solljus. Solljuset bleker ullen när fåren går ute
sommartid. Ull antänds lätt men brinner mycket långsamt och slocknar fort. Därför
behöver man inte behandla ylleprodukter med flamskyddsmedel. Ull har en viss
tålighet mot sura kemikalier, men basiska kemikalier gör att det bleks fort och förlorar
sin elasticitet. Därför är det viktigt att man tvättar ylleplagg med tvättmedel avsedda
för ull, eftersom vanliga tvättmedel kan ha för högt pH värde. (Räisänen m.fl., 2017,
s. 52‒53).
Ullens värmande egenskap beror på att ullfibern är krusig, vilket i sin tur gör garn och
plagg luftiga. Luften fungerar som isolering både mot värme och mot kyla. Den höga
fuktabsorberingsförmåga som ull har avleder fukt från huden, vilket hjälper till att
hålla huden torr. På grund av ullfiberns krusighet blir ullgarn mycket töjbart och
elastiskt, vilket gör att det återgår till sin grundform efter att man töjt ut det. Endast
mycket tunna eller mycket tjocka yllematerial skrynklar sig. Ull är mycket formbart
och om man samtidigt använder högvärme kan man göra pressveck i materialet. När
man vill fräscha upp ett ylleplagg räcker det med att man hänger ut plagget för att
vädras. Luften utomhus gör att lukter försvinner och fuktigheten hjälper ullfibrerna att
återgå till sin ursprungliga form. (Räisänen m.fl., 2017, s. 52‒53; Wiklund, 1984, s.
69‒70).
På mjuka ylletextilier som ofta har en krusig yta kan det bildas noppor på materialets
yta när materialet används. Detta beror på att enskilda ullfibrer kommer ut från
vävnaden och tovar ihop sig. Vid hård bearbetning och speciellt om man lägger till
varmt vatten samt såpa tovar ull ihop sig. Ullfibrernas yttersta skikt, som består av
epidermisfjäll, hakar fast vid varandra vid hård bearbetning. Det betyder att ullen i
produkten blir tätare. Tovad ull är mer vattenavstötande än icke tovad ull men mycket
mindre flexibel. (Räisänen m.fl., 2017, s. 54).

29

Ehnström Ida

5 Planering och genomförande av studiens
empiriska del
I avhandlingens empiriska del beskrivs hur undersökningen planerats, genomförts och
analyserats. Först preciseras forskningsfrågorna. Sedan beskrivs mer ingående valet av
datainsamlingsmetoderna intervju och observation. Valet av informanter beskrivs i ett
eget avsnitt. Kapitlet avslutas med en genomgång av genomförandet och hur resultatet
analyserats och tolkats.

5.1

Preciserade forskningsfrågor

Syftet med studien är att ta reda på vad som påverkar en erfaren stickares val när hen
väljer ett garn och hur en grupp med erfarna stickare uppfattar användningen av garn
från inhemska spinnerier. Vilka tankar användningen väcker hos dem och vad de
tycker om att använda garnet. Undersökningen görs med en grupp vuxna människor
som är vana att sticka med olika typer av garn. Stickning har valts som teknik eftersom
det, enligt Taitoliittos (u.å.) undersökning från år 2018, hör till de mest populära
handarbetsformerna bland kvinnor i Finland.
Forskningsfrågor:
Vad påverkar en erfaren stickares val av garn?
Hur uppfattar erfarna stickare användningen av garn från inhemska spinnerier?
I forskningsfrågorna benäms garnet som garn från inhemska spinnerier istället för
endast inhemskt garn. Det finns inte någon entydig definition på vad som krävs för att
ett garn skall vara inhemskt. Finländska garnproducenter har endera all verksamhet
eller endast en del av sin verksamhet i Finland. Enligt Ehnström (2018) bearbetar fem
av de inhemska spinnerierna ullen från de finländska fåren från början till slutprodukt
i Finland. Två av de inhemska spinnerierna skickar finländsk ull till England för tvätt.
Finländska garntillverkaren Novita (u.å.) köper största delen av ullen utomlands och
all ull skickas för tvätt till England innan en del av ullen spinns till garn i Finland.
För att kunna öka intresset för användningen av garn från inhemska spinnerier är det
relevant att veta vad det är som påverkar valet av garn. I dagens läge är inte garnen
30

Ehnström Ida
från inhemska spinnerier lika lätt tillgängliga som garn från andra länder som finns
tillgängliga i varuhusen. Därför är det relevant att veta vilka andra aspekter som är
viktiga när man väljer ett garn.
Garnet från inhemska spinnerier är till stor del obehandlat med kemikalier vilket gör
att det har andra egenskaper än garn som är kemiskt behandlade. En erfaren stickare
kan uppleva egenskaperna både som positiva eller negativa. I Svenska Akademins
Ordlista beskrivs ordet uppfatta som att ”bli medveten om (ngt) genom att ta emot och
bearbeta yttre, fysiska retningar med hjälp av ett el. flera sinnen…”.
För att informanterna skall kunna ha åsikter om garnet och garnets egenskaper är det
viktigt att informanterna har erfarenhet av att använda olika typer av garn.
Informanterna skall sticka en bit som är cirka 10 x 10cm vilket betyder att de också
behöver behärska tekniken. Porko-Hudd, Sjöberg och Sunngren (2015, s. 20) beskriver
”Behärskandet av den nya tekniken syns, föutom i själva slöjdprodukten, även som en
förståelse för tillverkningsprocesser och kännedom om nya material, och som
uppövning av motorik och uthållighet.”
I min kandidatavhandling (Ehnström, 2018, s. 36) nämnde ägaren till ett av de
inhemska spinnerierna att många i den äldre generationen anser att finländskt garn
sticks. Orsaken ansåg hen vara att man förut spann all ull vilket gav ett garn som bestod
av mycket korta fiber som irriterade huden. Negativ attityd mot finländskt garn har jag
inte stött på bland den yngre generationen. Jag ville därför i denna avhandling ha
informanter ur olika åldersgrupper för att få så varierande åsikter som möjligt om ull.

5.2

Forskningsansats

Pedagogisk forskning kan delas upp i kvantitativ eller kvalitativ. Med en kvantitativ
metod får man fram generaliseringar och man gör objektiva mätningar. Den kvalitativa
metoden är mer subjektiv och målet med forskningen är att man går djupare in i ämnet
för att förstå det man forskar i istället för att göra en generalisering. Denna studie är
kvalitativ eftersom målet är att ta reda på vad fem personer erfar om inhemskt garn
just i den stund som studien görs. Antalet deltagare är få för att målet är att få en
djupare förståelse av de erfarna stickarnas användning av inhemskt garn. (Stukát,
2011, s. 35‒36).
31

Ehnström Ida
I en fenomenografisk studie är målet att studera hur saker och situationer upplevs av
deltagarna. ”Inom fenomenografin betraktas individer som bärare av skilda sätt att
erfara ett fenomen, och som bärare av fragment av skiftande sätt att erfara detta
fenomen” (Marton & Booth, 2000, s. 150). Adamson (2007, s. 75) framhåller att det
inte behöver finnas något unikt i exakt hur man använder en teknik när man slöjdar,
men motivationen till varför man använder tekniken och hur det upplevs av slöjdaren
är unikt.
En fenomenografisk studie består enligt Marton och Booth (2000, s. 163) av ett fåtal
deltagare som hör till en och samma befolkningsgrupp. I denna avhandling deltar fem
informanter som hör till gruppen erfarna stickare. I min andra del av undersökningen
är målet att beskriva vad informanterna erfar av att sticka med ett inhemskt ekologiskt
garn. Erfarande beskriver Marton och Booth (2000, s. 160) som att ”De är
beskrivningar av den interna relationen mellan personer och fenomen; olika sätt varpå
personer erfar ett givet fenomen och olika sätt varpå ett fenomen erfars av personer”.
Eftersom gruppen är liten kan den inte beskriva vad alla erfarna stickare upplever av
att använda inhemskt garn utan målet är att göra en fallstudie där det heltäckande
beskrivs vad dessa fem informanter erfar.

5.3

Val av datainsamlingsmetod

Vid val av datainsamlingsmetod var första idén att fem informanter skulle sticka med
ett garn från ett inhemskt spinneri och beskriva hur det känns att använda garnet.
Informanterna skulle få välja själva var de är när de stickar och vilken tid de stickar.
De skulle berätta hur det känns att använda garnet under tiden de stickar och banda in
sina tankar med en telefon. Men efter att ha testat det med två försökspersoner visade
det sig vara mycket svårt att beskriva hur det känns att bearbeta ett visst material. För
erfarna stickare finns känslan i fingrarna och när det inte finns någon att utbyta tankar
med är det svårt att med ord beskriva känslan. Därför samlades istället deltagare till en
fokusgrupp som först skulle delta i en gruppintervju och som sedan skulle sitta i grupp
och testa på att sticka med garn från ett lokalt spinneri.
Målet med en fokusgrupp är enligt Olsson och Sörensen (2011, s. 136‒138) att samla
en grupp med människor som diskuterar och reflekterar över samma ämne och på det
sättet kan ge mer information om ett ämne än vad en ensam individ gör.
32

Ehnström Ida
Gruppmedlemmarna kan också inspirera varandra till att utveckla sina tankar. Olsson
och Sörensen (2011, s. 136) skriver att ”Fokusgrupper används framförallt för att
samla information relaterat till känslor, reaktioner och åsikter samt tidigare
erfarenheter av olika situationer, service och produkter.” Stukát (2011, s. 46) nämner
att riskerna med en gruppdiskussion kan vara att åsikterna kan bli generella och det
finns risk för att en individ lämnar något osagt för att det skulle gå emot resten av
gruppens åsikter. För undersökningen kändes det relevant att ha så få deltagare att allas
åsikter blev hörda men tillräckligt många för att de skulle ge varandra stöd och
inspiration. Med stöd av Olsson och Sörensen (2011, s. 137) bestämdes att
fokusgruppen skulle ha fem deltagare.
Kvale och Brinkman (2014, s. 191) poängterar att intervjuarens främsta uppgift i en
fokusgrupp är att presentera ämnet som skall diskuteras och se till att diskussionen
flyter. En ostrukturerad intervju där intervjuaren ställer frågor, och vid behov
följdfrågor, i den ordning som de passar in i diskussionen kan ge ett större material
med nya infallsvinklar jämfört med en strukturerad intervju. Vid en strukturerad
intervju ställs förutbestämda frågor i en bestämd ordning vilket begränsar materialets
bredd. Utgående från Stukát (2011, s. 42‒44) utarbetades ett ostrukturerat
frågeformulär med fyra frågor som alla berörde den första forskningsfrågan Vad
påverkar en erfaren stickares val av garn?. Se bilaga 1. Två av frågorna hade färdigt
skrivna stödfrågor men det fanns också förberedda följdfrågor som kunde användas
vid behov. Målet var att diskussionen skulle få löpa så fritt som möjligt och vid behov
kunde intervjuaren styra in fokusgruppen på dessa fyra ämnen om de inte automatiskt
kom upp i diskussionen. De fyra frågorna inklusive stödfrågor var:
1. Varifrån köper ni garn?
Stödfråga. Har ni köpt garn från ...?
- Supermarket
- Handarbetsaffär
- Internet
- Spinneri
- Fårfarmare
2. Vilka garntillverkares garn brukar ni använda?
3. Vad avgör vilket garn ni väljer?
33

Ehnström Ida

Stödfråga: Påverkar ... ert val?
- Egenskaper
- Färger
- Rekommendationer av bekanta
- Tidigare erfarenheter
- Var garnet är tillverkat
4. Vad är era tankar om garn av konstfiber eller kemiskt behandlade garn?
Fokusgruppens arbete med garnet från ett inhemskt spinneri bestod av att sticka en bit
som var så pass stor att deltagarna kunde forma sig en uppfattning av vad de tyckte om
att sticka med garnet. Därför bestämdes det att provbiten de skulle sticka skulle vara
cirka 10 x10cm. Fokusgruppens arbete skulle observeras. Enligt Eliasson (2013, s. 22‒
23) kan observatören vara renodlad deltagare, observerande deltagare, deltagande
observatör eller renodlad observatör. Den renodlade deltagaren deltar helt i gruppens
arbete och gör inga egna dokumentationer under arbetets gång. Den andra ytterligheten
renodlad observatör deltar inte i det hen observerar och kan till och med befinna sig i
en helt annan miljö än de som observeras. Observatörens roll i stickningsuppgiften
skulle vara deltagande observatör. Observatörens främsta uppgift var att observera
och dokumentera vad som hände och vad som sades. Men eftersom samma person
först skall leda gruppintervjun i början av undersökningstillfället och sedan presentera
stickningsuppgiften blir observatören automatiskt involverad i fokusgruppens arbete.
Observation kan enligt Patel och Davidson (2011, s. 97‒98) klassificeras som
strukturerad eller ostrukturerad. Vid den strukturerade observationen vet man vilket
beteende eller situation man vill observera och man kan utgående från det bygga upp
ett observationsschema med olika kategorier. Den ostrukturerade observationen
baserar sig mera på ett problemområde som man vill ha mera kunskap om.
Observatörens uppgift blir då att observera allt som sker. Studiens forskningsfrågor
var det problemområde som skulle observeras. På förhand var det svårt att göra upp
ett observationsschema eftersom man inte visste vilken typ av information (tankar,
känslor, kroppsspråk) fokusgruppen skulle ge. Stickningssekvensen filmades för att
möjliggöra en djupare analys efter tillfället.

34

Ehnström Ida

5.4

Informanter

Jag fick genom sociala medier höra om en grupp kvinnor som samlades varannan
vecka för att sticka och virka tillsammans. Gruppen bestod av kvinnor i olika åldrar
som bodde på samma ort. Jag kontaktade gruppen och fyra av deltagarna var
intresserade av att delta i undersökningen. Alla fyra var vana med att tillverka
produkter av garn. Genom ett inlägg på ortens Facebooksida där jag frågade om någon
med vana att sticka kunde delta i min undersökning fick jag tag i den femte
informanten.
De fem informanterna var i en ålder från 20‒70år. Fyra var verksamma i arbetslivet
medan den femte var pensionär. Två hade examen från textilbranschen. Två av de
tillfrågade hade överhuvudtaget inte varit intresserade av textilslöjd under skoltiden
utan intresset för stickning väcktes senare. De övriga tre hade lärt sig sticka i tidig
ålder. Beroende på vilken åldersgrupp de tillhörde hade de tillverkat mycket olika
saker i skolan. De som var äldst minns hur de under sin lågstadietid stickade tröjor
medan de yngre hade stickat sockor, vantar eller halsduk.
Alla deltagarna hade någon form av stickprojekt på gång som de arbetar med när de
kan. En av deltagarna som har barn säger att ”Stickar då jag hinner vilket blir på
kvällarna tio minuter”. Tiden de hade för att sticka varierade mycket utgående från
deras livssituation. Men på frågan vad de sticker svarar alla ”Allt” och så nämner en
av deltagarna bebistossor, tröjor, mössor och sockor. Senare under intervjun nämns
också halsduk och vantar.
Diskussionen som gick på dialekt har skrivits på högsvenska för att alla skall ha
möjlighet att förstå vad som sagts. För att hålla informanternas identitet konfidentiell
har de getts fiktiva namn. De fiktiva namnen är Lisa, Anna, Maria, Eva och Sofia.

5.5

Genomförande

Platsen där undersökningen genomförs är en gammal stuga byggd i slutet av 1800talet. Stugan används som samlingsplats för olika evenemang. I stugan finns en del
hantverk och en öppen spis. Vi eldade i den öppna spisen eftersom undersökningen
gjordes i mitten av januari 2019 när det var kallt utomhus. Vid bordet där vi satt fanns

35

Ehnström Ida
det plats för sex personer. Stukát (2011 s. 45) rekommenderar vid gruppintervju att
”miljön skall vara så ostörd som möjligt och upplevas som trygg”.
På bordet fanns nio garnnystan. Syftet med garnnystanen var att de skulle fungera som
inspiration och hjälpmedel under diskussionen. Deltagarna kunde vid behov använda
dem till att jämföra olika garnkvalitéer. Fyra av garnnystanen var från inhemska
spinnerier, ett var ofärgat, två var växtfärgade och ett var färgat rosa. Fem av
garnnystanen var masstillverkade, ett var superwash behandlat, ett var tillverkat av
akryl, två bestod till största delen av ull men innehöll lite polyamid och ett var helt i
ull men var färgat i flera olika färger.

Bild 4. Nio garn av olika kvalité
Deltagarna hade kontaktats via sociala medier och vi hade bestämt en tid när vi skulle
träffas. Redan vid första kontakttillfället informerades de om att allt kommer att
videofilmas och att de inte kan få mera information om själva forskningssyftet före
undersökningen eftersom det finns möjlighet att det påverkar deras svar.
De två videokamerorna var färdigt uppsatta i rummet när informanterna anlände. Ena
videokameran var placerad så att alla informanter syntes på bild. Den andra kameran
var placerad på motsatt sida i rummet och hade som huvuduppgift att banda in ljudet.
Undersökningen inleddes med att deltagarna informerades om var de två
videokamerorna fanns och att de kommer att filma in allt men att inbandningen och
allt som sägs kommer att behandlas konfidentiellt. I avhandlingen kommer vid behov
36

Ehnström Ida
citat att användas men det kommer inte att finnas någon närmare information om vem
som sagt vad.
Fokusgruppen bestod av personer som intervjuaren inte kände från tidigare. För att
kunna analysera och presentera resultaten kändes det viktigt att kunna beskriva vem
de personer som kallas erfarna stickare är. Därför inleddes gruppintervjun med att alla
deltagare presenterade sig. Efter presentationen gick diskussionen in på
informanternas stickbakgrund och vad de brukar sticka. Diskussionen flöt på bra i
gruppen och intervjuarens främsta uppgift blev att se till att allas åsikter blev hörda
inom de fyra huvudfrågor som fanns i intervjumanualen (Bilaga 1). Diskussionen
pågick i cirka 80 minuter.
När diskussionen var över ersattes garnnystanen på bordet med sex garnhärvor från ett
lokalt spinneri. Två av garnen var tvåfärgade, två var gråa och två var bruna. Enligt
informationslappen på garnen var alla garn av samma kvalité. Informanterna fick ta
varsitt garn. Informanterna instruerades att sticka en fyrkant som var ungefär
10x10cm. Informanterna började med att nysta upp härvan och övergick sedan till att
sticka. På bordet fanns en mobiltelefon som bandade in ljud, ifall videokamerornas
minneskort blev fulla. Enligt videokamerornas tekniska uppgifter skulle både ström
och minneskortets kapacitet räcka till för hela undersökningstillfället, vilket de också
gjorde.
Det fördes en diskussion under hela tiden som det stickades och när provbitarna var
färdiga gick diskussionen automatiskt över till att man jämförde de olika garnen och
provbitarna. Fram till att deltagarna blev färdiga observerades både kroppsspråk och
diskussion. Stickningarna fotograferades. Undersökningstillfället avslutades med att
deltagarna fick ta del av forskningssyftet och sedan diskuterade finländsk fårhållning
samt vad jag kommit fram till i min kandidatavhandling (Ehnström, 2018).

5.6

Bearbetning av datamaterial

Materialet som bestod av en videofilm som var 2h 15min bearbetades genom
innehållsanalys och kategoriserades. Brinkman och Kvale (2014, s. 244) beskriver
kategorisering som ett sätt att sammanställa en stor mängd intervjumaterial så att man
får en helhetsyn och kan göra jämförelser och utveckla teorier. Det filmade materialet
37

Ehnström Ida
transkriberades i word. Saker som visats med händerna fick en egen färg till exempel
Informanten visade med händerna samtidigt som hon beskrev hur det känns att sticka
med ett garn av akryl som fastnar på stickorna. Stukát (2011, s. 38) skriver att
materialet bör läsas igenom flera gånger och studeras noggrant för att man skall hitta
likheter och skillnader i deltagarnas svar som senare kan delas upp i
beskrivningskategorier. När materialet lästes igenom var målet att hitta svar eller inte
hitta svar på forskningsfrågorna.
Marton & Booth (2000, s. 163) nämner tre kriterier som beskrivningskategorierna i en
fenomenografisk studie bör uppfylla: kategorierna bör ha en direkt koppling till det
fenomen som undersöks, kategorierna skall vara relaterade till varandra och
kategorierna skall vara få till antalet.
Den transkriberade delen av texten som behandlade intervjudelen kopierades och fick
ett eget word dokument med rubrik intervju och samma sak gjordes med den del av
transkriberingen som behandlade stickningsuppgiften. Transkriberingarna lästes
igenom flera gånger.
Materialet från intervjun kategoriserades enligt intervjufrågorna. I ett nytt word
dokument skrevs intervjufrågorna in som rubrik och diskussioner som berörde de olika
intervjufrågorna lades in under aktuell fråga.
Efter att observationsmaterialet lästs igenom flera gånger var det möjligt att urskilja
grupperingar. Material som behandlade samma saker fick en egen färg. Ett nytt word
dokument gjordes och där sattes text av samma färg i samma grupp. Efter att de olika
grupperingarna lästs igenom utarbetades rubriker som beskrev de olika
grupperingarna.

5.7

Reliabilitet, validitet och etik

Reliabilitet och validitet är viktig i all forskning. Vid en hög reliabilitet får man med
forskningens mätinstrument samma resultat oberoende vem som har gjort mätningen
eller hur många gånger mätningen gjorts. Då igen en hög validitet visar på hur bra man
i sin undersökning mäter det som man har tänkt mäta. (Stukát, 2011, s. 133‒134).
Stukát (2011 s. 139) skriver att vid forskning bör deltagarna informeras om syftet med
studien och att det är frivilligt att delta och att man får avbryta sitt deltagande när man
38

Ehnström Ida
vill. Informanternas identitet skall hållas konfidentiell och allt material från
undersökningstillfället används endast för forskningen. Redan vid första kontakten
med informanterna meddelades att undersökningstillfället kommer att bandas in och
att deltagandet i studien är frivilligt. Före undersökningstillfället startades
informerades om att materialet filmas in och att ljudet bandas in. Informanterna
informerades också om att ingen annan än skribenten vet vilka personer som deltagit i
undersökningen, men det som skribenten inte kan påverka är om någon av de som
deltar i undersökningen berättar åt andra vem som deltagit i undersökningen. I början
av undersökningstillfället informerades att informanterna kommer att få diskutera
angående garn och sticka med inhemskt garn men att syftet med undersökningen
kommer att berättas först i slutet av undersökningstillfället. Syftet med
undersökningen skulle kunnat påverka vad deltagarna diskuterar under intervjun.
Materialet från studien har endast använts till denna avhandling.

39

Ehnström Ida

6 Resultatredovisning
Första delen i resultatredovisningen behandlar det som diskuterats under intervjun.
Utgående från intervjun har fem kategorier utarbetats, de är inspirationskälla,
egenskaper,

pris,

erfarenheter

och

livssituation.

I

den

andra

delen

av

resultatredovisningen presenteras resultatet från när deltagarna stickade med inhemskt
garn. Resultatet är uppdelat i tre huvudkategorier, materialets egenskaper utgående
från sinnena, materialets egenskaper utgående från tidigare erfarenheter och övriga
reflektioner kring materialet.

6.1

Val av garn

Syftet med gruppintervjun är att besvara den första forskningsfrågan Vad påverkar en
erfaren stickares val av garn? Gruppintervjun byggdes på fyra intervjufrågor, varav
två hade stödfrågor (Bilaga 1). Diskussionen flöt på bra och alla deltog. Första delen
av intervjun behandlade tankar om dagens slöjdundervisning i grundskolan och vid
arbetarinstitut. Diskussionen var inte relevant för denna undersökning och därför
presenteras den inte i resultatredovisningen. Om det mitt i ett citat tas upp något som
inte är relevant för undersökningen, har citatet förkortats och orden ersatts med [...].
Intervjufrågorna:
1. Varifrån köper ni garn?
Stödfråga. Har ni köpt garn från ...?
- Supermarket
- Handarbetsaffär
- Internet
- Spinneri
- Fårfarmare

2. Vilka garntillverkares garn brukar ni använda?
3. Vad avgör vilket garn ni väljer?
Stödfråga: Påverkar ... ert val?
- Egenskaper
- Färger
- Rekommendationer av bekanta
- Tidigare erfarenheter
- Var garnet är tillverkat
40

Ehnström Ida
4. Vad är era tankar om garn av konstfiber eller kemiskt behandlade garn?
Svaren på dessa frågor har kategoriserats i fem likvärdiga kategorier. Kategorierna är
inspirationskälla, egenskaper, pris, erfarenheter och livssituation. Under diskussionen
framkom att deltagarna anser att garnets tillverkningsland och tillverkare inte är
relevant vid val av garn.
Kvalité styr men inte något speciellt märke.(Sofia)

Inspirationskällan
Inspirationskällan är av stor betydelse när informanterna väljer garn. Inspiration kan
hittas på många olika ställen, via internet, böcker, mönster eller genom att röra vid
garn eller se garnets färger. Informanterna kan välja att medvetet leta efter inspiration
till exempel genom att gå in på en viss internetsida men ibland väcks inspirationen av
något de ser i sin omgivning som till exempel ett klädesplagg.
Sen kan jag också ibland hitta någon tröja så där ibland oj den där är fin och alltså att man ser.
(Lisa)

Internet
Gruppen diskuterar att det tidigare var veckotidningar som gav inspiration men nu
använder alla deltagare internet som inspirationskälla. Pinterest, Ravelry, Facebook
och garntillverkaren Drops internetsida nämns som ställen där man kan få idéer till
vad man skall sticka. Det skämtas om att internetsidan Ravelry är farlig eftersom det
finns oändligt med inspirationskällor på sidan. Diskussion mellan Eva och Lisa.
Inspirationen bara hoppar upp. Förut var det veckotidningar och nu är det internet. Pinterest och
Drops design. Man blir så inspirera man sitter och ser på de i många timmar när man sku kunna
sticka istället på något annat. (Eva)
Det blir lite som fredagsgodis eller lördagsgodis man ju mata sig med att bara titta på alla
härligheter (Lisa)
Förut var det veckotidningar det kom med en stick- eller virkbilaga. Det var på 80-talet. (Eva)

Ravelry är farligt ställe där ska man inte läsa något alls. (Anna)

41

Ehnström Ida
Böcker
Böcker nämns fortfarande som en viktig inspirationskälla, fast gruppen anser att
internet har övertagit veckotidningarnas uppgift.
Eller böcker jag är en sådan här som älskar böcker. Bokhandlarna har ändrat och är inte
motsvarande längre. Så bibliotek att gå och se vad de har för böcker där. (Lisa)
Det blir jättemycket vantar på senaste tiden för jag har den där Jennis boken så jag stickar
därifrån. (Anna)

Sociala medier och stickgrupper
Olika typer av stickgrupper ger också inspiration och påverkar vad som kommer att
stickas och av vilket garn. Stickgrupperna kan vara fysiska grupper där man träffas
regelbundet och stickar tillsammans eller grupper i sociala medier där man utbyter
inspiration. Flera av deltagarna hade testat på att följa med internetsidor som har
mönster som man skall sticka lite på varje dag. På en del av internetsidorna kan
deltagarna ladda upp bilder av det som de stickat. De bilderna fungerar också som
inspiration för andra.
Facebookgrupper som man kan vara medlem i. Det är skoj att se vad andra gör och det är
jätteinspirerande att hämta tips därifrån eller fråga om man vill. (Lisa)

Stickgrupp där man får komma samman. (Lisa)

Med inspiration med knit a long att man får nya mönster. (Lisa)

En av deltagarna nämner att hon är med i en stickklubb, som regelbundet skickar ut
mönster och garn. Det är ett företag som är ansvarigt för stickklubben och det är inte
möjligt för deltagarna att påverka vilken typ av garn man får.
Jag är med i en stickklubb, där det varannan månad kommer mönster och garn. Där har det
funnits akryl att laga tröjor av och det har nog varit det värsta jag gjort. Då de har blivit så noppiga
när de varit färdiga. Det är så dumt att lägga tid på det. Det är bortkastat. (Maria)

42

Ehnström Ida
Mässor och utställningar
Informanterna deltog också i mässor och utställningar för att hitta inspiration. På
mässor hade deltagarna kommit i kontakt med inhemskt garn.
Loftets öppningsutställning- det är inspirerande att få se olika verk. Hon hade satsat på inhemskt
garn och hon presenterade varifrån garnen var och de var från inhemska spinnerier. Hon hade
stickat upp olika typer av hälar. Att fysiskt se det. Så ordnas det ju också sticktillställningar,
mässor och garnyra som vuxeninstitutet ordnar. Sånt kan jag också gå på och tycka att det är
inspirerande. (Lisa)

Materialet
Garnets material kan vara inspirationskällan. Genom att gå i en fysisk butik och känna
på garnet och se färgerna väljs ett garn fram om ett annat. Ett garn kan också köpas
endast på grund av hur det ser ut eller känns.
Så far man till garnbutik A och botaniserar bland garnen där och så blir man helt knäpp men jag
måste ju få av det här och så ligger jag där hemma igen med fyra fem stycken som jag just varit
till garnbutik A och handlat i december och vad ska vi hitta på med det här då. Men det var så
vackert garnet att jag bara måste få köpa det. (Anna)

Ibland är det färgerna som nu sist när jag var in till garnbutik A. Det var så vackert att jag måste
laga något av det, det var så där perfekt tunt så det kommer att bli en enormt stor sjal jättestor
sjal. Men färgerna gjorde det. (Anna)

Diskussion mellan Lisa, Sofia och Anna om varför det är viktigt att få känna och se på
garnet innan de köper det.
Hittar jag ett mönster gäller det att hitta det där rätta garnet att jag vill känna på det där garnet.
Det är nog därför jag inte har beställt någonting för att jag vill veta. (Lisa)
Du kan ju inte se hur den här känns. Lyfter upp ett nystan och visar det. (Sofia)
Nä man kan inte det. (Lisa)
Det är ju hårt. (Sofia)
Det bästa är om de har upp stickat provbitar så att man ser hur det blir när det är stickat. (Lisa)
Speciellt det där garnet där i mitten som har jättemycket färger. Det beror ju så mycket på hur
det börjar se ut om det är långt eller kort det där. Vissa garn som jag köpt såg rapporterna
jättelånga ut men det blev ganska vilt när man drog ihop det till ett nystan. (Anna)

43

Ehnström Ida

Mönstret
Själva mönstret kan vara inspirationskällan och utgående från det väljs ett garn som
passar till projektet. När mönstret används som inspirationskälla minskar risken att
garnet som köps blir oanvänt. När garnet köps först är det svårt att veta hur mycket
garn man kommer att behöva och det finns en risk att man har för många eller för få
garnnystan.
Antingen hittar jag ett garn, å vad det är skönt. Vad skall jag göra av det här garnet och så blir
det liggande. Eller så att jag ser en tröja och ett mönster att det där vill jag sticka och så blir
utmaningen att hitta garnet som jag gillar. (Lisa)

Förr köpte jag garnet först och mönstret sedan. Men nu har jag så mycket garn att jag inte vill
något mera. NU ska jag ha ett mönster först före jag köper garn. (Maria)

Jag brukar vilja gå och se jag vill röra i garnet om jag har något visst mönster som jag vill ha
något garn till och det gjorde jag vid garnbutik A nu. Jag hade ett mönster till en kofta som jag
ska laga men garnet ville jag fara och känna på. Så konstatera jag att nä jag vill inte ha den där
sorten jag vill ha något annat. (Anna)

Egenskaper
Garnets egenskaper är också avgörande vid val av garn. När det finns ett behov av
något behöver man ett garn som uppfyller de egenskaper som slutprodukten skall
användas till. Deltagarna föredrog naturmaterial och i diskussionen nämns fårull,
alpackaull, silke och linne. När konstfiber diskuteras är tonen negativ, men deltagarna
tar för givet att det skall finnas konstfiber i sockgarn för att sockorna skall klara av
nötningen de utsätts för.
Jag är lite yllefreak.[...]. Det känns alltid speciellt när man vet ursprung. Det är jättehärligt. Ull,
silke och linne. Materialet avgör nog mycket för mig och färgerna. Jag vill helst ha de som är
naturfärgade jag tycker inte om att... nå ja... jag stickar sockor i Novitas garn det har jag gjort
men bäst tycker jag om de här riktigt naturylle. Blandning av silke och ull. (Lisa)

Jag stickar sockor åt alla för vi har bara yllesockor året runt. Tunna fina. Det finns inte något
annat nå mera. De måste ha lite polyamid i. (Sofia)

44

Ehnström Ida

Garnets egenskaper är speciellt viktiga om slutprodukten skall ges som gåva för då är
det viktigt att den stickade gåvan uppfyller sin funktion. Olika material bör tas om
hand på olika sätt och speciellt naturmaterial som nämns i diskussionen bör behandlas
varsamt. Därför ger en av deltagarna gåvor som är gjorda av garn som är behandlade
för att tåla tvätt i tvättmaskin. Lisa, Sofia och Eva diskuterar garnens egenskaper och
hur det påverkar deras val av garn.
Det brukar jag inte köpa. Ju mer äkta. Jag tror inte på sådanna där förädlade grejer. Men det är
samma med mat, organisk mat. De får kosta då. (Lisa)
Men ska du ha ett yllegarn som inte tovar ihop sig så ska du ta superwash. (Sofia)
Men det spelar ingen roll. (Lisa)
Det är ju en plastfilm (Sofia)
Plastfilm usch. (Lisa)
Ja men du behöver ju inte ta den där risken att du kastar de i tvättmaskinen och så har du så stora
vantar. Jag kan ju vara säker på att de tvättar de där vantarna. (Anna)
Det är 100 procent ull trots att det finns den där plastfilmen så det kan ju inte vara så mycket.
(Sofia)
Jo men den är där och den är ju förädlad. (Lisa)
Tror du inte nu att du inbillar dig något litet. (Sofia)
Nä men det är min nej jag vill inte. (Lisa)
När jag stickar åt någon annan tar jag gärna superwash för jag vet inte riktigt hur de hanterar det
och om de sätter det i tvättmaskin. (Sofia)
Men jo det är ju så att det är jag som har hand om tvätten. (Lisa)
Allt ska ju i maskin. (Eva)
Har

du riktigt

ylle.

DU

behöver

ju egentligen

aldrig tvätt

en

ylletröja.(Lisa)

Egentligen inte. (Eva)
Om man vädrar. (Lisa)
Vädrar ute i snön. (Eva)
Jag tvättar mina för att jag använder de ofta så jo jag tvättar ju. (Lisa)

Jag tycker att känslan är helt annorlunda. Nog är det skillnad på det här och det här Hon lyfter
fram inhemskt ullgarn bredvid superwash behandlat garn. Drömmen är att man skulle kunna ha
egna får och kunna spinna och karda. (Lisa)

45

Ehnström Ida
Pris
Priset är viktigt vid val av garn. Men vad informanterna anser vara rätt pris för ett garn
varierar. Garn av konstfiber uppfattas av deltagarna som billiga. Ett garn vars pris
upplevs vara för billigt köps inte, eftersom man ifrågasätter garnets egenskaper. Garnet
får inte heller upplevas som för dyrt eftersom slutprodukten då blir dyrare än vad det
skulle vara att köpa motsvarande färdig produkt. Under diskussionen framkommer det
att det är individuellt vad informanterna upplever som för billigt eller för dyrt. Maria,
Sofia och Eva diskuterar priser:
Det finns en gräns. Det beror på vad det ska användas till. Om man vet att man skall använda det
så då kan man nog sätta pengar på det. Inte bara för att ha något att göra. (Maria)
Sedan finns det ju också den där undre gränsen. Det där riktigt billiga garnet kan ju inte vara bra.
(Sofia)
Då är det akryl. (Eva)

Garn som informanterna använder ofta eller behöver mycket av köps oftast där det är
billigast vilket kan vara vid en vanlig matvaruaffär eller internet. Eftersom
informanterna har sett färgerna och vet hur materialet känns är det inte längre av
betydelse att få röra i garnet innan de köper det. Det diskuteras också om hur viktigt
det är att stöda de olika garnbutikerna och då betala lite mer för samma garn om man
får bra betjäning. Anna, Sofia och Lisa diskuterar vad garn får kosta:
Priset avgör inte. Vill jag ha ett garn så köper jag det. (Sofia)
Har man en hobby så får det kosta. Tycker jag att det här garnet vill jag ha så då är det strunt
samma i priset. (Lisa)
Men det finns nog gränser. Det var en som var och handla Sandels garn och tänkt fall ut genom
dörren när hon fick höra priset till en kofta. Det var 200 euro eller något. (Sofia)
Men det var bra att vara in och se på de där garnen för jag konstatera att jag skall inte ha det där
för det kostar 8 euro nystan och jag behöver tio nystan så då kan jag lika bra gå och köpa den där
tröjan för det går så mycket tid ändå i det där arbetet för att få den sen. (Anna)
Men sen kan jag tänka då igen att jaha att vad fräckt då går jag där vid Garnbutik A och tittar
som är en jättehärlig butik som jag gärna understöder. Så då tänker jag att inte ska jag börja surfa
runt här utan då får jag tänka att det är ett understöd för att de har denna ljuvliga butik. Så kan
jag också tänka som när man handlar t.ex. vid spinneri 1 eller Garnbutik D. När jag är på sådanna
ställen kan jag tycka att det får kosta något lite då. (Lisa)

46

Ehnström Ida
När det behövs flera nystan och informanterna har sett och känt på garnet kan en del
av informanterna tänka sig att köpa garnet där det är som billigast till exempel via
internet.
Så jag hitta något motsvarande som jag kan tänka mig att köpa men nu har jag som surfat runt
på nätet för att se var det där garnet är billigast eftersom jag skall ha så många nystan så blir det
fort ganska dyrt. Men nog går jag till Garnbutik C också men vid Garnbutik B är så jobbigt när
den den där är så jobbig den där försäljaren där. (Anna)

Erfarenheter
Egna erfarenheter av ett visst material väger in vid valet av garn men också andras
upplevelser och erfarenheter är viktiga. Deltagarna köper gärna garn de tidigare
stickat med och där slutprodukten blivit bra. Men på samma sätt undviker de också
garn som de blivit missnöjda med. Garn som påverkat dem starkt negativt eller
positivt nämns vid namn, medan andra garn endast beskrivs utgående från garnets
egenskaper.
Så finns det ett garn Lilo som jag köpt av tidigare och det där råkade vara det. Jag stickade en tröja
åt en liten kille och det var så mjukt och härligt det där garnet. Så det var en fröjd att sticka det. Det
skimra lite för det hade lite silke i sig. Jag har lite förkärlek för de som har silke i sig för de blir så
vackra. De är så mjuka och härliga. Jag sku gärna sticka en norgetröja men jag är lite rädd att om
den ska stickas av något som pickas så då har jag inte den på mig. Det är känslan och inte för mycket
syntet i. (Anna)

Under diskussionen nämns släktingar eller garnbutiksförsäljares erfarenheter som
viktiga vid val av garn.
Försäljare vid Garnbutik C hade gjort samma erfarenhet men om man blandar silke med annat.
(Sofia)

Mamma sticka jättemycket. Det är nog ylle. Därför har det blivit ylle. För hon sa absolut inga syntet.
I sockor ville hon ha det för att de ska vara slitstarkt. (Eva)

Sofia, Eva och Anna diskuterar en garntillverkare som de alla blivit besvikna på grund
av garnets kvalité.
47

Ehnström Ida
När du skrev om det så tänkte jag nej nej, här är det bara 25 procent men jag tycker inte om de där.
(Sofia)
De håller ju inte något nå mera. (Eva)
De gör inte det. (Anna)
Och så blir de gråa och så blir de noppiga å så blir de allt möjligt som de inte ska vara. Och de är
inte varma heller. (Sofia)

Livssituation
Livssituationen påverkar också vilka garn som väljs. Informanterna som hade
möjlighet att i lugn och ro sticka kunde välja vilka projekt och vilka garn de ville
använda. De kände att de hade möjlighet att slutföra stora projekt där de använde
både stickor, mönster och garn som de inte använt tidigare. De av informanterna som
kände att de hade fullt upp i livet valde att endast sticka små projekt och använda
mönster och garn som de var vana att jobba med. Lisa, Sofia och Anna diskuterar
stickprojekt:
Jag hinner ju aldrig sticka färdigt i den där tiden som de är just de här knit a long. Jag har några
halvfärdiga vändagssockor just från två år tillbaka kanske. (Lisa)
Disciplinen jag har är helt fantastisk, innan jag påbörjar ett nytt projekt skall det gamla vara klart.
(Sofia)
Det är fantastisk det. Men det är ganska många projekt som inte skulle ha blivit gjorda för mig.
(Lisa)
Alla skrattar
Vid 55 så kommer det. (Sofia)
Jag har ett par år kvar. (Lisa)
Alla skrattar
Men inte så många. (Lisa)
Jag måste ha lite ombyte jag. Jag måste få göra lite olika. Just i och med att jag blir så stressad
för tillfället försöker få de där arma mönsterrapporterna och det är så mörkt i den där boken och
dåligt att se på och så jag måste få göra något som jag inte behöver tänka på så att jag bara får
sticka. (Anna)
Det är det som är skillnaden mellan att vara pensionär och att jobba. Så du får ha två tre projekt.
(Sofia)

48

Ehnström Ida

6.2

Stickning med inhemskt garn

Till uppgiften att sticka med inhemskt garn användes ofärgade garn från ett lokalt
spinneri. Spinneriet använder sig av ull från ekologiska fårfarmer och ullen tvättas vid
spinneriet. Deltagarna fick först nysta varsin härva och sedan sticka en bit som var
cirka 10cm bred och 10cm hög i valfri teknik. Alla deltagare valde att sticka
slätstickning. Diskussionen löpte fritt under tiden de fem deltagarna stickade. Efter att
diskussionen transkriberats och analyserats bildades tre huvudkategorier, materialets
egenskaper utgående från sinnena, materialets egenskaper utgående från tidigare
erfarenheter och övriga reflektioner kring materialet. Förutom de tre kategorierna som
presenteras här diskuterades också allmänt om olika stickningstekniker och verktyg.
Den diskussionen ansågs inte vara relevant för denna studie och därför presenteras den
inte. Alla informanterna skulle gärna stickat med grövre stickor än vad som
rekommenderades på garnets banderoll. Under studietillfället fanns det endast tillgång
till den storleks stickor som rekommenderats.
Materialets egenskaper utgående från sinnena
Flera gånger under tiden gruppen jobbar med materialet kommer diskussionen upp om
hur materialet doftar och känns. Garnet är mycket varsamt tvättat vilket gör att det
innehåller mycket lanolinfett. Den rikliga mängden av lanolinfett upplevs både som en
positiv och som en negativ egenskap. Lanolinfettet gör att garnet inte glider på
stickorna på samma sätt som garn som inte innehåller lanolinfett. Fettet gör också att
garnet doftar kraftigt av får. Anna, Eva, Lisa och Sofia diskuterar garnets egenskaper
innan de börjar sticka:
Det är fett. (Anna)
Det är fett. (Eva)
Dels är det doften och fettet. (Lisa)
Fårköttet Skrattar (Sofia)
Ja men det är ju lanolin som finns där och jag tycker att det är terapeutiskt att sticka med sådant
här garn för det blir så mjukt om händerna och jag tycker om doften. Det finns inte längre garn
som doftar får och är så här feta. (Lisa)

49

Ehnström Ida
När informanterna stickat en stund med garnet doftar Eva och Sofia på sina händer och
gnider tummen mot pekfingret och långfingret. Eva, Sofia och Lisa börjar tala om hur
händerna känns:
Det är så, kladd. (Eva)
Det är som man skulle satt nattkräm färdigt. (Sofia)
Ja visst är det ljuvligt. (Lisa)
Alla skrattar
Hmmm, jo jag vet. Det finns lite olika åsikter om det. (Lisa)
Eva smörjer sina händer och konstaterar
Det är bara att smörja händerna. (Eva)

Garnet har lite torkat gräs i sig som inte fallit bort under tillverkningen eftersom garnet
är lite behandlat. Den av informanterna som har erfarenhet av det tidigare
kommenterar detta medan de andra inte noterar det på något sätt i diskussionen.
Det som jag tycker att är så härligt med det här garnet är att det kommer sådanna här, alltså, rosk
och gräs. Det gör det med de där hahtuva lanka i bland också för att det känns som att det inte är
så lång väg från de där fåren tills jag håller det i handen. Det känns ljuvligt. (Lisa)

Garnet som används i studien är ofärgat vilket gör att färgen på garnet varierar mycket
beroende på från vilket får ullen är klippt.
Jag kan tänka mig att det är viktigt med nyanserna att se att man får från samma parti för annars
kan det bli som en nyansskillnad. (Lisa)

Garnets tjocklek varierar mer än vad informanterna är vana vid, eftersom garnet inte
är massproducerat utan tillverkat av en person. När tjockleken på garnet varierar blir
inte slutresultatet så jämnt som informanterna är vana med att det skall bli.
Informanternas eget handlag påverkar också hur slutresultatet känns. Sofia, Maria,
Lisa och Eva diskuterar slutresultatet:
De börjar känna på varandras arbeten.
Vad stor skillnad. (Sofia)
Då har vi ändå samma garn och samma stickor. (Maria)
Det här är som en brädlapp i jämförelse med det där. (Sofia)
Oj vad det där blev skönt. (Lisa)

50

Ehnström Ida
Det här är ju jättehårt. (Maria)
Och tänk jag har samma garn och 3,5. (Lisa)
Det känns helt annorlunda. (Maria)
Men det här är stabbigt. (Lisa)
Men se de är olika. (Sofia)
Sofia tar tag i tre olika nystan och jämför trådarna.
Det här är mycket tunnare än det där. (Lisa)
Vi har tre olika kvalitéer här. Nu ska vi se. De är alla olika. (Sofia)
[...]
Jättestor skillnad. (Eva)
Man ska ju inte kunna handla något. (Sofia)
Inte av det här. (Eva)
När de är i härvor så ser man inte den där skillnaden. (Sofia)
Det är som samma. (Lisa)
Men så olika. (Sofia)
Och så är det handlaget. (Eva)
Ja men det sku ju vara intressant om jag fortsätter på din bit hur ser det då ut. (Lisa)
Jag ser att du stickar hårdare. (Eva)

Materialets egenskaper i jämförelse med tidigare erfarenheter
Tidigare erfarenheter av att sticka med olika typer av garn påverkar hur deltagarna i
studien upplever att sticka med det inhemska garnet. De personer som tidigare stickat
med motsvarande garn upplever det som positivt, medan de som inte tidigare stickat
med motsvarande garn tycker att det är arbetsamt.
Det doftar riktigt. Man får på händerna direkt. Jag gillar ju det men det är inte alla som gör det.
(Lisa)

En av deltagarna nämner att hon hellre skulle sticka med vanligt garn. Senare i
diskussionen framkommer det att hon med ordet vanligt syftar på sådant garn som hon
har erfarenhet att sticka med.
Jag tycker nog att det är skönt att sticka i det här det blir som. (Lisa)
Det är som tuggummi. (Sofia)
Jag har också svårt för det här. (Anna)
Näää. (Lisa)
Det är nog trögt, jag föredrar nog vanligt garn måst jag säga. (Eva)
Superwash. (Sofia)

51

Ehnström Ida
Alla skrattar
Nå det här hålls ju på stickorna i alla fall. (Maria)
Nå det gör det. Det är väl en vanesak säkert. Man är så van med det där. (Eva)
Det är väl nog kanske det. (Anna)

Maria har stickat färdigt och Anna håller på och avslutar när de igen börjar diskutera
hur det känns att sticka med garnet.
Nog var det skönt att sticka i det men inte vet jag om jag sku vilja sticka med det hela tiden.
(Maria)
Jag börjar känna mig lite irriterad. (Anna)
Alla skrattar
Det glider inte på samma sätt som jag är van vid. Det är som extra kämpigt. Jag får riktigt
engagera mig att sticka det här. (Anna)

Sofia som stickar med garnet som är tvinnat av två olika färger tycker att det delar sig
vilket gör att man måste vara extra noggrann när man stickar för att få med hela garnet
i maskorna. Motsvarande sak upplever inte de som stickar med enfärgat garn.
Jag märker att man skall nog passa sig för det här delar sig lite. (Sofia)
Jaha, okej. (Maria)
Kanske det där gör det. Det kan det säkert vara när det har två färger. (Lisa)
Nää. (Eva)
Det här har ingen sån, men det där är säkert annorlunda. (Sofia)

Övriga reflektioner kring materialet
Att sticka med garn av inhemsk ull väcker minnen hos deltagarna. Det påminner dem
om personer som stickat gåvor åt dem av inhemsk ull och om personer de
sammankopplar med garn som fårfarmare. De delar gärna sina minnen med de övriga.
Sofia och Lisa diskuterar produkter som bekanta ur den äldre generationen stickat:
Min sons farmor hade egna får och lät föra ullen så att hon fick garn av de där egna fåren. Det är
bland det ljuvligaste de tröjor hon stickade och hon är så duktig på att sticka. Jag stickar efter
mönster oftast och hon stickar på fri hand och skapar eget sådär och skapar eget. De är helt
ljuvliga barnkläder och ett par torgvantar som hon stickade åt min äldsta son. De garnen som
hon har haft är just sådana här tjocka med ullfettet kvar jag vet inte vart hon förde de då på 90talet. (Lisa)
Sofia hämtar en mössa.

52

Ehnström Ida
Ja precis. (Sofia)
Tröjorna blir ju mjuka då inte pickar sådana här. (Lisa)
Det där är just av sånt –syftar på mössan de håller i handen – och från egna får. (Sofia)
Men har du ullfettet kvar? (Lisa)
Nej den är så gammal och jag har tvättat den så mycket. Tänk det. Min mamma hade stickmaskin
så hon stickade. (Sofia)
Det har jag aldrig stickat med. (Lisa)
Så hon stickade åt folk de prata om heimsstroimpbeinen som åt herrar två avig å en rät som hon
sydde ihop som knästrumpor åt herrar men lite kortare. Kvinnorna stickade fötterna till. Hon
stickade benen och tog 3mark per par. Därför hade jag denna grovlek till mössan. (Sofia)

Minnet av en utställning, i vilken konstnären använt sig av naturfärgat garn köpt från
de lokala spinnerierna, delas med resten av gruppen.
Hon hade bara naturfärgat grått och så hade hon en färg till och gult hade hon valt. Det var häftigt
att hon gjort det valet och olika mönster. Det var jätteinspirerande och så fint. Att ja så där man
har de och så olika former av grått och naturfärgade nyanser och hur mycket man kan få gjort av
bara det. (Lisa)

Lokala spinnerier och vilka garn de lokala fårfarmarna säljer diskuteras. Eva är enda
som inte köpt något garn direkt av en fårfarmare. Ingen av deltagarna har besökt något
av de lokala spinnerierna, fast de diskuterat med dem på mässor och planerat att besöka
spinnerierna.
Fårfarmare 1 har jag köpt direkt av och av Fårfarmare 2 och så har jag kanske köpt av någon
annan. Ja alltså getull, vi har en bekant i XX trakten som har getter. Och gör garn av det och
också strumpor. Oh de är så jätteslitstarka, de är tunna, varma och slitstarka av de har jag också
köpt. (Lisa)
Inte jag. (Eva)

Alla informanter deltar i diskussion om vad man skulle kunna tillverka av garnet. Sofia
föreslår en tröja, men de övriga i gruppen diskuterar endast mindre projekt. Garnets
egenskaper diskuteras också och hur man tror att garnet kommer att fungera när
slutprodukten används.
Vad är det man ska sticka av det här. Är det tröjor man ska sticka av det här eller är det något
annat? (Sofia)
Vantar sku ju nog bli jättevarma och sköna. (Anna)

53

Ehnström Ida
Vantar tänker också jag och kanske sockor. (Lisa)
Men om du går stavgång då. Visar friktionen som vantar utsätts för när man går. Nöts det hål
på tummen då? (Sofia)
Det kan nog hända det. (Lisa)
Men då måst du använd ett par andra vantar. (Maria)
De här vantarna blir bara till att ha när du går på stan. (Anna)
Torgvantar. Så där så att du inte har hela fingrar utan en halvtumme och så halva fingret. De blir
verkligen varma och sköna. Sådanna sku jag vilja sticka i det här. (Lisa)
Men vad annat? (Sofia)
Benvärmar. (Eva)

54

Ehnström Ida

7 Diskussion
I detta kapitel presenteras först resultatdiskussionen av studien. Resultatdiskussionen
är uppdelad i två delar enligt studiens forskningsfrågor. Först diskuteras resultaten av
intervjudelen som relaterar till den första forskningsfrågan Vad som påverkar en
erfaren stickares val av garn? Den andra delen behandlar den andra forskningsfrågan
Hur uppfattar erfarna stickare användningen av garn från ett inhemskt spinneri?
Kapitlet avslutas med förslag på fortsatt forskning.

7.1

Vad påverkar en erfaren stickares val av garn?

Målet med studien var att ta reda på vad som gör att en erfaren stickare väljer ett visst
garn. Eftersom området är relativt outforskat baserade sig teoridelen om konsumtion
främst på allmänt konsumentbeteende och konsumtion av ylleprodukter.
Vid val av garn var inspirationskällan mycket viktig. De erfarna stickarna hittade
inspiration från många olika ställen. På samma sätt som det framkom i Taitoförbundets
undersökning (Taitoliitto, 2018) nämndes internet som en viktig källa för inspiration.
Både genom att delta i grupper på sociala medier men också genom att aktivt besöka
olika internetsidor som erbjuder stickprojekt blev deltagarna inspirerade. Salomon
m.fl. (2014, s. 362) skriver att det finns massor med produkter och information på nätet
och största problemet är att hitta det man letar efter. För att underlätta sökandet
används ofta sökmotorer som begränsar letandet. Företag kan betala för att deras
produkter skall synas först bland resultaten av sökningen, vilket gör att man inte ser
alla produkter som finns på marknaden. Det finns många olika stickgrupper på internet
som man kan delta i. Men också när det gäller stickgrupper finns det en risk att man
väljer att främst gå med i de grupper som använder garn och gör projekt som man själv
är van att jobba med.
Enligt Taitoförbundets (2018) undersökning var också tidningar en viktig
inspirationskälla. Informanterna ansåg att tidningarna hade blivit ersatta av internet.
Men tryckta böcker använde de sig gärna av för inspiration.
Besök i fysiska butiker var mycket viktiga för informanterna. Det var inte ovanligt
med impulsköp. Alla deltagarna höll med om att de köpt garn endast på grund av hur
55

Ehnström Ida
garnet känts när de höll det i handen eller hur garnet ser ut. Garn med flera färger var
det också större chans att de köpte om det fanns en stickad provbit så att de kunde se
och känna hur garnet ser ut när man stickar med det. Det var också viktigt att få gå
runt i lugn och ro och se på saker. Detta stöds av Salomon m.fl. (2014 s. 85‒89) tankar
om konsumentbeteende i en butik.
Kundservicen vid en garnbutik var viktigt vid val av inköpsställe. En bra försäljare
kunde vara orsaken till att informanterna besökte stället och vid val av garn förlitade
de sig helt på försäljaren och vad hen rekommenderade. Men informanterna kunde
också välja bort en butik på grund av att de inte tyckte om kundservicen de fått. De var
också beredda att byta garn till sitt stickprojekt om butiken de fått dålig service i var
den enda som sålde garnet.
Garn som informanterna använde ofta köpte de från det ställe där det var förmånligast.
Via internet köpte de helst inte garn som de inte tidigare använt eftersom de inte tyckte
att det räckte att endast få se garnet på bild. Informanterna hade erfarenheter av att
mycket billiga garn inte var prisvärda och därför köptes inte för billiga garn. Men det
fanns också en övre prisgräns, speciellt när det behövdes många nystan. En av
informanterna ansåg att eftersom stickning är hennes hobby så får det kosta vad som
helst. Priset på garnen från de inhemska spinnerierna ansågs inte vara högt.
Garnets egenskaper var också viktiga vid val av garn. När deltagarna visste vad de
skulle sticka påverkade garnets egenskaper om garnet passade för projektet.
Informanterna använde helst naturmaterial för att de tyckte om hur det kändes när man
rörde i det och dess egenskaper. Men olika materials påverkan på naturen kom aldrig
upp till diskussion.
Garn som informanterna har goda erfarenheter av eller som någon annan
rekommenderat använder informanterna gärna. Garn av konstfiber talade ingen gott
om i gruppen eftersom de hade dåliga erfarenheter av att garnen noppade sig. En av
informanterna använde inte konstfiber för att en äldre släkting som hade mycket
erfarenhet av att sticka inte rekommenderade det. Men sockgarn förväntades innehålla
konstfiber. I kandidatavhandlingen Ehnström (2018) framkommer att flera av de
finländska spinnerierna hade sockgarn som innehöll konstfiber men två av
spinnerierna påpekade att det inte är nödvändigt man kan lägga till täckhår av får för
att få samma hållbarhet.
56

Ehnström Ida
Informanterna var också beredda att använda ullgarn som var kemiskt behandlade för
att de gick att tvätta i maskin. Även fast garnet som var superwash behandlat känns
hårdare än ett obehandlat garn. De kemiskt behandlade garnen behöver också tvättas
oftare än rent ullgarn, som det oftast räcker med att man lägger ut för att vädra.
Enligt de amerikanska studierna om konsumtion av ullprodukter som nämns i kapitlet
Konsumtion av ullprodukter har djurens välfärd, ullens härkomst och tillverkningsland
varit viktiga. Men en av informanterna säger att ”tillverkningsland är av underordnad
betydelse” och en annan att ”kvalité är viktigt men inte märke”. Enligt Salomon m.fl.
(2014, s.50‒51) kan konsumenten använda ett visst märke för att lyfta fram vad som
är viktigt för ens principer men för informanterna var det viktigare att lyfta fram vilken
kvalitéts garn man använde och att det var tillverkat av naturmaterial. Naturmaterialens
ursprung var inte heller relevant, vilket betyder att ullens härkomst och fårens välfärd
av dessa informanter inte tas i beaktande vid val av garn. Detta var en intressant slutsats
eftersom vid marknadsföringen av inhemskt ullgarn är det dessa saker som lyfts fram.
Pöllänen (2013) konstaterade i sin undersökning att livssituationen påverkar vilken typ
av slöjdprojekt man tar sig an. Informanternas livssituation påverkade också vilka
stickprojekt och genom det vilka garn de använde. Livssituationen påverkade i vilken
prisklass garnet fick vara, svårighetsgraden på stickprojektet och varifrån man köpte
garnet, till exempel från en lokal garnbutik eller om man hade möjlighet att resa till en
annan stad.
Det inhemska garnet, som främst säljs vid spinnerier och direkt av fårfarmare, kan vara
svårt att komma i kontakt med för slöjdare. Flera av spinnerierna har börjat sälja sina
produkter på nätet, men informanterna i denna undersökning skulle inte köpa garnet
via nätet om de då inte först fått känna på det och se hur det ser ut i verkligheten. Fast
informanterna bodde i närheten av flera fårfarmare var det en av informanterna som
aldrig köpt garn av fårfarmarna. Ingen av informanterna hade besökt spinnerierna. Om
man vill öka försäljningen av inhemskt garn behöver garnet hitta sin väg till butikernas
hyllor.

57

Ehnström Ida

7.2
Hur uppfattar en erfaren stickare användningen av
garn från inhemska spinnerier?
De erfarna stickarna är vana att sticka med olika typer av garn. Men som jag nämner
redan i inledningen är det lätt tvättade inhemska garnet ovanligt i butikernas sortiment.
Det var endast en av informanterna, Lisa, som regelbundet stickade med garn från
inhemska spinnerier. Lisa köpte garnet från mässor eller av de lokala fårfarmarna.
Informanterna diskuterade nästan hela tiden men under de första varven de stickade
var det bara Lisa som talade och de andra koncentrerade sig på själva stickningen.
Konsumenter tycker om att köpa produkter de har erfarenhet av och för en slöjdare
krävs det mindre koncentration att arbeta med ett garn man är van att jobba med
(Salomon, m.fl., 2014, s. 422‒423). Livssituationen kan påverka om man har ork och
möjlighet att bekanta sig med ett garn som känns annorlunda än de garn man är van
att använda. Anna, som har nämnt att hennes livssituation gör att hon inte hinner sticka
så mycket som hon gärna skulle göra, säger när hon stickar med det inhemska garnet
”Jag börjar känna mig lite irriterad”. Hon är inte van att jobba med garnet och det gör
att hon måste koncentrera sig på stickandet. Lisa som har erfarenhet av hur garnet
känns på stickorna konstaterar att ”Ja men det är ju lanolin som finns där och jag tycker
att det är terapeutiskt att sticka med sådant här garn för det blir så mjukt om händerna
och jag tycker om doften.” För henne ger garnet och att arbeta med garnet
välbefinnande. I början av stickningen faller det gräs ur garnet och Lisa påpekar att
hon har tänkt på att det inte är så långt från fåret till det garn som hon håller i handen.
Ingen av de andra kommenterar den tanken, eftersom själva stickandet fortfarande
kräver deras fulla koncentration.
När informanterna vant sig vid att sticka med garnet kan de återgå till att diskutera
med varandra. Alla sinnen används under tiden informanterna arbetar med garnet.
Doften av garnet kommenteras, deltagarna diskuterar hur garnet ser ut och hur det
känns. De lyssnar på varandras tankar. Eftersom de flesta inte var vana att sticka med
det inhemska garnet väcktes känslan av garnet främst en förundran över hur fett det
var när lanolinfettet inte var borttvättat. Lanolinfettet skyddar garnets fibrer och gör så
att garnet tål bättre nötning än ett garn vars lanolinfett är borttvättat. De garn som
informanterna kallar för ”vanliga” är garn vars lanolinfett är borttvättat men istället är
det tillsatt kemikalier eller konstfiber för att uppnå samma hållbarhet som det
obehandlade garnet.
58

Ehnström Ida
Speciellt doften och naturfärgen väcker minnen hos informanterna. De påminns om
personer som de fått stickade produkter av, som var gjorda av naturfärgat lite behandlat
garn, men också om personer de kände som brukade sticka med motsvarande garn. De
påminns inte om någon bekant som använder inhemskt garn i nutid vilket visar på att
garn från inhemska spinnerier är ovanligt. Informanterna har främst goda minnen av
de produkter de fått som varit tillverkat av inhemskt garn. Men kvalitén på garnet från
de inhemska spinnerierna har utvecklats och blivit mjukare eftersom spinnerierna har
möjlighet att välja bort ull av sämre kvalité. Tidigare spanns all ull som levererades
till spinnerierna vilket kunde göra garnet hårt och irritera huden (Ehnström, 2018). Det
inhemska garnet har nu större möjligheter att konkurrera med garn från andra länder
men konsumenterna behöver få komma i kontakt med garnet.
Informanterna funderar på vad man kan använda garnet till utgående från garnets
egenskaper. De erfarna stickarna kan, fast de inte använt garnet tidigare, med sin
erfarenhet planera vilken typ av produkt som garnet skulle kunna användas till.
Kunskapen sitter i fingrarna som Syrjäläinen (2006) skriver. Alla informanters
stickningar är tekniskt välgjorda och de har kunnat tillverka ett jämnt resultat fast fyra
av de fem informanterna inte stickade regelbundet med garn av motsvarande kvalité.
Under intervjun och när informanterna stickade med det inhemska garnet framkom det
att alla informanter hade en grundförståelse för hur de finländska fåren lever och hur
tillverkningen av garn vid de inhemska spinnerierna går till. Men informanterna hade
inte kunskap i hur naturen påverkas av fårhållningen i de länder som har en stor
produktion av ull. Informanterna reflekterade inte heller över hur tillverkningen av
massproducerade garn går till, där det behövs stora mängder vatten, färgämnen och
kemikalier. För att lyfta fram det inhemska garnet som ett bättre val räcker det inte att
man framhåller det inhemska garnets goda egenskaper utan man bör berätta hur den
finländska fårhållningen och tillverkningen av garn skiljer sig från andra länder.
I slutet av studietillfället tar Sofia upp en garnhärva från ett inhemskt spinneri och
känner på det och läser på banderollen och konstaterar ”Suomalaisesta villasta tehty4.
Det här är ju helt fantastiskt. Inte behöver vi ju ta det långt bort ifrån.” Inhemskt ullgarn
har funnits i landet i flera hundra år, men för avhandlingens informanter uppfattas det
som ovanligt eftersom det inte säljs på de ställen de brukar köpa sina garn. De

4

Svensk översättning Tillverkat av finländsk ull.

59

Ehnström Ida
associerar också garnet med äldre personer eller något som man använt sig av för länge
sedan. Både i skolan och i samhället betonas vikten av att göra val som stöder en
hållbar framtid men ändå har det inhemska garnet inte ännu hittat sin plats bland de
erfarna stickarna.

7.3

Reflektion över metod

Marton & Booth (2000, s. 166) framhåller att målet med en fenomenografisk studie är
att visa hur en person erfar något just i den stund och plats som studien görs. Om man
gör en identisk studie med samma individer vid ett annat tillfälle så kan resultatet bli
något annat. Eftersom deltagarantalet i studien är få kan inte heller resultatet
generaliseras för en hel befolkningsgrupp. Gruppintervjun där deltagarna diskuterade
sinsemellan fritt fungerade bra eftersom ämnet var intressant för alla deltagare. Alla
deltog aktivt i diskussionen och man respekterade varandras åsikter. Under
gruppintervjun reflekterade deltagarna över samma ämne och tankarna utvecklades
vilket var målet med metodvalet.
Likaså observationen av när informanterna stickade med det inhemska garnet gav
önskad information till studien. Alla informanter stickade med det inhemska garnet
och deltog i diskussionen. Under studietillfället var det inte möjligt att observera allt
som pågick och därför var det inbandade materialet mycket viktigt för att kunna göra
en heltäckande analys.

7.4

Fortsatt forskning

Inhemsk ull som textilmaterial är ett område som det forskats mycket lite om i Finland,
vilket gör att det finns många olika typer av forskning som man skulle kunna göra.
Den studie som redovisas här skulle kunna upprepas på olika ställen i Finland för att
se om man får liknande resultat i hela landet. Intervjufrågorna i första delen av studien
skulle också kunna göras som en internetenkät för att få med ett större antal
informanter. Fler informanter skulle ge en mer heltäckande bild över vad som påverkar
valet av garn. Resultatet skulle kunna vara till hjälp för de inhemska spinneriernas
marknadsföring.

60

Ehnström Ida
Den inhemska ullen har börjats använda i större utsträckning än tidigare av företag i
Finland, som Myssyfarmi och Villa ja Peite, vilka jag nämner tidigare i avhandlingen.
Men det vore intressant att undersöka om användningen också ökat bland
privatpersoner det senaste året. Novita som säljer garn också till privatpersoner
planerar att återinföra garn av inhemska får i sitt sortiment för att efterfrågan har ökat
men det skulle vara intressant att följa med om det också är fallet för de inhemska
spinneriernas garn.
I Finland har det forskats i hur slöjd kan öka välmående. Utgående från de studierna
kunde man se om slöjdande med inhemsk ull kan ge ett välmående på grund av sina
egenskaper. I undersökningen kunde man lyfta fram garnets egenskaper med tyngdvikt
på en hållbar framtid.

61

Ehnström Ida

Referenser
Alanco, M., Hakomäki, S., Johansson, A., Leskinen, U-M., Näykki, S. & Rautiainen, J.
(2015). Lampaiden ja vuohien luonnonmukaisen tuotannon hyvät toimintatavat.
ProAgrian hankejulkaisut 3. Hämtad 30 december 2018, från
https://www.proagria.fi/sites/default/files/attachment/luomu_lammas_ja_vuohituotanto_s
mall_linkit_0.pdf
Campbell, C. (2005) The Craft Consumer. Culture, craft and consumption in a postmodern
society. Journal of Consumer Culture 5(1), 23‒42.
Ehnström, I. (2018). ”Det är ekologiskt och etiskt producerat.”En kvalitativ och kvantitativ
undersökning av finländska spinnerier och deras produkter. Opublicerad avhandling för
pedagogie kandidatexamen. Fakulteten för pedagogik och välfärdsstudier, Åbo Akademi,
Vasa.
Eliasson, A. (2013). Kvantitativ metod från början. Lund: Studentlitteratur
Finlands Fårförening. [u.å.]. Dorset. Hämtad 4 juli 2019, från
https://lammasyhdistys.fi/jalostus/rodut/dorset/
Finlands Fårförening. [u.å.]. Kainuunharmas. Hämtad 10 december 2018, från
https://lammasyhdistys.fi/jalostus/rodut/kainuunharmas/
Finlands Fårförening. [u.å.]. Oxford down. Hämtad 4 juli 2019, från
https://lammasyhdistys.fi/jalostus/rodut/oxford-down/
Finlands Fårförening. [u.å.]. Rya. Hämtad 4 juli 2019, från
https://lammasyhdistys.fi/jalostus/rodut/rygja/
Finlands Fårförening. [u.å.]. Texel. Hämtad 4 juli 2019, från
https://lammasyhdistys.fi/jalostus/rodut/texel/
Finlands Fårförening. [u.å.]. Villan kerintä ja lajittelu. Hämtad 30 december 2018, från
https://lammasyhdistys.fi/wp-content/uploads/2016/03/Hyva_Lammas_esitevilla_netti.pdf
Finlands officiella statistik (FOS): Antalet husdjur 1.4 och 1.5 enligt NTM centralen [epublikation]. Helsinki: Naturresursinstitutet. Hämtad 30 december 2018, från
https://stat.luke.fi/sv/antalet-husdjur
Food and Agriculture Organization of the United Nations. (FAOSTAT). Live animals [epublikation]. Hämtad från 27 november 2019, från
http://www.fao.org/faostat/en/#data/QA
Föreningen Ålandsfåret. [u.å.]. Beskrivning. Hämtad 10 december 2018, från
http://www.alandsfaret.ax/beskriv.html

62

Ehnström Ida
Haaksluoto, M. (22 november 2018). ”Suomalaista villa hävitetään koska se on arvotonta” –
villapaidoissa piilee ongelma, jota harva tulee ajatelleeksi. Iltalehti. Hämtad 22 november
2019, från https://www.iltalehti.fi/muoti/a/b85a9464-5183-4102-a7e0-c1029992b568
Heikkinen, K. (2006). Onko käsityöllä sukupuolta? L. Kaukinen & M. Collanus (Red.),
Tekstejä ja kangastuksia. Puheenvuoroja käsityöstä ja sen tulevaisuudesta. (s. 31–39).
Tammerfors: Akatiimi
Hustvedt, G., Carroll, K., Bernard, J. (2013) Consumer ethnocentricity and preferences for
wool products by country of origin and manufacture. International Journal of Consumer
Studies, (37)5. doi: 10.1111/ijcs.12015
Huurre, M. (2003). Maatalouden alku Suomessa. Rasila, V (Red.), Suomen maatalouden
historia 1: Perinteisen maatalouden aika esihistoriasta 1870-luvulle. Helsinki:
Suomalaisen Kirjallisuuden Seura.
Ihatsu, A-M. (2006). Käsityö – uusiutuva luonnonvara. L. Kaukinen & M. Collanus (Red.),
Tekstejä ja kangastuksia. Puheenvuoroja käsityöstä ja sen tulevaisuudesta. (s. 19–30).
Tammerfors: Akatiimi
Kvale, S. & Brinkman, S. (2014). Den kvalitativa forskningsintervjun. Lund:
Studentlitteratur
Lindfors, L. (1992). Formgivning i slöjd. Ämnesteoretisk och slöjdpedagogisk
orienteringsgrund med exempel från textilundervisningen. Rapporter från Pedagogiska
fakulteten vid Åbo Akademi nr 1 1992.
Lith, P. (2019). Käsityöalan suhdanne- ja toimialaraportti 2019. Hämtad 2 januari 2020 från
https://www.taito.fi/wp-content/uploads/sites/5/2019/08/K%C3%A4sity%C3%B6alansuhdanne-ja-toimialaraportti-2019-2.pdf
Livsmedelsverket Evira (2017). Ekologisk produktion. Hämtad 30 december 2018, från
https://www.evira.fi/sv/gemensamma/ekologisk-produktion/
Livsmedelsverket Evira (2017). Luonnonmukainen eläintuotanto Ekologisk djurhållning.
Hämtad 30 december 2018, från
https://www.evira.fi/globalassets/yhteiset/luomu/tilastot/lelain2017a.pdf
Luukkanen, T-L. (2009). Cygnaeus Uno. Biografiskt lexikon för Finland 2. Ryska tiden.
Hämtad den 4 januari 2019, från http://www.blf.fi/artikel.php?ref=sok&id=3176
Maijala, K. (1988). History, recent development and uses of Finnsheep. Journal of
Agricultural Science in Finland 60: 449-454.
Maijala, K. (1999). 80 vuotta järjestettyä lampaanjalostusta. Finlands Fårförening 19181998. Satakunnan painotuote: Kokeamäki
Myssyfarmi [u.å.]. The Story. Hämtad 1 mars 2020, från https://www.myssyfarmi.fi/story-0

63

Ehnström Ida
Mäkelä-Alitalo, A. (2003). Käsityö. Rasila, V (Red.), Suomen maatalouden historia 1:
Perinteisen maatalouden aika esihistoriasta 1870-luvulle. Helsinki: Suomalaisen
Kirjallisuuden Seura.
Novita [u.å.]. Vastuullisuus. Missä novitan langat tehdään. Hämtad 26 januari 2019, från
https://www.novitaknits.com/fi/fi/missa-novitan-langat-tehdaan-0
Novita [u.å.]. Vastuullisuus. Villan laatu ja alkuperä. Hämtad 26 januari 2019, från
https://www.novitaknits.com/fi/fi/villan-laatu-ja-alkupera
Nygren-Landgärds, C. (2003). Skolslöjd nu och då – men vad sen? Vasa: Åbo Akademi.
Pedagogiska fakulteten.
Nummela, 1. (2003) Asutus, pelto ja karja. Rasila, V (Red.), Suomen maatalouden historia
1: Perinteisen maatalouden aika esihistoriasta 1870-luvulle. Helsinki: Suomalaisen
Kirjallisuuden Seura.
Näreikkö, H. & Takalo, T. (1986). Säikeistä yhteen. Tekstiili- ja vaatetustyöväen historia.
Jyväskylä: Gummerus
Ohio State University. (2009). You Can Look -- But Don't Touch. ScienceDaily. Hämtad 14
april 2019, från www.sciencedaily.com/releases/2009/01/090107134535.htm
Olsson, H. & Sörensen, S. (2011). Forskningsprocessen: Kvalitativa och kvantitativa
perspektiv. Stockholm: Liber
Pirtin kehräämö. [u.å.]. Kehräämö ja villa. Hämtad 10 december 2018, från
https://www.pirtinkehraamo.fi/kehraamo-ja-villa
Porko-Hudd, M., Sjöberg, B. & Sunngren, M. (2015). Slöjdfröjd. Didaktiska diskussioner om
och idéer för slöjdundervisningens upplägg. Åbo Akademi/Vasa: Fakulteten för
pedagogik och välfärdsstudier. Publikation 6/2015
ProAgria. (2017) Lammastuotosseurannan tiedot 2017. Hämtad 10 december 2018, från
https://proagria.fi/sites/default/files/attachment/lammastuototsseurannan_tiedot_2017_nett
iin.pdf
ProAgria Svenska lantbrukssällskapens förbund (2015). Ekohusdjurskurs. Hämtad 30
december 2018, från https://www.slf.fi/wp-content/uploads/6-Eko.pdf
Puntila, M-L. (2010). Villan anatomia ominaisuudet laatuun vaikuttavat tekijät arvostelu.
Hämtad 1 december 2018, från https://lammasyhdistys.fi/wpcontent/uploads/2016/03/villamoniste.pdf
Pöllänen, S. (2006). Elämä ilman käsitöitä – mitä se on? Käsityö harrastajien psyykkisen
hyvinvoinnin tukena. L. Kaukinen & M. Collanus (Red.), Tekstejä ja kangastuksia.
Puheenvuoroja käsityöstä ja sen tulevaisuudesta. (s. 66–78). Tammerfors: Akatiimi

64

Ehnström Ida
Pöllänen, S. (2013). The meaning of craft: Craft-makers´descriptions about craft as an
occupation. Scandinavian Journal of Occupational Therapy, 20(3), 217–227. Hämtad 16
december 2019, från
https://www.researchgate.net/publication/230878416_The_meaning_of_craft_Craft_make
rs'_descriptions_of_craft_as_an_occupation
Salomon, M., Bamossy, G., Askegaard, S., Hogg, M. (2014). Consumer behaviour: a
European perspective. England: Pearson Education
Silvola, R. (2000). Fine finnwool-projektin loppuraportti. Mynämäki : Lounais-Suomen
käsi- ja taideteollisuusoppilaitos
Sneddon, J., Soutar, G., Lee, J., (2014) Exploring wool apparel consumers’ ethical concerns
and preference. Journal of Fashion Marketing and Management, Vol. 18 Issue: 2, pp.169186. Hämtad 9 januari 2019, från https://doi.org/10.1108/JFMM-03-2013-0039
Stukát, S. (2011). Att skriva examensarbete inom utbildningsvetenskap. Lund:
Studentlitteratur.
Suojanen, U. (1997). Vihreät tekstiilit. Helsinki: Yliopistopaino
Suojanen, U. (2000). Slöjd och samhällsförändring. I U. Suojanen & M. Porko-Hudd (Red.),
World-wide sloyd. Ideologi för framtidens samhälle. Dokumentationer från
NordFosymposium Vasa, 26.-27.11.1999. Vasa: NordFo.
Svenska Akademin [u.å.]. Hantverk. I Svensk Ordbok. Hämtad 2 mars 2020, från
https://svenska.se/
Svenska Akademin [u.å.]. Slöjd. I Svensk Ordbok. Hämtad 2 mars 2020, från
https://svenska.se/
Syrjäläinen, E., (2006). Taidon opettamisen ihanuus ja kurjuus. L. Kaukinen & M. Collanus
(Red.), Tekstejä ja kangastuksia. Puheenvuoroja käsityöstä ja sen tulevaisuudesta. (s. 66–
78). Tammerfors: Akatiimi
Taitoliitto,(2018). Käsitöiden harrastaminen Suomessa 2018. Taloustutkimus. Hämtad 27
november 2019, från https://www.taito.fi/wpcontent/uploads/sites/5/2018/11/K%C3%A4sit%C3%B6iden-harrastaminen-Suomessakyselyyhteenveto_taitofi.pdf
Taitoliitto, [u.å.]. Kolmannes suomalaisista harrastaa käsitöitä. Hämtad 26 januari 2019,
från https://www.taito.fi/kasitoiden-harrastaminen-suomessa-tutkimus-2018
Terikka, T. (28 september 2019a). Kotimainen lampaanvilla teki paluun suomalaisten
sänkyihin – yhden lampaan vuoden villoilla täyttyy kaksi tyynyä. Maaseudun tulevaisuus.
Hämtad 22 november 2019, från
https://www.maaseuduntulevaisuus.fi/maatalous/artikkeli-1.517196

65

Ehnström Ida
Terikka, T. (19 november 2019b). Kuluttajilta tullut viesti rohkaisi: Täysin suomalainen
villalanka palaa Novitan valikoimaan. Maaseudun tulevaisuus. Hämtad 22 november
2019, från https://www.maaseuduntulevaisuus.fi/maatalous/artikkeli-1.556211
Terikka, T. (22 november 2019c). Suomalaiselle villalla suursuosio – Pirtin Kehrämö:
”Tällaista vuotta ei ole ollut koskaan, tilauskanta on ihan valtava” . Maaseudun
tulevaisuus. Hämtad 22 november 2019, från
https://www.maaseuduntulevaisuus.fi/maatalous/artikkeli-1.553941
Tuovinen, H. (2008). Lapin lampolasta terveydenhoitotuotteeksi: Hoitava Villa – HOIVI –
tutkimus- ja tuotekehityshanke. Lapin yliopiston taiteiden tiedekunnan julkaisu. Sarja C.
Katsauksia ja puheenvuoroja. Hämtad 1 december 2018, från
https://lauda.ulapland.fi/handle/10024/61797
Utbildningsstyrelsen. (2004). Grunderna för läroplanen för den grundläggande utbildningen
2004. Hämtad 6 januari 2019, från
http://www02.oph.fi/svenska/ops/grundskola/LPgrundl.pdf
Utbildningsstyrelsen. (2014). Grunderna för läroplanen för den grundläggande utbildningen
2014. Hämtad 11 november 2018 från:
http://www.oph.fi/lp2016/grunderna_for_laroplanen
Vertainen, K. (2018) Suomalainen lammas – osa 4, suomalaisen lampaan lähihistoria.
Lammas & vuohi, (4), 22–29.
Vertainen, K. (2018) Suomalainen lammas – osa 5. Lammas & vuohi, (5), 21–24.
Vihola, T. (2004). Pärjääkö pienviljelys? Peltonen, M (Red.), Suomen maatalouden historia
2: Kasvun ja kriisien aika 1870-luvulta 1950-luvulle. Helsinki: Suomalaisen
Kirjallisuuden Seura.
Villa & Peite. [u.å.]. Suomivilla. Hämtad 7 mars 2020, från
https://www.villajapeite.fi/tuotteet-305-suomivilla_saatotyyny_50x60cm_lisapussilla.php
Virtain villa. [u.å.]. Yritys. Hämtad 10 december 2018, från
http://www.virtainvilla.fi/yritys.html
Westerlund, L. (1988). Provincialschäfrarna i Sverige åren 1739-66. Åbo Akademi
Rättsvetenskapliga institutionen, Åbo
Wiklund, S. (1990). Textila material. Borås: Natur och Kultur
Ylistaron kehräämö. [u.å.]. Etusivu. Hämtad 10 december 2018, från
http://www.ylistaronkehraamo.fi

66

Ehnström Ida

Bildförteckning
Hilska Kaisa, Karjataidon tila [u.å.]. Finska lantrasfår baggen Joonu. Privat bild.
Hilska Kaisa, Karjataidon tila [u.å.]. Ålandsfåret Vadelma med sina lamm. Privat bild.
Neuovonen Kati, Neuvosen tila [u.å.]. Kajanalands grå lantrasfår vid Neuvonens gård i
Alajärvi. Privat bild.

67

Ehnström Ida

Bilagor
Bilaga 1:1

Intervjumanual

Inledningsvis informeras om att intervjun bandas med två videokameror och att allt som berättas
kommer att behandlas konfidentiellt.

Informanternas bakgrund
Alla presenterar sig för de andra i gruppen.
Stödfrågor om de inte automatiskt kommer upp i presentationen:
När lärde ni er att sticka?
Vem lärde er?
Hur ofta stickar ni?
Vad brukar ni sticka?
Intervjufrågor som berör forskningsfråga 1
1. Varifrån köper ni garn?
Stödfråga. Har ni köpt garn från ...?
- Supermarket
- Handarbetsaffär
- Internet
- Spinneri
- Fårfarmare

2. Vilka garntillverkares garn brukar ni använda?

3. Vad avgör vilket garn ni väljer?
Stödfråga: Påverkar ... ert val?
- Egenskaper
- Färger
- Rekommendationer av bekanta
- Tidigare erfarenheter
- Var garnet är tillverkat

4. Vad är era tankar om garn av konstfiber eller kemiskt behandlade garn?

68

