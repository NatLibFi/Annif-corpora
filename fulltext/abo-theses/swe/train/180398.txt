Språkmedvetenhet i de finlandssvenska
klasslärarutbildningarna
En enkätstudie om klasslärarstuderandes erfarenheter och åsikter

Benjamin Fridlund & Sara Malin

Avhandling för magisterexamen
Fakulteten för pedagogik och
välfärdsstudier
Åbo Akademi
Vasa, 2021

Abstrakt
Författare

Fridlund, Benjamin & Malin, Sara

Årtal

2021

Arbetets titel

Språkmedvetenhet i de finlandssvenska klasslärarutbildningarna – En enkätstudie om
klasslärarstuderandes erfarenheter och åsikter
Opublicerad avhandling för magisterexamen i pedagogik

Sidantal (56)

Vasa: Fakulteten för pedagogik och välfärdsstudier, Åbo Akademi
Inom projektet

Språkmedveten undervisning i alla klassrum
Referat
Temat för den här avhandlingen är språkmedvetenhet. Det är ett brett
forskningsområde och vad språkmedvetenhet innebär kan tolkas på flera olika sätt. I
den här avhandlingen syftar språkmedvetenhet till att fokusera på mångfalden i
klassrummet och till att skapa jämlika möjligheter för alla elever. En språkmedveten
lärare stöder eleverna i att upptäcka olika språk i sin omgivning och uppmuntrar
eleverna till att använda hela sin språkliga repertoar.
Syftet med denna avhandling är att få reda på svenskspråkiga klasslärarstuderandes
erfarenheter av och åsikter om språkmedveten undervisning inom
klasslärarutbildningarna vid Åbo Akademi Vasa och Helsingfors universitet.
Dessutom är syftet att redogöra för vilka möjligheter klasslärarstuderande anser att
språkmedvetna aktiviteter i skolan kan erbjuda.
Den här studien är en del av projektet språkmedveten undervisning i alla klassrum.
Genom projektet strävar forskarna efter att öka språkmedvetenheten i europeiska
skolor. Forskarna inom projektet hade utformat en enkät som vi använde för
datainsamling. Listiac är ett aktionsforskande projekt, vilket är fungerande då ett nytt
synsätt ska föras över till ett redan existerande system. Utgående från enkäten
formulerade vi tre forskningsfrågor:
1. Vilka erfarenheter har klasslärarstuderande av att arbeta med språkmedveten
undervisning?
2. Vilka erfarenheter har klasslärarstuderande av språkmedveten undervisning
inom utbildningen?
3. Vilka möjligheter anser klasslärarstuderande att språkmedvetna aktiviteter i
skolan kan ge?
I studien deltog sammanlagt 21 klasslärarstuderande.
Utgående från materialanalysen formulerades tre olika rubriker under vilka
informanternas svar presenterades. De tre rubrikerna är följande:
klasslärarstuderandes erfarenheter av arbete med språkmedveten undervisning,

klasslärarstuderandes erfarenheter av språkmedveten
utbildningen och åsikter om språkmedvetna aktiviteter.

undervisning

inom

Resultaten för studien visade på att cirka hälften av klasslärarstuderandena inte har
erfarenheter av språkmedveten undervisning. Trots brist på erfarenhet visade
resultaten att informanterna hade positiv inställning till språkmedveten undervisning
och till att den gynnar eleverna. Många av informanternas svar var svåra att tolka,
eftersom de inte direkt kunde förknippas med den definition av språkmedvetenhet
som används i denna avhandling. En intressant aspekt är variationen i svaren. En liten
del av informanterna verkar besitta kunskap om språkmedvetenhet, medan en stor del
enligt deras svar inte kan anses veta vad själva begreppet språkmedvetenhet innebär.
Skillnaderna och olikheterna i svaren visar på att utbildningen inte behandlar
språkmedvetenhet tydligt och systematiskt.
Sökord / indexord

Språkmedvetenhet, språkmedveten undervisning, lärarutbildning
Kielitietoisuus, kielitietoinen opetus, opettajakoulutus
Language awareness, linguistically sensitive teaching, teacher education

Innehåll
Abstrakt
1

2

3

4

Inledning ............................................................................................................. 1
1.1

Bakgrund och problemdiskussion ................................................................. 1

1.2

Disposition..................................................................................................... 3

Språkmedvetenhet i skolan ............................................................................... 4

2.1

Språkmedvetenhet ......................................................................................... 4

2.2

Språkmedvetenhet i grundläggande utbildningen och läroplanen................. 6

2.3

Språkmedvetna strategier enligt Europeiska kommissionen ......................... 9

2.4

Beaktandet av mångfalden i klassrummet ................................................... 10

2.5

Språkmedvetna arbetssätt och metoder ....................................................... 13

2.6

Den språkmedvetna läraren ......................................................................... 18

Metod ................................................................................................................ 22

3.1

Syfte och forskningsfrågor .......................................................................... 22

3.2

Forskningsansats ......................................................................................... 22

3.3

Genomförande ............................................................................................. 24

3.4

Urval ............................................................................................................ 26

3.5

Reliabilitet ................................................................................................... 27

3.6

Validitet ....................................................................................................... 27

3.7

Etik .............................................................................................................. 28

Resultat ............................................................................................................. 30
4.1

Klasslärarstuderandes erfarenheter av språkmedveten undervisning .......... 30

4.2 Klasslärarstuderandes
erfarenheter
av
språkmedvetenhet
inom
utbildningen ........................................................................................................... 32
4.3
5

Klasslärarstuderandes åsikter gällande språkmedvetna aktiviteter i skolan 34

Metoddiskussion .............................................................................................. 38
5.1

Aktionsforskning ......................................................................................... 38

5.2

Datainsamling .............................................................................................. 39

6

5.3

Reflektion kring reliabilitet, validitet och etiska frågor .............................. 40

5.4

Studiens målgrupp ....................................................................................... 41

Resultatdiskussion ........................................................................................... 42
6.1 Klasslärarstuderandes erfarenheter av arbete med språkmedveten
undervisning ........................................................................................................... 42
6.2 Klasslärarstuderandes erfarenheter av språkmedveten undervisning inom
utbildningen ........................................................................................................... 46
6.3

Klasslärarstuderandes åsikter om språkmedvetna aktiviteter ...................... 50

6.4

Vidare forskning .......................................................................................... 50

6.5

Slutsatser ..................................................................................................... 51

Litteratur .................................................................................................................. 53
Bilagor
Bilaga 1: Listiacs enkät

1 Inledning
I det här inledande kapitlet i avhandlingen presenteras syftet och forskningsfrågorna
för vår studie och projektet i vilket den här avhandlingen utgör en del. Bakgrunden till
behovet av forskning inom språkmedvetenhet presenteras. Därefter presenteras
studiens olika delar och avhandlingens disposition.

1.1 Bakgrund och problemdiskussion
Olika styrdokument betonar det faktum att alla skolor ska jobba språkmedvetet. Det
behövs forskning för att synliggöra hur lärare arbetar språkmedvetet. Forskning
behövs också för att få syn på eventuella brister i lärares kunskaper angående
språkmedvetenhet. Resultaten från olika studier kan vara betydande med tanke på
utvecklingsarbetet som görs inom utbildningarna och med tanke på implementeringen
av språkmedvetna arbetssätt. Syftet med vår studie är att granska finlandssvenska
klasslärarstuderandes erfarenheter av och åsikter om språkmedveten undervisning.
Dessutom är syftet att redogöra för vilka möjligheter klasslärarstuderande anser att
språkmedvetna aktiviteter i skolan kan ge. Kortfattat innebär språkmedvetenhet en
förståelse för språkens centrala betydelse för lärandet samt på vilket sätt den språkliga
mångfalden kan utnyttjas i skolan. Begreppet språkmedvetenhet definieras mer
ingående i följande kapitel.
Denna magisteravhandling är en del av projektet Språkmedveten undervisning i alla
klassrum (härefter Listiac). Listiac är ett projekt som strävar efter att öka
språkmedvetenheten i europeiska skolor. Projektet gäller lärarutbildningar och
fortbildningar för lärare. Projektet kommer att bidra i utbildandet av språkmedvetna
lärare runtom i Europa. Forskarna inom projektet vill främst nå lärare som inte är
ämneslärare i språk. Språkmedvetenheten kommer att synas i framtida lärares och
lärarutbildares tankar, synsätt och verksamhet. Projektets forskare strävar efter att alla
elever runt om i Europa ska få samma förutsättningar för god studieframgång. (Listiac,
u.å.) Huvudkoordinatorn för projektet är Åbo Akademi i Vasa, men även nio andra
europeiska universitet och tre undervisningsministerier (Finland, Portugal, Slovenien)
är delaktiga i projektet. Åbo Akademi är det enda helt och hållet svenskspråkiga
1

universitetet i Finland. Universitetet bedriver sin verksamhet i Vasa och Åbo. Åbo
Akademis (u.å.) ledord enligt universitetets nätsida är mångfald, öppenhet, djärvhet,
hållbarhet och delaktighet. Europeiska unionen finansierar Listiac-projektet genom
Erasmus+ programmet. Erasmus+ ger stöd till framåtblickande samarbetsprojekt och
policyutveckling samt europeiska policyförsök, ledda av organisationer och
myndigheter. Stödet ges för att stimulera innovativ policy och förbereda
implementeringen av den. (Europeiska kommissionen, u.å.) Erasmus+ erbjuder i fallet
Listiac stöd för policyarbete.
Språkmedvetenhet har utvecklats under en lång tidsperiod. I historien har olika språk
och kulturer hållits strikt isär. 1800-talets nationalism fick nationerna att forma starka
egna kulturella identiteter. Nationalstaten krävde på den tiden en förenad kultur och
ett förenat språk. På så vis blev det svårare att godkänna grupper med andra språk och
kulturer inom det egna landets gränser. I Norden var de språkliga minoriteterna utsatta
och tanken var att de skulle förenas med majoritetsbefolkningens språk så snabbt som
möjligt. I skolorna var minoriteterna särskilt utsatta, eftersom bara majoritetsspråket
fick användas och vissa språk kunde till och med vara förbjudna och straffbara i
skolorna. Det homogena synsättet levde vidare under en lång tid. (Börestam & Huss,
2001, s. 98.) Dagens samhällen frångår det homogena synsättet och blir mer och mer
heterogena. Idag möts olika språk och kulturer i och med att människor med olika
bakgrunder lever i samma miljöer. Det finns en stor mångfald som bör beaktas inom
skolvärlden. Det att olika kulturer och språk möter varandra kan tänkas stärka behovet
av acceptans och förståelse för en bred mångfald.
I Europeiska kommissionens rapport som behandlar utbildningarnas förberedelser för
mångfald (2017, s. 24), betonas att lärares attityder gentemot mångfalden har stor
betydelse för hur eleverna kommer att prestera i skolan. Meinhof och Moro (refererad
i Europeiska kommissionen, 2017, s. 21) framhåller betydelsen av att ta vara på och
värdesätta elevernas språkliga och kulturella mångfald. Lärare har ett stort uppdrag i
att se och höra alla elever, oberoende av deras kulturella och språkliga bakgrunder. I
rapporten (Europeiska kommissionen, 2017, s. 23) betonas även att lärare behöver vara
förberedda på de möjligheter som mångfalden bär med sig. Det här betyder inte att det
enbart är upp till läraren att förbereda sig själv, utan det behöver göras insatser i ett
tidigt skede för att utveckla metoder och idéer som beaktar mångfalden i klassrummet.
2

Det behövs ett välfungerande utbildningssystem, som målmedvetet arbetar för
mångfalden. Enligt Europeiska kommissionens rapport (2017, s. 21) ökar risken för
spänningar, motsättningar och stereotypa tendenser, ifall utbildningssystemen inte är
förberedda på mångfalden. Europeiska kommissionen har gett förslag på att begreppet
språkmedvetenhet kunde användas i utbildningarna. (Europeiska kommissionen,
2018).
På basis av den forskning som finns inom området och de rekommendationer som
nämnts anser vi att språkmedvetenhet är en viktig kompetens hos en lärare i dagens
flerspråkiga och mångkulturella samhälle. Som lärare kommer vi att möta språklig
mångfald och därför anser vi att det är viktigt att vara förberedd på att arbeta
språkmedvetet. Vi anser att det är viktigt att ha förståelse för olika språk och kulturer.
Som blivande lärare har vi möjligheten att förmedla våra synsätt på mångfald till
eleverna och därmed bidra i en språkmedveten skola, där olika språk och kulturer
värdesätts och ses som positiva resurser. Att arbeta med språkmedvetna metoder som
främjar varje elevs utveckling och värdesätter deras språkliga bakgrunder bör enligt
oss eftersträvas. Skolans arbete med språkmedvetenhet anser vi kunna bidra i en
sammanhållande och jämställd skola med ett öppet och tillåtande klimat, där alla
elever oavsett språklig bakgrund har samma möjligheter till framgång.

1.2 Disposition
Avhandlingen innehåller sex olika kapitel. Kapitel 2 utgör avhandlingens teoretiska
referensram. I början definieras språkmedvetenhet och det preciseras vilken tolkning
av

begreppet

som

används

i

denna

avhandling.

Vidare

presenteras

utbildningsstyrelsens och Europeiska kommissionens styrdokument, med tanke på
språkmedvetenhet. Ytterligare presenteras konkreta sätt på vilka mångfalden kan
beaktas på ett språkmedvetet sätt. Slutligen redogörs för vad det innebär att vara en
språkmedveten lärare. Kapitel 3 beskriver metod, datainsamling och forskningsansats.
Vidare presenteras hur avhandlingen genomförts. Slutligen fastställs reliabiltetsvaliditetsfrågor samt etiska frågor. I kapitel 4 presenteras studiens resultat utgående
från syfte och forskningsfrågor. I kapitel 5 diskuteras metoden och avslutningsvis
diskuteras resultatet i kapitel 6, i relation till den teoretiska referensramen. Slutligen
ges förslag på fortsatt forskning.
3

2 Språkmedvetenhet i skolan
I det här kapitlet definieras begreppet språkmedvetenhet. Vidare presenteras
språkmedvetenhetens roll inom den grundläggande utbildningen och i läroplanen samt
Europeiska kommissionens rekommendationer för språkmedvetenhet i skolor.
Därefter redogörs för på vilka sätt mångfalden kunde beaktas i skolor. Språkmedvetna
arbetssätt och läraren som en språkmedvetet fungerande aktör behandlas också. Det
här kapitlet fungerar som studiens teoretiska referensram.

2.1 Språkmedvetenhet
I detta avsnitt definieras språkmedvetenhet på fem olika sätt. Begreppet definieras här
på olika sätt för att ge en inblick i begreppets varierande meningar och dess relativt
långa historia.
Hawkins (1984) startade rörelsen British Language Awareness Movement redan i
början av 1980-talet. Hawkins argumenterade för att implementera språkmedvetenhet
(LA, Language Awareness) redan tidigt i grundskolan som ett utbildningsprogram.
Det språkmedvetna utbildningsprogrammets syfte var att minska på klyftan mellan
modersmålet och de främmande språken. Idag anknyts språkmedvetenhet starkare än
förut till undervisningen i skolorna i och med att termen nämns i läroplanen som togs
i bruk 2016 i Finland, som en av principerna som ska bidra i utvecklandet av skolornas
verksamhetskultur. Språkmedvetenhet hör till ett brett forskningsområde och därför
finns det idag flera definitioner på termen språkmedvetenhet. (Andersen & RuohotieLyhty, 2019).
Det finns flera projekt utöver Listiac som sammankopplas med språkmedvetenhet. Ett
av dessa är det finländska projektet DivEd (Diversity in Education), som också Åbo
Akademi är delaktigt i. DivEd har som syfte att stärka språk- och kulturmedvetenheten
samt

att

utveckla

kunnandet

och

de

språkmedvetna

handlingssätten

i

lärarutbildningarna och bland grundskole- och gymnasielärare i Finland. Enligt DivEd
ska läraren behärska kännetecknande drag för språket i de ämnen som läraren
undervisar. DivEd betonar vikten av att uppmärksamma skillnaden mellan
vardagsspråk och skolspråk. Skolspråket ska ses som ett eget språk och läraren
4

behöver därför handleda eleverna i användningen av skolspråket. Medvetenheten om
den språkliga mångfalden och på vilka sätt den tar sig uttryck i skolan bör
uppmärksammas. Lärarna behöver också reflektera över sin språkanvändning. (DivEd,
u.å.) DivEd nämner också språkkunskap, kännedom om språkens centrala drag och
skillnader mellan vardagsspråk och skolspråk som en del av språkmedvetenhet.
Språkmedvetenhet och språklig medvetenhet är närliggande begrepp, som i vissa fall
används parallellt. Begreppens innebörd är ändå inte samma. DivEds definition på
språkmedvetenhet handlar enligt läroplanens beskrivningar till en stor del om språklig
medvetenhet. Språklig medvetenhet handlar enligt läroplanen (Utbildningsstyrelsen,
2014, s. 208) om att märka skillnader och likheter i språk och om att väcka intresse för
elevernas två- eller flerspråkighet. Språklig medvetenhet handlar också om att
undersöka språket och dess varianter och om att använda begrepp som beskriver
språket (Utbildningsstyrelsen, 2014, s. 163). Dessutom uppmuntrar läroplanen
(Utbildningsstyrelsen, 2014, s. 294) med tanke på språklig medvetenhet till att väcka
intresse för språkets strukturer, språkliga fenomen, olika varianter av språk, språkets
stilar och nyanser och till att utveckla förståelse för språkliga val och deras följder. Att
hitta regelbundenheter i målspråket hör enligt läroplanen också till språklig
medvetenhet (Utbildningsstyrelsen, 2014, s. 352). Hellgren, Silverstöm, Lepola,
Forsman och Slotte (2019, s. 72) skriver att Språklig medvetenhet i olika läroämnen
är en av de grundläggande principerna i LP 2014. I diskussionerna kring läroplanen
har det talats om en ”språkmedveten skola”. Citatet bevisar att de två olika begreppen
ibland används parallellt och synonymt, fastän de handlar om olika saker. Vad
läroplanen avser med språkmedvetenhet behandlas i följande avsnitt.
Som redan nämnts kan språkmedvetenhet definieras på lite olika sätt. Association for
Language Awareness (u.å.) har snarare en språkligt medvetet inriktad definition på
språkmedvetenhet, än den definition av språkmedvetenhet som används i den här
avhandling. Association for Language Awareness definierar språkmedvetenhet som
explicit kunskap om språk samt medveten insikt och känslighet i språkinlärning,
språkanvändning och utlärning av språk. Språkmedvetenhet innebär att utforska
fördelarna med att utveckla goda kunskaper om språk, medveten förståelse om hur
språk fungerar samt kunskap om hur människor lär sig och använder språk.
Utbildningsstyrelsen (u.å.) däremot förklarar språkmedvetenhet som medvetenhet om
5

den breda språkliga mångfalden som finns i skolan. Det handlar om både lärarnas och
elevernas språkliga medvetenhet. Språkmedvetenhet är enligt Utbildningsstyrelsen det
talade språket, text, kroppsspråk och de ämnesspecifika begreppen. Målet med
språkmedvetenhet är att varje individ ska se nyttan med språk och kan värdesätta dem.
Språkmedvetenhet berör på samma sätt två- och flerspråkiga elever som enspråkiga
elever. Enligt Europeiska kommissionen ska begreppet språkmedvetenhet innefatta
hänsynstagande till enskilda elevers språkkunskaper och skapa en inkluderande ram
(Europeiska kommissionen, 2018).
I den här avhandlingen syftar språkmedvetenhet på Utbildningsstyrelsens, Europeiska
kommissionens och Läroplanens definitioner av språkmedvetenhet. Vi har valt att
tolka språkmedvetenhet som något identitetsrelaterat, i och med att språket har en stor
betydelse för språk-och kulturidentiteten. En språkmedveten lärare fokuserar enlig vår
tolkning av språkmedvetenhet på mångfalden i klassrummet eller i skolan och skapar
jämlika möjligheter för framgång för alla elever. En språkmedveten lärare är enligt vår
tolkning en lärare som stöder eleverna i att upptäcka olika språk runt omkring sig och
uppmuntrar eleverna att använda alla språk som de kan.

2.2 Språkmedvetenhet i grundläggande utbildningen och
läroplanen
Enligt

Grunderna

för

läroplanen

för

den

grundläggande

utbildningen

(Utbildningsstyrelsen, 2014) hör det egna språket och den egna kulturen till alla
elevers grundrättigheter i skolan. I skolan ska undervisningen utgå från dessa, vilket
innebär bland annat att olika identiteter, språk, religioner och åskådningar växelverkar
med varandra. Att naturligt använda olika språk i skolvardagen ska värdesättas. I en
språkmedveten skola diskuteras attityder mot olika språkgrupper och olika språk. I
alla läroämnen förekommer egna språk, textbruk och begreppssystem, vilket kan ge
eleverna nya perspektiv på samma fenomen. Språket som läraren använder ska gå från
ett vardagligt språk mot ett mer abstrakt språk. I en språkmedveten skola anses språkets
centrala betydelse för lärandet. Alla vuxna är i skolan fungerar enligt läroplanen som
både

språkliga förebilder

och

språklärare

i

undervisningen

oberoende

läroämne. (Utbildningsstyrelsen, 2014, s. 28.) Enligt 4 § i lagen om grundläggande
utbildning den 23 december (1999/1288) är kommunerna skyldiga att hålla svensk6

och finskspråkig undervisning separat. Enligt lagen ska alltså svensk- och
finskspråkiga elever skiljas åt till olika läroanstalter. Både finska och svenska kommer
därför troligen inte användas automatiskt i alla skolor i Finland, och därför blir det
lärarnas uppdrag att försöka värdesätta och lyfta fram båda språken tillsammans med
andra språk, oberoende skolspråket. För att ytterligare förtydliga handlar
språkmedvetenhet om att lyfta fram och värdesätta alla språk, inte bara finska och
svenska.
I och med att språkmedvetenhet genomgående tas upp i läroplanen kunde man anta att
skolorna också jobbar språkmedvetet. Repo (2020) har undersökt lärares sätt
att berätta om sina erfarenheter och upplevelser av språkmedvetet arbete i finländska
skolor. I studien deltog 16 lärare som arbetar i skolor som befinner sig i områden med
hög invandrarprocent. Alla lärare som deltog i studien hade minst ett års erfarenhet av
arbete med flerspråkiga elever. Repo (2020, s. 12) framhåller att det finns motsägelser
i lärares synsätt, trots den språkmedvetna läroplanen. En del av det lärarna berättar
under intervjuerna i Repos studie kan ses som motsägelser mot den språkmedvetenhet
som läroplanen förespråkar. Detta kan bidra till segregation, vilket delar in invandrare
och infödda elever i skilda grupper. Segregation motarbetar språkmedvetenhet bland
annat eftersom invandrarnas språkliga bakgrunder inte får plats i undervisningen.
Vidare poängterar Repo (2020, s. 12) att det även finns lärare som arbetar i enlighet
med den nya läroplanen. De här lärarna bemästrar och implementerar den nya
informationen och vill bevisa att det är möjligt att förändra arbetssätt och metoder, för
att främja det språkmedvetna arbetet.
För att återgå till läroplanstexterna finns avsnitten, Kulturell mångfald, Kulturell och
kommunikativ kompetens och Kulturell mångfald och språkmedvetenhet med i
läroplanen. I avsnitten behandlas hur den kulturella mångfalden ska beaktas, i den
grundläggande utbildningen. Enligt läroplanen ska undervisningen uppmuntra
eleverna till att ta del av andra kulturer och till att respektera den kulturella mångfalden.
Att ge eleverna möjligheten att få lära sig över språk-och kulturgränser har som syfte
att bidra i att uppmuntra eleverna till kulturell och interkulturell kommunikation och
till

att

tillsammans

arbeta

för

genuin

kommunikation

och

gemenskap.

(Utbildningsstyrelsen, 2014, s. 15.) I läroplanen (Utbildningsstyrelsen, 2014, s. 84)
nämns också att elevernas språkliga färdigheter och kulturella bakgrunder ska
7

uppmärksammas och att elevernas språkliga och kulturella identiteter ska stödjas,
genom varierande metoder. Vidare befästs målet att eleverna ska få möjligheten att
använda alla språk de kan i undervisningen. De ska också lära sig att värdesätta och
främja två- och flerspråkighet, vilket ska stärka den språkliga medvetenheten.
(Utbildningsstyrelsen, 2014, s. 86.)
Olika språk finns sida vid sida i dagens globala samhälle, vilket är något som skolan
behöver beakta. Eftersom det finns flera olika språk i skolan är språkmedvetenheten
viktig, såväl för lärare och elever. Läroplanen nämner en språkmedveten gemenskap,
vilket i skolan innebär att behandla attityder gentemot språk på olika sätt
(Utbildningsstyrelsen, 2014, s. 28). Enligt läroplanen ska undervisningen stödja
utvecklingen av elevernas kommunikations-och uttrycksförmåga på ett hänsynsfullt
sätt. Undervisningen ska ge eleverna utrymme till att lära känna sina språkliga
bakgrunder och hjälpa eleverna att utveckla acceptans gentemot kulturell och språklig
mångfald. Eleverna ska uppmuntras till att se språkliga och kulturella bakgrunder som
positiva resurser. (Utbildningsstyrelsen, 2014, s. 21.) Det är av vikt att varje elev
oavsett sin språkliga bakgrund har samma möjligheter till framgång i skolan, och
därför vore det viktigt att lärarna är språkmedvetna och använder varierande metoder
i undervisningen. Att kunna acceptera och värdesätta sina språkliga grunder kan anses
bli svårt för elever, ifall de upplever att deras språkliga bakgrund eller kultur står i
vägen för deras framgång i skolan. Lärarna behöver skapa utrymme i skolvardagen för
att behandla och handleda eleverna i värdesättandet av sina språkliga och kulturella
grunder. Gibbons (2010, s. 39) lyfter fram att undervisning som fokuserar på elevernas
potential och på att hitta fungerande stöd gynnar elevernas utveckling, till skillnad från
att läraren koncentrerar sig på elevernas nuvarande nivå i andraspråket. Andra språk
syftar i detta fall till skolspråket. Sundgren (Lahdenperä & Sundgren, 2017, s. 59)
framhäver att flerspråkighet ofta lyfts fram som en positiv resurs som borde
eftersträvas. Sundgren menar ändå att andra språk än majoritetsspråket tenderar att
falla i skymundan och ibland även medvetet undanträngas. Vidare menar Sundgren att
attityderna är beroende av erfarenheter. En lärare med goda språkliga erfarenheter har
i många fall bättre attityd gentemot flerspråkighet, än en lärare som saknar erfarenheter.
På så vis stärks tanken om att det behövs språkmedvetna utbildade lärare som har goda
attityder och vilja att jobba språkmedvetet. Språkmedvetenheten som läroplanen
eftersträvar kunde möjligtvis uppnås genom att utbilda språkmedvetna lärare, som har
8

de rätta redskapen, värderingarna och metoderna för att utföra undervisning där olika
språk värdesätts. Språkmedvetenhet i skolorna kunde utgöra en bidragande faktor för
ett jämställt klassrum, där möjligheterna till framgång inte baserar sig på elevernas
språkliga bakgrunder och utgångslägen eller på lärarens attityd mot mångfald.

2.3 Språkmedvetna strategier enligt Europeiska kommissionen
Språkmedvetenhet och utvecklandet av språkkunskaper borde integreras tvärgående i
alla läroplanerna. Då språk sammankopplas med andra ämnen kan ett mer äkta lärande
som inriktar sig på verkliga situationer skapas. Elevernas språkrepertoar kan användas
som pedagogisk resurs och värdesättas, för att stödja elevernas fortsatta lärande.
Eleverna kunde med fördel uppmuntras till att berätta om sina språk för varandra,
jämföra språken och hjälpa varandra i lärandet.
För att stärka språkmedvetenheten i skolorna finns det framlagt flera pedagogiska
språkstrategier som kan stödja i genomförandet av Europeiska unionens
rekommendationer gällande språkmedvetenhet i skolor. Som följande presenteras en
del av strategierna som tas upp i Europeiska unionens officiella tidning.
I Europeiska kommissionens tidning (2019) nämns digitala verktyg som ett hjälpmedel
i genomförandet av språkmedveten undervisning. Digitala verktyg kan utnyttjas för att
främja språkundervisning, språkinlärning och språkbedömning. Med hjälp av digitala
verktyg är det möjligt att utvidga språkutbudet i skolor. Virtuellt samarbete mellan
skolor kan ge elever möjlighet att förbättra språkinlärningen, genom samarbete med
elever från andra länder. Detta fungerar som en förberedelse för rörlighet mellan länder,
i syfte av studier, utbildning eller volontärarbete utomlands. Exempel på digitala
verktyg som nämns av Europeiska kommissionen är School Education Gateway och
eTwinning. På School Education Gateways nätsida finns information om plattformen.
School Education Gateway (u.å.) är en europeisk online plattform för skolutbildning.
Plattformen är ämnad för lärare, rektorer, utbildare, lärare på yrkesutbildningar och
andra personer som arbetar inom skolutbildning. Programmet är gratis och erbjuder
användarna nytt material varje vecka. Materialen består bland annat av nyhetsartiklar,
användbara och konkreta exempel och nya publikationer. Användarna kan hitta
resurser i plattformen, tack vare att plattformen innehåller rapporter om färska
9

forskningsresultat och undervisningsmaterial, som blivit formade i europeiska projekt
och på kurser. Användarna av School Education Gateway kan utveckla och utbilda sig
med gratis kurser, som blivit utvecklade av experter. Plattformen finns tillgänglig på
23 olika språk. eTwinnig (u.å.) är också en online plattform för skolpersonal. Via
plattformen kan skolpersonal runtom i Europa kommunicera, samarbeta och dela med
sig av sin skolvardag och därmed främjar plattformen samarbeten mellan skolor i
Europa. Via eTwinning Live kan lärare satsa på sin professionella utveckling på olika
läroevenemang, det vill säga korta intensiva och bildande kurser som hjälper lärare att
utvecklas i sina ämnen. Det finns också eTwinning-grupper, i vilka lärare från olika
europeiska länder kan mötas virtuellt och diskutera om deras intressen och ämnen.
Tack vare plattformen kan lärare utbyta idéer och lära sig av varandra. eTwinning är
världens största lärarnätverk med över 800 000 registrerade lärare som användare.
Enligt Europeiska kommissionen borde lärare som inte är språklärare få ökad
sakkunskap och strategier, som stödjer elevernas språkmedvetenhet. Fortbildningar för
lärare och utbildare kan bidra i yrkesmässig utveckling och kan verkställas bland annat
genom

nätverk,

praktikgemenskaper,

språkkurser

på

webben,

kollaborativ aktionsforskning, kompetenscentrum och gemensamt nätbaserat lärande.
Samarbeten mellan utbildningsinstitutioner i gränsområden bör sporras eftersom
gränsöverskridande samarbeten bland annat kan bidra till arbetsmöjligheter på båda
sidorna av gränsen.
Sammanfattningsvis menar Europeiska kommissionen att språkmedvetenheten ska
stärkas i skolor genom olika metoder. Alla språk ska värdesättas och användas som
resurser i lärandet. Digitala verktyg ska med tanke på språkmedveten undervisning.
Lärare och utbildare ska erbjudas möjlighet till fortbildning och partnerskap, även
kopplingar mellan skolor ska utnyttjas.

2.4 Beaktandet av mångfalden i klassrummet
PISA (Programme for International Students Assessment) är OECD-ländernas
gemensamma forskningsprogram. I Pisa-programmet utvärderas med tre års
mellanrum 15-åriga ungdomars kunskaper i matematik, naturvetenskaper och
läsfärdighet. Vilket område som betonas varierar från år till år. I Pisa-resultatet 2018
10

framkommer att Finland hör till bäst presterande länderna i läsfärdighet. Resultaten
visar dock att det finns stora skillnader i läsfärdigheterna mellan elever med
invandrarbakgrund och elever med finländsk bakgrund. Första generationens
invandrares poängmedeltal i läsfärdighet var 107 poäng och andra generationens 71
poäng mindre än elevernas med finländsk bakgrund. (Undervisnings- och
kulturministeriet, 2019.)
I Yles artikel skriven av Gardberg och Huldin (2020), skolor sviker elever med
invandrarbakgrund berättas att elever med utländsk bakgrund upplever att de inte har
fått tillräckligt med språkstöd, vilket resulterat i att läsfärdigheterna inte är på samma
nivå som klasskamraternas. I Yles artikel berättar Clémence Habiyakare att hon inte
fick tillräckligt med stöd för språket av lärarna. Clemence upplevde också att en lärare
uttryckte sig på ett rasistiskt sätt mot henne. Ahmad Shah uttrycker också negativa
upplevelser av inkluderingen i den finlandssvenska skolan. Ahmad säger i intervjun,
De har ingen plan för att inkludera människor med annan bakgrund i den
finlandssvenska bubblan. Han fortsätter i en mera positiv ton med att lärarna har en
stark vilja att hjälpa, men saknar kompetenser för att lyckas. Enligt artikeln delar flera
elever med invandrarbakgrund erfarenheten om att studiehandledaren har låga
förväntningar på dem. Professor Gunilla Holm framhäver att det vore viktigt att
eleverna upplever att lärarna tror på dem, eftersom det påverkar deras prestationer i
skolan på ett positivt sätt. Lorentz (refererad i West, 2016, s. 68) menar att
invandrarproblem är ett ord som ofta används, fastän det egentligen handlar om
pedagogiska lärarproblem som skolorna borde lösa. Även Hajer och Meestringa
(refererad i West, 2016, s. 68) understryker att det är skolan som bör anpassa sig till
situationen, istället för att anse att det är flerspråkiga eleverna som har problem. Även
Holm och Mansikka (refererad i West, 2016, s. 71) tar upp att det i finländska skolorna
skapas ”vi” och ”dom” motsättningar, vilket enligt forskarna gör att samhälleligt
rättvis och mångkulturell utbildning inte förverkligas.
Enligt Repos studie är attityder och språkmedvetenhet avgörande för invandrare. I två
exempel ur Repos studie (2020, s. 7) menar två olika lärare att andra generationens
invandrare kommer att ha så goda kompetenser i finska språket att det inte kommer
orsaka utmaningar i deras skolframgången. Istället menar lärarna att utmaningarna är
attityden hos andra generationens invandrare. Repo påpekar att de här lärarna tar
11

avstånd från lärande som en språklig process och övergår istället till att behandla
lärandet som en attityd och uppförandefråga. Resultatet i Repos studie (2020, s. 12)
antyder att för att verkligen förespråka att alla nykomna ska bli en del av samhället
behöver lärarutbildningarna systematiskt betona språkmedvetenhet och utrusta lärare
för att arbeta i flerspråkiga klassrum.
Sinkkonen och Kyttäläs (refererad i Räsänen, Jokikokko & Lampinen, 2018, s. 60)
forskning strävade till att hitta fungerande arbetssätt för lärare, i undervisningen av
invandrarelever. Resultaten visade att det språkliga stödet är viktigt tillsammans med
kompanjonsundervisning

och

skolans

samplanering

av

undervisningen.

Kompanjonundervisning innebär att två eller flera lärare planerar och undervisar i
samarbete. Att utnyttja skolassistenternas kunskaper på kreativa sätt togs också upp
som fungerande sätt i undervisningen av invandrarelever. En välplanerad övergång
från den förberedande undervisningen till allmänna undervisningen visade sig också
viktig. Utbildningsstyrelsen (u.å.) förklarar förberedande undervisning som
undervisning som förbereder barn och ungdomar med invandrarbakgrund för den
grundläggande utbildningen. Den förberedande undervisningen är menad för barn som
flyttat till landet och för barn som är födda i Finland men har invandrarbakgrund. Att
lärarna är medvetna om olika arbetssätt och språkligt stöd som är ämnat för
invandrarelever kan antas påverka inkluderingen positivt. Med tanke på
språkmedvetenhet bör invandrarelevernas språkliga bakgrund och kultur värdesättas
och behandlas i skolan.
I den amerikanska studien School Effectiveness for Language Minority Students
märkte Thomas och Collier att det finns tre faktorer som påverkar hur eleven kommer
att prestera i skolan. Faktorerna är följande; eleverna får stöd i andraspråket i alla
skolämnen tillsammans med stöd i modersmålet, läraren använder tidsenliga modeller
för språk och kunskapsundervisning på två språk och skolans sociokulturella stämning
gör andraspråkselever delaktiga och får dem att känna att deras bakgrund är viktig.
Dessutom lyckades andraspråkseleverna bra i de skolor där lärarna hade höga
förväntningar på dem. (Gibbons, 2010, s. 30.) Börestam och Huss (2001, s. 48) menar
att invandrarbarns tvåspråkighet inte uppmuntras på samma sätt som andra barnens
inlärning av främmande språk fastän invandrarbarnen skulle ha möjlighet till att nå
höggradig tvåspråkighet.
12

Halliday och Hasan (2013, s. 19–23) beskriver tre faktorer som har en inverkan på
situationskontexten. Situationskontexten syftar till sammanhanget där språket används.
Faktorerna som påverkar sammanhanget där språket används är; fält/verksamhet
(field), relation (tenor) och kommunikationssätt (mode). Fält/verksamhet syftar på
textens ämne, relation (tenor) syftar på talarens och lyssnarens förhållande och
kommunikationssätt (mode) syftar på kommunikationskanalen. Dessa tre faktorer
utgör tillsammans textens register. Språket har en tendens att anpassa sig beroende på
sammanhanget. Eftersom barn anpassar sitt språk efter sammanhanget då de tillägnar
sig sitt första språk, lär de sig tillika att anpassa språkets register. Cummins lyfter upp
utmaningar med registret och dess betydelse för andraspråkselever. Cummins (2000)
hävdar att en andraspråkselev på cirka två år lär sig att använda språket i vardagliga
situationer, dock menar han att det kan ta upp till sju år att nå samma nivå med infödda
elever då det handlar om register som används i kunskapsrelaterat språk. I och med att
andraspråkselever med skolspråket som andra språk lär sig snabbt att använda sitt
andraspråk i vardagen kan det vara svårt för elevens omgivning att märka eventuella
brister i kunskapsrelaterade språket. Det är viktigt för elevernas framgång att lärarna
är medvetna om utmaningarna som andraspråkselever kan möta med skolspråket,
fastän vardagsspråket fyller sin funktion.

2.5 Språkmedvetna arbetssätt och metoder
Språkmedvetna arbetssätt har visat sig gynna studeranden i språkligt och
innehållsmässigt utmanande kurser. Aalto och Tarnanen (2015, s. 87) tar upp att
forskning har visat att lärares och lärarstuderandes ämnesöverskridande samarbete är
en betydelsefull faktor i utvecklandet av lärarnas expertis och skolornas vanor. Aalto
och Tarnenen menar att ämnesöverskridande och mångsidiga fenomenkoncentrerade
förhandlingar och uppbyggandet av ämneshelheter kunde vara sättet för forskare och
lärarutbildare att lära sig mer om språkmedveten ämnesundervisning. Tack vare bättre
kunskaper menar Aalto och Tarnenen att forskare och lärarutbildare kunde utveckla
pedagogiska modeller för genomförandet av språkmedveten ämnesundervisning.
Russel (refererad i Aalto & Tarnanen, 2015, s. 77) upptäckte i sin fallstudie att
ämneslärare klarade av att utveckla sina vanor då en språklärare också var närvarande

13

i klassrummet. Ämnes- och språklärares samarbete stödde lärandet, eftersom
studeranden började prestera bättre på språkligt och innehållsmässigt krävande kurser.
Som redan tidigare nämnts skiljer sig skolspråket och vardagsspråket från varandra.
Matematiska begrepp som division och term är viktiga i matematiken, fastän de inte
förkommer ofta i vardagligt tal. Begreppen är en viktig del av det matematiska
språket och därför måste eleverna förstå begreppen. eNorssi är ett nätverk som samlar
ihop Finlands tio övningsskolor och fungerar som deras samarbetsnätverk. eNorssi
nätverket

fungerar

Undervisningsministeriet

i

samarbete
och

med

dessutom

Utbildningsstyrelsen
samarbetar

eNorssi

och
med

regionsförvaltningsverken. (eNorssi u.å.) eNorssi (2019. s. 16–17) beskriver
språkmedvetna metoder för matematikundervisning. För att gynna förståelsen är det
viktigt att eleverna blir uppmuntrade till att ta reda på motsvarande begrepp på sina
egna modersmål. Föräldrarna kan delta genom att namnge begreppen på sina språk.
Under läsåret kan begreppen samlas på väggen på skolspråket, men även på andra
språk som eleverna känner till. En språkmedveten matematiklärare uppmuntrar
eleverna till att uttrycka sina matematiska tankar på olika sätt. Eleverna kan berätta
om sina

tankar

på

sitt

modersmål

och

läraren

kan

spela

in

elevens begrundande och sedan be någon annan ge sin tolkning. Eftersom olika elever
kan ha väldigt olika strategier kan den här metoden vara gynnsam för
lärarens professionella

utveckling. I språkliggörandet

av

matematiken

kan konkreta undervisningsmaterial och arbetssätt underlätta. Språkliggörandet av
matematiken kan speciellt hjälpa de elever vars matematiska potential riskerar att gå
förlorad, på grund av svårigheter med språket och termerna. Genom eNorssis metoder
gynnas elevernas språkmedvetenhet på olika sätt. Eleverna får bland annat märka att
alla språk är användbara i matematiken och dessutom blir eleverna medvetna om
mångfalden av språk, som finns bland klasskamraterna. Genom eNorssis metoder kan
läraren visa att hon eller han värdesätter elevernas språkliga bakgrund genom att
använda dem som resurser i undervisningen. Även Repos studie tar upp
språkmedvetna metoder som med fördel kan användas i matematiken. I Repos studie
(2020, s. 10) menar en av de intervjuade lärarna att ett fungerande sätt i matematiken
är att ha elever att sitta bredvid varandra och diskutera uppgifter, eftersom det ofta
verkar främja lärandet. Genom detta arbetssätt får eleverna möjligheten att lära
varandra matematiska begrepp, även över språkgränserna om det så behövs. I samma
studie redovisas för en situation där läraren lät en av eleverna som hade det svårt med
14

engelska lära läraren två ord på arabiska varje lektion, och i utbyte fick läraren lära
eleven engelska, vilket resulterade i att eleven plötsligt blev väldigt ivrig på att lära sig
när han fick lära sig via sitt modersmål (Repo, 2020, s. 6). Ett annat exempel som Repo
(2020, s. 6) tar upp är ett fall där en lärare om och om igen upprepar nyckelorden i
undervisningen. Läraren framhåller att nyckelorden behöver bli hörda, sagda och
sedda för eleverna. En resurs som kan tänkas förknippas med Repos, Aaltos och
Tarnanens slutsatser gällande att gå över språkgränserna är transspråkande.Sundgren
(2017, s. 65) lyfter fram begreppet transspråkande (translanguaging) som ett effektivt
verktyg för undervisningen, i ett språkmedvetet avseende. Transspråkande innebär
enligt García och Wei (2014, s. 34–35) att man medvetet byter språk i både inflöde
och utflöde. Rosén och Wedin (refererad i Lahdenperä & Sundgren, 2017, s. 65)
beskriver begreppet transspråkande som ett sätt för människor att använda sina
språkliga register, för att skapa en världsomfattande språklig gemenskap. Sundgren
(2017, s. 66) lyfter upp transspråkande som en dyrbar resurs i klassrummet, eftersom
eleverna då får möjlighet att använda och utveckla sina språkliga register.
Kultur och språkmedvetenhet har visat sig gynna textförståelsen i läsning av för
eleverna främmande teman. Gibbons (2010, s. 118) betonar att förförståelsen påverkar
hur andraspråksinläraren kommer förstå texten. Därför är det av betydelse att barnen
som lär sig läsa får öva i sammanhang som de är bekanta med sedan tidigare. Dock är
det viktigt att även läsa böcker som behandlar för eleverna främmande innehåll.
Språkinlärning innebär att lära sig språket och om kulturen där språket används.
Gibbons (2010, s. 119) menar att läraren bör förbereda eleverna innan läsningen av en
bok med främmande ämne påbörjas. En läsare som är obekant med ämnet och har
begränsad språklig kapacitet blir tvungen att trygga sig till sin grafematiska kunskap,
det vill säga kunskapen om sambandet mellan ljud och bokstav (Gibbons, 2010, s. 119).
Gibbons (2010, s. 121–122) ger exempel på aktiviteter som förbereder elever för
läsning och aktiverar deras förkunskaper. Läraren kan bland annat låta eleverna kolla
på en bild ur boken och sedan låta eleverna gruppvis eller i par diskutera vad de tror
boken kommer att handla om. Ett annat sätt är att eleven först får höra texten på sitt
förstaspråk och först sedan läsa den på andraspråket. Ovannämnda aktiviteterna visar
även för eleverna med svenska som förstaspråk att klasskamraterna är duktiga
språkanvändare och att läraren godkänner alla språk. Arbetssätten visar även att alla
språk är ämnade för kommunikation.
15

Flerspråkigt material i skolan gynnar språkmedvetenheten i skolan, eftersom eleverna
då kommer i kontakt med andra språk i sin närmiljö. Från en lärarintervju från Repos
studie (2020, s. 7) framkom att läroböcker på främmande språk i det finska samhället
inte tar i beaktande hur man kunde jämföra en invandrares modersmål med det
främmande språket. Det leder till att läraren själv behöver göra dessa jämförelser, utan
att dra nytta av de läroböcker som finns. Läraren menar att det är viktigt att jämföra
språk i undervisningen. (Repo, 2020, s. 7.)
Följande exempel tar upp språkligt medvetna lässtrategier med kopplingar till
språkmedvetenhet. En andraspråkselev behöver en kulturellt och språkligt rik miljö,
varierande lässtrategier och möjlighet att utveckla varierande roller som läsare
(Gibbons 2010, s. 116). Luke och Freebody (refererad i Gibbons, 2010, s. 116)
förklarar att det finns fyra beståndsdelar som gynnar litteracitetsutvecklingen, och att
eleverna behöver få använda olika roller under läsningen. Rollerna är; kodknäckare,
textdeltagare, textanvändare och textanalytiker. Kodknäckaren har som uppgift att
förstå anknytningen mellan talade ord och symboler, skrivriktning och alfabet. För att
eleverna ska kunna knäcka koden ska sammanhanget ha en mening. Textdeltagaren
kopplar ihop sina förkunskaper med texten. (Gibbons, 2010, s. 116.) För att
exemplifiera lyfter Luke och Freebody (refererad i Gibbons, 2010, s. 116–117) fram
ett exempel från en studie. Studien gjordes på en grupp åttonde klassister som fick som
uppgift att läsa en text som handlade om ”sounding”, det vill säga en kränkande och
rituell lek, som är vanlig bland mörkhyade unga. Klassens ljushyade elever förstod
texten som att den handlade om ett slagsmål, medan de mörkhyade eleverna i klassen
tolkade att texten handlade om en muntlig lek. På grund av förkunskaperna var det
eleverna som kände till leken som förstod textens innebörd. En textdeltagare drar nytta
av sina kunskaper både kulturellt och ämnesspecifikt (Gibbons, 2010, s. 117). Gibbons
(2010, s. 117) fortsätter med att förklara rollerna textanvändare och textanalytiker.
Textanvändaren får medverka i sociala aktiviteter och får förståelse för hurudan
läsning lämpar sig bäst i olika sociala sammanhang. Textanalytikern läser kritiskt och
mellan raderna och har förståelse för att texter reflekterar världen på ett visst sätt och
att varje läsare förstår texten ur sitt eget perspektiv. Förkunskapernas betydelse kan
sammankopplas med kulturell medvetenhet. Som textdeltagare får eleverna dra nytta
av sina kulturella kunskaper och som textanalytiker lär sig eleverna att tänka på
16

världen från olika perspektiv, vilket är positivt för kulturella medvetenheten. Eftersom
språket är en del av kulturen kan dessa kulturmedvetna arbetssätt öppna diskussioner
och tankar bland eleverna om olika språk och därmed språkmedvetenhet.
Till näst beskrivs en metod som lär elever att läsa på ett språkmedvetet sätt med hjälp
av språkligt medvetna arbetssätt. Språkmedvetenhet behandlas i LPP-metoden genom
att eleverna får dela med sig av sina upplevelser och intressen, men främst handlar det
om att se till att alla oberoende språkkunskaper får vara delaktiga i de olika skedena i
processen. LPP-metoden (lukemaan puhumisen perusteella) är utvecklad av Ulrika
Leimar och har elevernas eget talspråk som utgångspunkt i lärandet. LPP-metoden
består av fem olika skeden. Lärprocessen börjar med en gemensam diskussion med
eleverna, om det ämne som behandlas. Efter diskussionsskedet ändras det talade
språket till skriven text, exempelvis så att läraren skriver ner texten på en tavla. Texten
läses på varierande sätt, till exempel parvis eller i grupp. Efter läsningen följer
laboreringsskedet. Laboreringsskedet har som målsättning att dela texten i delar och
analysera den. Förutom själva texten analyseras ord, stavelser, ljud och bokstäver som
läraren skriver på lappar. Språkets mindre delar tilläggs i texten som finns nedskrivna
på tavlan. Efter detta fortsätter analysen individuellt. Undervisningen differentieras
enligt elevernas nivåer. Efter att texten blivit återläst skriver läraren texten rent och
varje elev får texten utskriven. Eleverna sparar texterna. Sedan läser eleverna enskilt
texten högt för läraren, enligt sina förmågor. Eleven väljer själv delar och ord som hon
eller han läser och vill lära sig. Slutligen behandlas delarna som eleverna valt ut på
olika sätt. LPP-metoden utgår från barnet. Individualisering, växelverkan och
gemenskap betonas. Metodens arbetssätt ger möjlighet till omfattande och mångsidig
producering och analysering av texter. Även flerspråkiga elever bidrar i texten med
kunskap, intressen och upplevelser. Med hjälp av metoden får eleverna reflektera över
och dela med sig av för dem viktiga saker och händelser. (eNorssi, 2019, s. 21.)
En annan strategi som eNorssi tar upp som en språkmedveten metod för läs- och
skrivinlärning är Reading to Learn metoden (R2L). R2L metoden, som grundar sig i
genrepedagogik utvecklades av den australienska doktorn David Rose. Metoden är
utvecklad speciellt för att stödja nybörjare i att lära sig skriva och läsa. Eleverna lär
sig känna igen olika genrer och deras utmärkande egenskaper, gällande exempelvis
meningsuppbyggnad. Eleverna lär sig utnyttja det de läst i sina texter. Metoden strävar
17

till att stödja eleverna i att lära sig läsa utgående från deras egen nivå, enligt kraven för
årskursen. R2L metoden börjar från en helhet och framskrider därifrån till mindre delar.
R2L metoden består av tre skeden. Första skedet är att förbereda sig till läsandet, andra
skedet är detaljerad läsning och det tredje skedet är att granska meningarnas innehåll.
Förberedelsen för läsandet görs med ledning av läraren, helst i växelverkan med
eleverna. Läraren förbereder frågor och eleverna kan delta genom att dela sina insikter.
Läraren läser texten högt för eleverna och efter det får eleverna texten. Andra och
tredje skedet öppnar upp textens utmärkande egenskaper och begrepp ytterligare.
Textens uppbyggnad och skeden synliggörs. Eleverna skriver tillsammans en ny text,
genom att ta modell av en annan text med samma genre. Differentieringen sker
automatiskt i och med att eleverna får delta på sin egen nivå. Eleverna kan börja skriva
individuellt då de tillägnar sig modelltextens uppbyggnad redan under andra skedet.
Gemensamma idéerna kan utnyttjas fastän skrivandet skulle ske individuellt. (eNorssi,
2019, s. 22–23.) Fastän eNorssi tar upp metoden som en språkmedveten metod anser
vi att metoden främst är språkligt medveten eftersom fokuset ligger på textens olika
delar. Dock är språkmedvetenhet som redan konstaterats ett brett begrepp och därför
kunde språklig medvetenhet i vissa fall bidra i språkmedvetenhet, i och med att olika
metoder för läs- och skrivinlärning på något sätt ofta berör olika språk, speciellt om
klassen har stor mångfald.

2.6 Den språkmedvetna läraren
I Repos studie (2020, s. 7) framgår i ett par exempel från intervjuer med lärare att
diskussionen om språkmedvetenhet har pågått under flera år, men att lärarna inte
märker av någon förändring ute i skolorna. Repo fortsätter med att konstatera att de
här diskussionerna inte bidrar till ökad språkmedvetenhet, utan att lärarna snarare
överför ansvaret till andra. Var och en i skolans personal bör bära ansvaret för att
språkmedvetenheten ska få plats i skolan.
Aalto

och

Tarnanens

(2015,

79–80)

studie

närmar

sig

språkmedveten

ämnesundervisning från ämneslärarutbildningens perspektiv. Resultaten av studien
visar att ämneslärarstuderanden förhåller sig positivt till att se språket som en del av
ämnesundervisningen och lärandet. Ämneslärarstuderandena ansåg enligt resultaten
för studien att ämnesrelaterade språket är viktigt och att språket fungerar som
18

meningsöverförare i olika ämnen. Största delen av ämneslärarstuderandena ansåg att
fördjupandet av språkkunskaper även hör till ämneslärarens ansvar. Majoriteten av
ämneslärarstuderandena ansåg sig också vara språklärare. I enkätsvaren framkom
utöver

det

positiva

förhållningsättet

att

det

finns

osäkerhet

bland

ämneslärarstuderandena, angående språkmedvetenhetens och flerspråkighetens
betydelse i ämnesundervisning. I studien fick ämneslärarstuderandena också tillfrågan
att utvärdera språkliga utmaningarna med deras läroämne. Cirka 70 procent av
ämneslärarstuderandena svarade att det skulle vara utmanande för en person som
skriver och pratar på A2 nivå (i detta fall finska) att delta i undervisningen i deras ämne.
Ämneslärarstuderandena ansåg att det ändå finns skäl att studera också deras läroämne,
fastän språkkunskaperna skulle vara på A2 nivå. I gymnastik, musik och
informationsteknik ansåg studeranden att bristande språkkunskap inte bidrar med
utmaningar för lärandet. (Aalto & Tarnanen, 2015, s. 82.)
I eNorssis handbok Kielitietoisen opettajan opas (2019, s. 3) finns språkmedvetna
lärares egenskaper sammanfattade i en lista. Enligt eNorssi inser en språkmedveten
lärare att läroämnets innehåll och språkinlärning är ihopkopplat och stödjer eleverna i
att bli medvetna om de olika läroämnenas speciella språkliga drag. En språkmedveten
lärare observerar sitt eget språkbruk. Språkmedvetna läraren förstår på vilka sätt språk
kan tolkas, analyseras, bedömmas och produceras. Den språkmedvetna läraren tar
elevernas olika inlärningsstilar i beaktande och eftersträvar en rättvis undervisning,
som bidrar i att skillnaden mellan starka och svaga elever blir så liten som möjligt.
Läraren uppmuntrar till växelverkan som garanterar alla elevers deltagande och läraren
samarbetar med sina kollegor.

Aalto och Tarnanen (2015, s. 76) tar upp en forskning av Schall-Leckronen och
McQuillan från 2012. I forskningen handleddes lärarstuderanden i att analysera
historiska vetenskapsområdets språk systemisk-funktionellt och i att utnyttja språkoch textsensitiv pedagogik. Forskningen granskade lärarstuderandenas attityder till
och färdigheter i att lära ut historia till en språkligt heterogen grupp. Fastän
lärarstuderandenas färdigheter utvecklades under den två år långa forskningen,
upplevde studeranden att de ytterligare behöver mycket mer övningar, möjligheter till

19

att observera erfarna lärares arbete samt pedagogiska modeller, för att kunna integrera
språk med historieundervisning.
Cummins (2017, s 17) betonar vikten av mänskliga relationer i skolan. Växelverkan
mellan läraren och eleverna och mellan eleverna har visat sig vara betydande för
elevernas framgång i skolan, till och med viktigare än vilka metoder som används i
undervisningen, i olika ämnen. Många nyanlända befinner sig i en ekonomiskt och
socialt orättvis situation, men stabila relationer mellan lärare och elever kan trots det
vara avgörande för elevens framgång i skolan. Pedagogen har som uppgift att skapa
plats i klassrummet för elevernas utvidgade tankar och identiteter.
Uriel Weinreich förklarade år 1974 tvåspråkighet på följande sätt: Praktiken att
omväxlande använda två olika språk kommer vi att kalla tvåspråkighet, och
personerna för tvåspråkiga. (refererad i García & Wei, 2014, s. 31). Anna SlotteLüttge (2008, s. 89–91) som fokuserar sin forskning på tvåspråkiga (finska-svenska)
elever, påpekar att i en skola med öppet och medvetet språkklimat känner eleverna att
alla deras språk är viktiga. Vidare påpekar hon att det är betydelsefullt för eleverna att
läraren lyfter fram deras tvåspråkiga bakgrund, eftersom det bevisar för eleverna att
den finskspråkiga delen av deras liv också är viktig. Att lyfta fram elevernas
tvåspråkighet innebär inte att uppmuntra eleverna till att använda finska i skolan.
Istället kan finska vid passande tillfällen användas som tillägg, till exempel för att
förstå och hitta begrepp. Det kan fungera som en koppling mellan elevernas
vardagskunskap och skolans ämneskunskap. Trots att Slotte-Lüttge har forskat kring
tvåspråkiga (finska-svenska) elever kan samma tanke om ett öppet språkklimat antas
gynna även andra tvåspråkiga och flerspråkiga elever. Sundgren (2008, s. 85) har
vidare konstaterat att det finns en stark norm om enspråkighet i skolorna. Ibland kan
luckor i ordförrådet täckas genom kodväxling, men i alla situationer är inte kodväxling
ett alternativ. Då elevernas svenska ordförråd inte är fullständigt och eleverna inte kan
ta hjälp av det andra språket, kan de heller inte delta i undervisningen med sin fulla
förmåga. Gardner-Chloros (2009, s. 4) anger att kodväxling innebär en variation av
två eller flera språk som förekommer i tvåspråkiga samhällen. Kodväxling syftar till
användningen av flera olika språk eller dialekter i en mening eller i en konversation,
mellan tvåspråkiga. Kodväxling berör så gott som alla som är i kontakt med fler än ett
språk eller en dialekt. Slotte-Lüttge (2008, s. 87) tar upp ett exempel från sina
20

observationer, där en elev vet svaret på lärarens fråga på finska men inte på svenska.
Eleven räcker inte upp handen men säger tyst två gånger, jag vet va de e på finska,
medan han ser rakt mot läraren. Läraren ignorerar eleven båda gångerna och låter
istället de andra eleverna svara på svenska. Eleven kan alltså inte delta med sin fulla
potential, på grund av luckor i det svenska ordförrådet och den enspråkiga normen.
För att likande situationer där elevernas språkkunskaper i andra språk än skolspråket
inte noteras och värdesätts ska undvikas behövs språkmedvetna lärare, som vet hur
den språkliga mångfalden kan användas som en positiv resurs i undervisningen. Trots
att Slotte-Lüttges observationer var gjorda bland finsk-svensk tvåspråkiga elever kan
det öppna språkklimatet gynna alla elever, både två- och flerspråkiga men också
enspråkiga elever eftersom de kan lära sig nya språk, vilket kan utveckla
språkmedvetenheten hos dem. Dessutom får de två- och flerspråkiga eleverna använda
hela sin språkliga repertoar, vilket bidrar till ett språkmedvetet klassrum. För att
möjliggöra uttnyttjandet av den språkliga mångfalden i klassrummet behövs
språkmedvetna lärare.
Repo (2020, s. 12) upplyser om att det finns problematik i lärarnas expertis när det
gäller förmedling av information, acceptans och förändring i mötet med flerspråkighet
och i det stöd som ges i lärprocessen. Resultaten i Repos studie (2020, s. 12) styrker
och upprepar det fakto att utvecklingen som krävs för att förbereda lärare inför språklig
diversitet i klassrummet är en långsam process.

21

3 Metod
I det här kapitlet presenteras vårt tillvägagångssätt i studien. Syfte och
forskningsfrågor, datainsamling, på vilket sätt studien genomfördes och vilken
målgruppen för studien är presenteras. Slutligen framställs på vilket sätt vi i studien
har beaktat reliabilitets- och validitetsfrågor samt etiska frågor.

3.1 Syfte och forskningsfrågor
Syftet med avhandlingen är att få reda på svenskspråkiga klasslärarstuderandes
erfarenheter

av

och

åsikter

om

språkmedveten

undervisning

inom

klasslärarutbildningarna vid Åbo Akademi Vasa och Helsingfors universitet. Åbo
Akademi Vasa och Helsingfors universitet är de enda universiteten i Finland som
utbildar klasslärare på svenska. Dessutom är syftet att redogöra för vilka möjligheter
klasslärarstuderande anser att språkmedvetna aktiviteter i skolan kan ge. Forskarna
inom Listiac hade utformat en enkät som riktar sig till lärare, lärarutbildare och
lärarstuderande (se bilaga 1). Med hjälp av enkäten kan vi få reda på hur
klasslärarstuderande

anser

att

språkmedvetenhet

behandlas

inom

klasslärarutbildningarna. Dessutom kan vi få reda på vilka praktiska erfarenheter
klasslärarstuderande har av att genomföra språkmedveten undervisningen. Utgående
från enkätens frågeställningar och syftet med studien har vi formulerat följande
forskningsfrågor;
4. Vilka erfarenheter har klasslärarstuderande av att arbeta med språkmedveten
undervisning?
5. Vilka erfarenheter har klasslärarstuderande av språkmedveten undervisning
inom utbildningen?
6. Vilka möjligheter anser klasslärarstuderande att språkmedvetna aktiviteter i
skolan kan ge?

3.2 Forskningsansats
Forskarna inom Listiac har som syfte öka språkmedvetenheten i europeiska skolor,
bland annat genom annat utveckla lärarutbildningar och fortbildning för lärare. Hela
projektet utförs genom aktionsforskning och den här studien är en del av projektet.
22

Enligt Cohen och Manion (1994, s. 194) kan aktionsforskning tillämpas då en viss
kunskap krävs i ett särskilt samband med ett särskilt problem i en särskild situation.
Aktionsforskning är ett möjligt tillvägagångssätt också då ett nytt synsätt ska föras
över till ett redan existerande system. Aktionsforskningens tillämpas av praktiskt
verksamma personer som upptäcker skäl till förbättring eller förändring inom ett visst
område, ibland även med hjälp av utomstående personer. Vår studie kan bidra i att föra
in mer språkmedvetenhet i lärarutbildningarna, eftersom studien kommer att
synliggöra klasslärarstuderandenas erfarenheter och åsikter om språkmedvetenhet
inom utbildningen. Denscombe (2014, s. 31) menar att målet med aktionsforskning är
att uppnå rekommendationer beträffande goda handlingssätt inom en organisation.
Rekommendationerna har som syfte att förbättra verksamheten. Den här avhandlingen
ingår som redan nämnts i aktionsforskande projektet Listiac, som har som avsikt att
förbättra utbildningsverksamheten i fråga om språkmedvetna lärare. Vår del i projektet
är att bidra med ny information från de svenskspråkiga klasslärarutbildningarna i
Finland, och därmed hjälpa Listiac med att föra in språkmedvetenhet och förbättra
verksamheten i utbildningarna. Vår del av projektet hör av den orsaken också inom
aktionsforskning. Rönnerman (2004, s. 20–21) beskriver det egna skrivandet i
aktionsforskningen som ett sätt att anteckna inför kommande diskussioner med
kollegerna och som ett sätt att identifiera ett problem. Den här studien kan bli en
informationskälla för Listiac och den kan utnyttjas när aktionsforskningen fortsätter i
praktiken.
Genom en enkät är det möjligt att ta reda på vilka erfarenheter deltagarna har om ett
visst tema. Nylund menar (i Rönnerman, 2004, s. 158) att aktionsforskning måste utgå
från deltagarnas erfarenheter. Vidare beskriver Nylund (i Rönnerman, 2004, s. 159–
160) på vilket sätt kunskap är betydande i aktionsforskning. Nylund nämner vidare att
utvidgad epistemologi innefattar begreppen erfarenhetslärande, presentental,
propositional och praktisk kunskap. Den utvidgade epistemologin har en betydande
roll inom aktionsforskning. Nylund beskriver erfarenhetslärande som något komplext,
som innefattar bland annat empati. Erfarenhetslärande är nästan omöjligt att uttrycka i
ord. Vidare fastställs att presentental har sina rötter i erfarenhetsbaserade kunskaper.
Med propositional menas vetskap som föds med hjälp av begrepp eller teorier.
Slutligen innebär praktisk kunskap ett vetande om hur något görs i praktiken. Praktisk
kunskap uttrycks genom kompetens, skicklighet och talang. Den här avhandlingen
23

behandlar

erfarenheter

och

åsikter

gällande

språkmedvetenhet

bland

klasslärarstuderande och därför lämpar sig aktionsforskning som ansats för vår studie.

3.3 Genomförande
Datainsamlingen är gjord med en färdig enkät, som forskarna inom Listiac har
utformat. När vi gick med i Listiac projektet var enkäten redan skapad av forskare
inom projektet. På grund av det styrde enkäten avhandlingens syfte. Vi började med
att göra en noggrann genomgång av enkäten. Utgående från frågorna funderade vi på
vilka forskningsfrågor enkäten kunde ge svar på som anknyter till temat för
avhandlingen. Syftet formulerades utgående från vad forskningsfrågorna kommer att
besvara.
För att nå ut till målgruppen behövde vi få tillgång till både Åbo Akademi Vasas och
Helsingfors universitets interna mejladresser. Efter att vi fick lov och tillgång till dessa
kunde vi smidigt nå alla svenskspråkiga klasslärarstuderande i Finland. Vi utformade
ett mejl, i vilket vi försökte motivera klasslärarstuderandena till att besvara enkäten.
Mejlet var enligt följande;
Hej!
Sara Malin och Benjamin Fridlund här, vi behöver er hjälp med vår gradu. Vi är fjärde
årets studerande vid Åbo Akademi i Vasa. Genom att fylla i enkäten bakom länken
nedan hjälper ni inte bara oss utan medverkar också i att nå en språkmedveten
undervisning i framtiden. Det tar bara 10 – 15 minuter att besvara enkäten. Länk till
enkäten:
https://survey.abo.fi/lomakkeet/11582/lomake.html?rinnakkaislomake=SE
Avhandlingen behandlar lärarstuderandes uppfattningar och/eller erfarenheter om
språkmedveten undervisning. Vår avhandling är en del av det internationella
projektet Listiac (Linguistically Sensitive Teaching in All Classrooms), som i korthet
strävar till att förbättra den språkliga medvetenheten bland lärare, lärarutbildare och
lärarstuderande. Läs mera http://listiac.org och https://www.facebook.com/listiac/
Vi ber er att svara, så gott det går, på alla frågorna i enkäten fastän en del frågor kan
kännas svåra att svara på som studerande, eftersom samma frågor ställs till
verksamma lärare. Deltagandet i enkäten är anonymt och vår del riktas till alla
lärarstuderande i svenskspråkig lärarutbildning.
24

Tusen tack för att ni hjälper oss!
Med vänliga hälsningar,
Sara Malin och Benjamin Fridlund
Under processens gång diskuterade vi eventuella belöningar i syfte att motivera, till
dem som besvarar enkäten. Trost (2012, s. 120) menar att kvaliteten på enkätsvaren
kan försämras ifall enkäten endast besvaras för att få en gåva. Dessutom innebär en
gåva att personerna som deltar i enkäten troligen blir tvungna att avslöja sina
identiteter. Vi valde slutligen att inte belöna de som besvarade enkäten.
Enkäten som skickades ut bestod av flera olika typer av frågor som informanterna
skulle besvara (se bilaga 1). Enkäten började med bakgrundsfrågor om informanternas
undervisningserfarenhet och professionella utveckling. Frågorna var alternativfrågor
och öppna frågor. I alternativfrågor gavs informanten olika svarsalternativ, av vilka
informanten förväntades välja ett eller flera alternativ (Bell, 2006, s. 139). I enkäten
frågades exempelvis informantens elevers/studenters utbildningsnivå, med hjälp av en
alternativ fråga med sju olika svarsalternativ (se bilaga 1 s. 2). Bell (2006, s. 138)
förklarar att öppna frågor innebär att informanten ställs en fråga, som förväntas svaras
med ett ord, en mening eller en lång text (Bell, 2006, s. 138). Enkäten består också av
bakgrundsfrågor om informanternas språkpraktiker. Frågorna är ställda som slutna
frågor, med svarsalternativen ja och nej. Ifall informanten svarar ja, bes informanten
besvara frågan Om ja, vilket/vilka? (se bilaga 1 s. 3). Vidare ställdes informanterna
öppna frågor som hade som mål att utreda informanternas kännedom och praktiker om
språkmedvetenhet (se bilaga 1, s. 4). Enkäten avslutades med flera skalfrågor, som
behandlade läraryrket och språkmedveten undervisning (se bilaga 1, s. 6).
Skalfrågorna mättes med Likertskalan, vilket innebär att informanterna skulle välja i
vilken grad de håller med olika påståenden. Med hjälp av Likertskalan kan man få ett
mått på informantens åsikter, upplevelser och attityder. (Bell, 2006, s. 219.) I enkäten
gick Likertskalan från 1–5 och dessutom kunde informanterna välja alternativet inte
relevant.
Listiac tog hand om insamlingen och datainläsningen av enkätsvaren via E-blankett.
Vi som skribenter fick tillgång till enkätsvaren i form av en Excel-tabell. Vår uppgift
blev att analysera enkätsvaren, för att få fram resultaten för den här studien. Vi fortsatte
25

med att mata in enkätdata i statistikprogrammet SPSS (Statistical Package for the
Social Sciences), för att kunna urskilja frekvenser i enkätsvaren. Skalfrågorna kördes
genom en frekvensanalys i SPSS för att ta reda på informanternas likheter och
olikheter i enkätsvaren (se tabell 1, s. 32–34). Trost (2012, s. 72) varnar för öppna
frågor i en enkät, eftersom informanterna kan svara varierande. En del kan exempelvis
svara med ett ord medan vissa kan skriva flera långa meningar. De öppna frågorna
analyserade vi på egen hand och utifrån de svar som informanterna gav presenteras en
överblick och sammanfattning av deras svar i resultatkapitlet.
Enkätens frågor utforskade flera olika områden. Vi ansåg att alla frågor inte var
relevanta för studien och därför valde vi att analysera bara en del av frågorna. Vi valde
ut de frågor som vi betraktade som viktiga, med tanke på studiens syfte och
forskningsfrågor.
Utgående från de öppna frågorna och den analys vi gjorde utformade vi tre olika
kategorier; klasslärarstuderandes erfarenheter av språkmedveten undervisning,
klasslärarstuderandes erfarenheter av språkmedveten undervisning inom utbildningen
och klasslärarstuderandes åsikter gällande språkmedvetna aktiviteter i skolan. De olika
kategorierna hör var för sig ihop med en forskningsfråga. Frågorna och resultaten
presenteras i följande kapitel.

3.4 Urval
Enkäten var avsedd för att användas för en stor målgrupp, men i den här avhandlingen
har målgruppen begränsats till att innefatta klasslärarstuderande i de svenskspråkiga
lärarutbildningarna i Finland, det vill säga studeranden från klasslärarutbildningarna i
Åbo Akademi Vasa och Helsingfors universitet. Enda kriteriet för att besvara enkäten
var att informanterna bör vara klasslärarstuderande i Åbo Akademi Vasa eller i
Helsingfors universitet.
Vi gjorde ett kvoturval, eftersom studiens målgrupp var klasslärarstuderande.
Kvoturval innebär att informanterna fås från ett urval personer, som är representativa
för populationen i avseendet (Trost, 2012, s. 30). I vår studie representerar
informanterna alltså finlandssvenska klasslärarstuderande i Finland. För att få in så
26

många svar som möjligt skickade vi ett mejl som påminnelse om att enkäten är öppen
och att vi önskade fler svar. Enkäten var öppen i över två månader, vilket gav
klasslärarstuderandena gott om tid att delta i studien. Vi fick in 22 besvarade enkäter
men en enkät föll bort, i och med att en informant inte hörde till målgruppen
klasslärarstuderande. Forskarna inom Listiac önskade att minst 30 studeranden skulle
besvara enkäten.

3.5 Reliabilitet
Reliabilitet, det vill säga tillförlitlighet är ett mått på ifall ett studieresultat ger samma
resultat om samma studie görs vid ett annat tillfälle, men i övrigt likadana förhållanden
(Bell, 2006, s. 117). Reliabiliteten är av hög kvalitet ifall samma studie vid upprepade
tillfällen ger samma resultat. Listiacs målgrupp är mycket bredare än målgruppen för
vår studie som innefattade endast en liten grupp av Listiacs hela målgrupp. På grund
av enkätens breda målgrupp kunde vissa frågor för vår målgrupp vara inaktuella och
svåra att besvara. Ejlertsson (2019, s. 121) framhåller att enkätfrågornas precision i
formuleringen påverkar reliabiliteten för studien. Frågor som kan misstolkas eller
missförstås är en orsak till lägre reliabilitet, medan lättförstådda frågor bidrar till högre
reliabilitet. Andra orsaker som bidrar till reliabiliteten är att informanterna i den här
studien kan vara allt från första till sista årets studerande är det svårt att säkerställa att
en liknande studie skulle ge exakt samma resultat, eftersom deltagarna kan ha väldigt
olika erfarenheter, beroende på hur långt i studierna de är. En del av informanterna kan
även ha avlagt valbara kurser där språkmedvetenhet betonats. Dessutom befinner sig
studiens informanter inom ett universitetsprogram som är i ständig utveckling, vilket
innebär att utbildningen inte ser likadan ut varje år. (Trost, 2012, s. 61.) I den här
avhandlingen har enkätfrågorna gjorts och översatts av Listiac, vilket innebär att det
inte funnits möjlighet att omformulera den redan färdiga enkäten.

3.6 Validitet
Ejlertsson (2019, s. 118) förklarar begreppet validitet som den enskilda frågans
förmåga att mäta det den är ämnad att mäta. Vid en enkätstudie har frågornas
formulering den huvudsakliga betydelsen gällande validiteten (Ejlertsson, 2019, s.
119). Stukát (2011, s. 134) betonar att en studie med hög reliabilitet kan ha låg validitet.
27

Ifall samma studie får samma resultat vid upprepade tillfällen, är som sagt reliabiliteten
hög, men detta innebär inte att resultaten besvarar syftet för studien. Vi kunde testa
studiens validitet genom att själva testa besvara enkäten, eftersom vi själva tillhörde
målgruppen klasslärarstuderande. I genomgången av enkäten märkte vi att det inte
fanns optimala svarsalternativ för studerande på en del av frågorna. Informanterna kan
därför ha upplevt enkäten svår att besvara och därför valt alternativen som är närmast
sanningen för dem. Detta kan ha påverkat reliabiliteten för studien. Begreppet
språkmedvetenhet definieras heller inte i enkäten, vilket kan ha orsakat att
informanterna tolkat språkmedvetenhet på olika sätt. Att inte avslöja innebörden av
språkmedvetenhet kan bidra i ärliga svar som utgår från deras kunskaper om vad
språkmedvetenhet är vid det tillfälle som enkäten besvaras. I och med att resultatet kan
påverkas av ovannämnda faktorer kan det skapa utmaningar i analysen av enkätsvaren.
Informanternas olika uppfattningar av språkmedvetenhet kan ge från varandra
skiljande svar. Trots att det finns vissa brister i validiteten anser vi att svaren är
relevanta och uppfyller studiens syfte.

3.7 Etik
Stukát (2011, s. 139–140) beskriver fyra etiska principer som bör beaktas vid
datainsamlingen för en studie. Dessa principer kallar han enligt följande;
informationskravet, samtyckeskravet, konfidentialitetskravet och nyttjandekravet.
Informationskravet innebär att informanterna som deltar i studien är medvetna om vem
som gör studien, var den görs och vad studien ämnar att undersöka, samt att
deltagandet är både frivilligt och anonymt (Stukát, 2011, s. 139). Med samtyckeskrav
syftar Stukát (2011, s. 139) på informanternas rätt att själv avgöra och besluta ifall de
vill delta i studien samt hur länge de vill delta i studien. Informanterna ska alltså ha
möjlighet att när som helst avbryta deltagandet i studien om de så vill. Stukát (2011, s.
139) fortsätter med att beskriva att konfidentialitetskravet innebär att informanterna
ska veta att deras deltagande verkligen är anonymt. I mejlet som skickades ut nämndes
tydligt att deltagandet i studien är anonymt, vilket också styrks i enkäten i och med att
inga frågor avslöjar informanternas identitet. Till sist behandlar Stukát (2011, s. 140)
nyttjandekravet, vilket innebär att den information som informanterna överlämnat för
studien endast används för det syfte och ändamål som angivits. Ansvaret för

28

nyttjandekravet ligger således vid forskaren eller forskarna, som noggrant behöver
fundera över var, hur och för vem olika delar av studien diskuteras.

29

4 Resultat
I det här kapitlet presenteras resultaten för den här studien. Resultaten är utformade
utgående från enkäten, från vilken vi valde ut de frågor och svar som kunde kopplas
till studiens syfte. Först presenteras svaren på de öppna frågorna i löpande text. Ur en
del av svaren har det som är relevant för studien plockats ut, medan några svar finns
citerade. Slutligen visualiseras de alternativfrågor som valts ut för studien i form av en
tabell. I studien deltog 22 informanter varav 21 för tillfället var klasslärarstuderande.
Eftersom studiens målgrupp är klasslärarstuderande, fanns ett bortfall av en informant
på grund av att informanten inte tillhörde målgruppen.

4.1 Klasslärarstuderandes erfarenheter av språkmedveten
undervisning
Från enkäten valde vi ut frågor vars svar besvarar första forskningsfrågan, Vilka
erfarenheter

har

klasslärarstuderande

av

att

arbeta

med

språkmedveten

undervisning? Nedan presenteras frågorna och informanternas svar på dessa. fyra
första frågorna som presenteras är öppna frågor och informanternas svar finns
sammanfattade under varje fråga.
Har du några erfarenheter av sådana situationer där du känt att du
framgångsrikt arbetat tillsammans med dina studenter/elever, med tanke på
språkmedveten undervisning? Dela gärna med dig av dem. (se bilaga 1, s.
4.)
13 av 21 informanter svarade att de inte har eller kan komma ihåg någon erfarenhet,
medan resterande åtta informanter svarade att de hade erfarenheter av framgångsrikt
arbete med tanke på språkmedveten undervisning.
En av informanterna berättade att elever ofta sagt rätt svar men på "fel" språk och då
har jag glatt uppmuntrat dem och själv översatt deras ord till svenska utan att vidare
kommentera. En informant svarade att han eller hon har frågat en elev med stark finska
ifall eleven kan översätta något av de svenska orden till finska, vilket eleven kunde.
Informanten har även utnyttjat kroppsspråk i undervisningen av elever som går
lärokursen i A-finska. Att jämföra svenska ord och engelska ord lyftes upp bland
30

informanterna. Även diskussioner om nya begrepp, texter, videor och bilder nämndes,
samt att använda bilder som stöd. En av informanterna nämnde att hon eller han jobbar
i en skola där lektionerna hålls både på finska och engelska och att man i skolan i fråga
konstant jobbar med språkmedvetenhet som tema. Ett svar var utskrivet på följande
sätt: Det hjälper redan att känna till lite om elevernas bakgrund, så kan man nå dem
lite lättare. Om man lär sig några få ord i språket som eleverna talar, och frågar dem
om var de kommer ifrån, får man lätt fångat deras intresse.
Vidare presenteras andra öppna frågan vi valde ut samt svaren.
Har du några erfarenheter av sådana situationer där du känt att du
ofördelaktigt arbetat tillsammans med dina studenter/elever, med tanke på
språkmedveten undervisning? Dela gärna med dig av dem. (se bilaga 1, s.
4.)
På frågan svarade 17 av 21 informanter att de inte har erfarenheter av ofördelaktiga
situationer. En ofördelaktig situation som tog upp i svaren var att tvåspråkiga elever
hade en betydlig fördel i en finskagrupp och att de elever som inte kunde finska kunde
sitta tysta hela lektioner. En annan informant nämnde att vissa elever endast tillfälligt
bor i Finland och därför har lågt intresse för att lära sig finska, vilket enligt informanten
blir utmanande då det inte finns tid till att undervisa på individnivå. För mycket text
och otydliga instruktioner nämndes också som ofördelaktiga erfarenheter av
språkmedveten undervisning. En av informanterna nämnde att enspråkigt svenska
elever inte alltid förstår henne eller honom på grund av att eleverna ibland fastnar på
informantens språkfel. Informanternas erfarenheter varierar mycket från informant till
informant.
Sista öppna fråga i anknytning till första forskningsfrågan lydde på följande sätt:
Sysslar du med språkmedvetna aktiviteter i din undervisning eller i dina
lärarstudier? Om ja, beskriv kortfattat några sådana aktiviteter. (se bilaga
1, s. 5.)
På frågan ovan svarade 10 av 21 informanter att de inte sysslar med språkmedvetna
aktiviteter i lärarstudierna. Två av informanterna som svarade att de har erfarenheter
31

nämnde kontakten med utbytesstuderanden, genom tutorskap och genom att gå kurser
på engelska. Två av informanterna svarade att de jämför språk med varandra, och den
andra av informanterna svarade att hon eller han även brukar använda kroppsspråk
med elever, som har svaga kunskaper i ett språk. Informanten nämner även sin åsikt
om att bilder borde användas i språkundervisningen, eftersom informanten anser att
det hjälper eleverna minnas orden. En informant svarade att kurser i lärarutbildningen
om mångfald har behandlat temat och en annan informant svarade att
språkmedvetenhet dyker upp ibland i och med allas mångfaldiga bakgrunder, men att
språkmedvetenhet inte behandlas aktivt. Diskussion och förklaring av begrepp lyfts
upp av en informant. Två informanter svarade inte direkt på frågan, men en av dem
nämnde sitt intresse för tandemundervisning och den andra nämnde sitt intresse för
dialekter och etymologi, samt att ta in nya ord i sitt språkbruk. En av informanterna
svarade omedvetet ja på frågan. En informant uttryckte sin åsikt så här, Vi skall få allas
språk att "synas" i vår undervisning. Om vi alltså har en flerspråkig klass.

4.2 Klasslärarstuderandes erfarenheter av språkmedvetenhet
inom utbildningen
Nedan citeras tre öppna frågor som anknyter till andra forskningsfrågan, Vilka
erfarenheter har klasslärarstuderande av språkmedveten undervisning inom
utbildningen? Under frågorna finns informanternas svar sammanfattade.
Tänk på den utbildningsorganisation där du jobbar eller studerar och lista
de huvudsakliga faktorerna, som anknyter till språkmedveten undervisning,
som har en positiv effekt på ditt arbete eller dina studier. (se bilaga 1, s. 4.)
På frågan svarade 4 av 21 informanter att de inte vet några språkmedvetna faktorer
som har haft en positiv påverkan i studierna. En informant svarade att universitetets
svenskspråkighet leder till ökad medvetenhet om språkliga minoriteter. En informant
nämnde elevers erfarenheter och kunskaper samt intresse och stöd av andra språk,
medan en annan besvarade frågan så här: Kontextualiserad undervisning. Visuella
hjälpmedel för elever med lägre kognitiv nivå. Muntliga övningar samt studerande och
lärare med olika bakgrunder lyftes också upp i svaren. Att det är tillåtet att kasta in ord
på andra språk nämndes av en informant. Informanten svarade även att svåra begrepp
förklaras eller översätts för studeranden. Kurser där professorn talar engelska nämndes
32

i ett svar. Vidare svarade informanterna att språkkurserna, kurser som tar upp mångfald
samt utbyten, är erfarenheter av språkmedvetenhet inom utbildningen. En informant
nämnde dialektmedvetenhet och klarspråk i sitt svar. Möjligheten till att få testa att
undervisa på engelska under praktikperioder och kursen främmande språk nämndes av
en informant. En annan informant nämnde kursen multikulturell pedagogik. En
informant svarade att det naturligtvis finns kurser som berört medvetenhet gällande
språkanvändning. I tre svar nämndes läsandet av litteratur och artiklar på olika språk.
En av informanterna menade att det ger en blick utåt mot den internationella
forskningen, medan en annan svarade att hon eller han upplever att det breddar
möjligheterna till att hämta kunskap. En informant skrev att hon eller han har fått
undervisning i hur man ska undervisa flerspråkiga elever och i hur man kan ta olika
språk i beaktande i skolan. Två informanter belyste att huvudtemat i utbildningen är
mångfald. En av dessa informanter påpekade att språklig mångfald också ingår i temat,
medan den andra besvarade frågan enligt följande, Utbildningens profil är
flerspråkighet och mångfald vilket gör att alla lektorer ska använda de i
undervisningen. Vi har bland annat gjort besök till flerspråkiga skolor.
Tänk på den utbildningsorganisation där du jobbar eller studerar och lista
de huvudsakliga faktorerna, som anknyter till språkmedveten undervisning,
som är utmanande på ditt arbete eller i dina studier. (se bilaga 1, s. 4.)
På frågan svarade 7 av 21 informanter att de inte vet några språkmedvetna faktorer
som varit utmanande i studierna. I svaren om utmanande faktorer i studierna eller
arbetet som anknyter till språkmedveten undervisning, nämnde informanterna flera
utmaningar. En informant lyfte upp att utbildningen är homogen, vilket enligt
informanten är en utmaning med tanke på att uppleva språkdiversitet i praktiken. Att
det finns få erfarenheter av språklig mångfald, i och med att mångfalden är liten i
finlandssvenska skolor, nämndes av en informant. En informant besvarade frågan med
att dialekter är en utmaning. Stora grupper, tid, resurser, stöd och att hitta det som
motiverar eleverna nämndes i ett svar. I ett svar kom det upp att informanten inte fått
lära sig hur man lär elever att läsa. Litteratur på olika språk sågs som en utmaning av
en informant. Att våga ta plats då man är sämre än andra på ett språk samt
förväntningarna på språkkunskaperna då man inte kan uttrycka sig på samma nivå som
på modersmålet nämndes i ett svar.
33

Att ta elevernas enskilda språkkunskaper i beaktande och att få alla språk inkluderade
nämndes ytterligare som utmaningar. Även kontakten med föräldrar på ett språk man
inte behärskar togs upp i ett svar. Utmaningen med att veta när skolspråket ska
användas och när andra språk ska användas nämndes. Svåra begrepp på olika språk,
svårigheten att relatera till personer med annan språkbakgrund samt utmaningen med
att hitta rätt språkliga nivå med elever och andra togs upp i ett av svaren. Utmaningen
med att lära ut saker till elever som inte pratar något av nationalspråken nämndes i ett
svar. Även den sociala gemenskapen, ifall det finns elever med något annat språk än
svenska, sågs som en utmaning av en informant.

4.3 Klasslärarstuderandes åsikter gällande språkmedvetna
aktiviteter i skolan
I enkäten skulle informanterna besvara totalt 22 frågor som behandlade vilka
möjligheter de anser att språkmedvetna aktiviteter i skolan medför (se bilaga 1, s. 5–
6). Frågorna är skalfrågor som mäts med Likertskalan och har svarsalternativen 1–5
(helt av annan åsikt–helt av samma åsikt) och svarsalternativet inte relevant som har
värdet noll. Frågorna och svaren presenteras nedan i en tabell i samma ordning som de
ställdes i enkäten.
Tabell 1.
Klasslärarstuderandes åsikter om språkmedvetna aktiviteter
N
kan ge mig möjlighet att

Minimum

Maximum

Medeltal

21

3.00

5.00

4.5714

21

4.00

5.00

4.7619

21

4.00

5.00

4.6190

visa att alla språk är lika
värda även om de är helt
olika
kan främja positiva attityder
mot personer som talar
andra språk hos
eleverna/studenterna
kan stimulera nyfikenhet
och intresse för
språkinlärning hos
eleverna/studenterna

34

kan utveckla

21

2.00

5.00

4.3810

21

.00

5.00

3.8571

21

3.00

5.00

4.2381

21

2.00

5.00

4.0000

21

2.00

5.00

4.1429

21

3.00

5.00

4.0952

21

2.00

5.00

3.9524

21

.00

5.00

3.0476

21

1.00

5.00

4.0476

21

3.00

5.00

4.5714

21

4.00

5.00

4.6190

21

2.00

5.00

3.9524

elevernas/studenternas
självförtroende när det gäller
att konfrontera främmande
språk
kan hjälpa till att förbättra
elevernas/studenternas
färdigheter i skolans
huvudspråk
kan främja snabbare
inlärning av andra språk hos
elever/studenter
kan hjälpa elever/studenter
att förbättra sina
färädigheter i
förstaspråket/modersmålet
(om det inte är samma som
skolans huvudspråk)
kan hjälpa lärare att förändra
sitt undervisningssätt
kan ge lärare möjligheten att
främja ämnesövergripande
arbete
kan påverka lektionernas
innehåll och mål
can utveckla
elevers/studenters förmåga
att lyssna uppmärksamt
kan utveckla elevens
auditativa särskiljande
kan öka elevers/studenters
medvetenhet om likheter
och olikheter i hur olika
språk är uppbyggda
kan hjälpa elever/studenter
att förstå hur språk fungerar
kan öka elevers/studenters
behov av att använda
referensmaterial som
ordböcker,
grammatikböcker,
uppslagsverk och internet

35

kan hjälpa elever/studenter

21

3.00

5.00

3.6667

21

2.00

5.00

4.3810

21

1.00

5.00

1.7619

bör integreras i läroplanen

21

2.00

5.00

4.0000

kan hjälpa till att integrera

21

2.00

5.00

4.2381

21

3.00

5.00

4.4762

21

2.00

5.00

4.0000

att överföra färdigheter och
attityder till andra ämnen
som skiljer sig från
språkämnena
kan hjälpa talare av andra
språk än skolans huvudspråk
att bli självsäkra
bör introduceras endast i
klasser med immigranter
eller elever/studenter som
kommer från språkliga
minoriteter

immigrantfamiljer i skollivet
kan bidra me en positiv
förändring vad gäller att
förändra studenters/lärares
attityder till andra samhällen
och kulturer
kan ge mig möjligheten att
helt integrera
elever/studenter från etniska
minoriteter i gruppen

I tabellen kan utläsas att varje informant har besvarat varje fråga samt informanternas
lägsta och högsta svar på frågorna. I tabellens kolumn längst till höger utläses
medelvärdet av informanternas svar. På endast fem frågor underskrider medelvärdet
av informanternas svar fyra. På varje fråga har minst en informant svarat helt av
samma åsikt (5). Minst en informant har också på majoriteten av frågorna svarat
varken av annan eller samma åsikt (3), delvis av annan åsikt (2), helt av annan åsikt
(1) eller inte relevant (0).
Eftersom medelvärdet på frågorna är högt, är informanternas åsikter gällande
språkmedvetna aktiviteter generellt positiva. I analyser av de enskilda informanternas
svar syns tydligt att majoriteten har svarat mellan tre till fem på nästan alla frågor.
Endast ett fåtal av informanterna har svarat två eller lägre på frågorna. Även Aalto och
Tarnanens studie (2015 s. 79–80) förstärker det att lärare förhåller sig positivt till att
se språket som en del av lärandet och ämnesundervisningen. I Aalto och Tarnanens
36

studie ansåg majoriteten av ämneslärarna sig vara språklärare men resultaten visade
också att ämneslärarstuderanden är osäkra angående betydelsen av flerspråkighet och
språkmedvetenhet i ämnesundervisning.

37

5 Metoddiskussion
I det här kapitlet diskuterar vi för- och nackdelar med metodvalet för studien. Vi
diskuterar olika möjligheter med datainsamlingen och vår insats i tolkandet av data.
Vidare diskuterar vi på vilket sätt reliabiliteten och validiteten och de etiska aspekterna
har beaktats och vad som kunde ha gjorts annorlunda. Slutligen diskuterar vi
målgruppens bredd.

5.1 Aktionsforskning
Den här studien utforskar klasslärarstuderandes erfarenheter av och åsikter om
språkmedvetenhet. Enligt Nylund (i Rönnerman, 2004, s. 159–160) utgör utvidgad
epistemologi en väsentlig del av aktionsforskning. Nylund framhåller att
aktionsforskning bör utgå från informanternas erfarenheter. Den utvidgade
epistemologin handlar om kunskaper utifrån erfarenheter. Resultaten för studien
visade att en stor andel inte hade erfarenheter av språkmedvetenhet, vilket kan ses som
en orsak till att aktionsforskning inte lämpar sig som ansats för vår studie. Vi valde
dock ansats utifrån Listiacs syfte och utifrån vår studies syfte och forskningsfrågor.
Det var intressant att märka att en stor del inte hade erfarenheter av språkmedvetenhet,
fastän läroplanen betonar det.
Eftersom det i aktionsforskning ofta är praktiskt verksamma personer som utför
forskningen kan det betyda att de behöver förändra sina värden och vanor ifall de
ifrågasätts. Detta gäller speciellt då forskningsresultaten visar att det krävs grundliga
förändringar för att uppnå framsteg. (Bell, 2006, s. 19.) Resultaten för studien visade
att förändringar gällande språkmedvetenhet behövs inom utbildningen, vilket innebär
att utbildarna behöver utveckla nya vanor för att uppnå rekommendationerna och
uppfylla läroplanens principer. Det är viktigt att ta i beaktande att den här studien är
liten och därför behövs det möjligtvis ytterligare forskning om ämnet för att få
utbildarna att ändra sina vanor. Den här studien visar ändå tydliga drag av att
klasslärarstuderande inte är bekanta med språkmedvetenhet, vare sig som begrepp eller
praktisk funktion, vilket är alarmerande och därför bör den här studien beaktas som
viktig.

38

5.2 Datainsamling
Vi funderade på att försöka locka deltagare med hjälp av en belöning, men vi beslutade
till sist att vi inte vill göra det. Eftersom deltagandet i studien är anonymt konstaterade
vi att det skulle vara olämpligt att be informanterna avslöja sina identiteter för en
eventuell belöning. Vi ansåg även att besvarandet av enkäten inte ska basera sig på en
gåva, utan på den egna möjligheten att kunna delta i och påverka språkmedvetenheten
bland lärare och lärarstuderanden. Vi beaktade även det Trost (2012, s. 120) framhåller
om att informanternas deltagande kan påverkas av en belöning. Innan enkäten
skickades till klasslärarstuderandena gick vi igenom enkäten noggrant. Vi provade
även besvara enkäten själva för att få insikt i vilka utmaningar informanterna kan möta
i besvarandet av enkäten och ifall det finns oklara frågor. Vi märkte båda att enkäten
hade brister som vi inte kunde påverka, i och med att enkäten var utformad av forskare
inom Listiac.
Listiac önskade att minst 30 klasslärarstuderande skulle besvara enkäten. Efter första
mejlet var deltagarantalet cirka 15 informanter. Vi försökte öka deltagarantalet genom
att skicka en påminnelse, med syfte att locka fler klasslärarstuderande till att besvara
enkäten. Slutligen deltog 21 klasslärarstuderande i studien. Fastän enkäten som
användes som datainsamlingsmetod för den här studien riktade sig till
klasslärarstuderande, var frågorna formulerade som att de var riktade till utbildade
lärare med arbetserfarenhet, vilket orsakade det att flera av frågorna kunde vara svåra
att svara på, speciellt ifall informanten saknade arbetserfarenheter. Eftersom
målgruppen är klasslärarstuderande kan arbetserfarenheterna bland dem variera. En
del kan ha jobbat som lärare innan sina studier, någon kan ha vikarierat vid flera
tillfällen och vissa har möjligtvis aldrig arbetat i en skola. En annan utmaning med
enkäten enligt oss var att frågorna kunde vara svåra att besvara, blad annat i och med
att det kunde saknas för informanterna passande svarsalternativ, vilket kanske tvingade
informanterna att välja det alternativet som var närmast sanningen. Det att enkäten var
översatt till svenska framkom i fel översättningar. De öppna frågorna kunde vara svåra
att greppa på grund av de översatta begreppen som användes. Aspekterna på enkätens
funktionalitet som nämns ovan kan vara möjliga orsaker till att flera
klasslärarstuderande inte velat fylla i enkäten.

39

5.3 Reflektion kring reliabilitet, validitet och etiska frågor
Frågornas otydlighet och formuleringar har troligtvis orsakat missförstånd som syns i
informanternas svar, vilket direkt kan ha påverkat resultaten för studien. Ejlertsson
(2019, s. 121) påpekar att enkätfrågornas formulering och tydlighet påverkar
reliabiliteten i studien. Det här kan betyda att reliabiliteten för den här studien är
bristfällig, men som tidigare nämnts har vi inte kunnat påverka enkätens uppbyggnad.
För att ta reda på hur informanterna uppfattar frågorna kunde till exempel
testretestmetoden ha gjorts i den här studien, med syfte att testa studiens reliabilitet.
Ejlertsson (2019, s. 121) påpekar att det genom testretestmetoden är möjligt att
fastställa graden av reliabilitet i resultaten. Testretestmetoden innebär att samma
informanter inom en kort tidsperiod besvarar samma enkät två gånger. Med hjälp av
metoden kan informanternas enkätsvar jämföras och ju mer likadana svaren är, desto
högre är reliabiliteten. Vi valde dock att inte utföra den här metoden, på grund av
svårigheter med att nå ut till de anonyma informanterna på nytt.
Validiteten grundar sig i frågans mätsäkerhet (Ejlertsson, 2019, s. 118). Ifall
informanterna har missförstått eller misstolkat frågorna på grund av att det i frågorna
fanns otydliga begrepp eller svåra formuleringar, är enkätens validitet låg. Vi kan inte
med säkerhet säga att informanterna har misstolkat eller missförstått frågorna, men
utifrån studiens resultat kan detta ha påverkat informanternas svar.
I fråga om etiska aspekter i en studie bör informanterna vara införstådda med studien
innan de beslutar om sitt deltagande. Stukat (2011, s 139–140) lyfte fram begreppen
informationskravet, samtyckeskravet, konfidentialitetskravet och nyttjandekravet. I
mejlet som skickades ut till alla klasslärarstuderande vid Åbo Akademi Vasa och
Helsingfors universitet, poängteras alla dessa faktorer som enligt Stukát bör behandlas
innan informanterna väljer ifall de vill delta i studien eller inte. I vår mejlformulering
pressade vi ingen att delta i studien, i och med att vi poängterade att deltagandet är
fullständigt frivilligt. Informanterna besvarade enkäten på egen hand, utan vår närvaro,
vilket betyder att vi inte på något sätt övervakade eller försökte övertyga någon som
påbörjat enkäten att slutföra den.

40

5.4 Studiens målgrupp
I studien kunde alla inskrivna vid en av de två svenskpråkiga klasslärarutbildningarna
delta. Det här betyder i praktiken att det i studien kan finnas informanter som är i
slutskedet av sina studier och har mycket erfarenhet av klasslärarstudierna och
informanter som nyligen påbörjat sina studier och inte har samma insikter i
utbildningen. Det här kan ha en stor betydelse för resultatet i studien, i och med att
syftet för studien är att få reda på klasslärarstuderandenas erfarenheter och åsikter om
språkmedvetenhet. Därför kunde en snävare målgrupp med klasslärarstuderande som
åtminstone har gått utbildningen ett år ha varit en alternativ målgrupp att undersöka.
Däremot ansåg vi att enkätens komplexitet kunde skalade bort informanter som
saknade åsikter om och erfarenheter av språkmedvetenhet. Fördelen med att ha med
alla utbildningarnas klasslärarstuderande var att även nya studeranden som kan ha
arbetat i skolor tidigare och har mycket erfarenheter av och åsikter om
språkmedvetenhet hade möjlighet att delta.

41

6 Resultatdiskussion
I det här kapitlet ställs studiens resultat samman med teoretiska bakgrunden i
avhandlingen. I kapitlet diskuteras bristerna på språkmedvetna arbetssätt och metoder,
fördelaktiga arbetssätt med tanke på språkmedvetenhet, ofördelaktiga arbetssätt med
tanke på språkmedvetenhet och informanternas erfarenheter av språkmedvetna
aktiviteter. Dessutom diskuteras oklarheter i benämningen språkmedvetenhet,
utbildningens otydliga linje gällande språkmedvetenhet, studiens varierande enkätsvar
och vilka utmaningar språkmedvetenhet medför. Slutligen diskuteras informanterna
åsikter om språkmedvetna aktiviteter. Allt detta kopplas ihop med teorier och tidigare
forskning.

6.1 Klasslärarstuderandes erfarenheter av arbete med
språkmedveten undervisning
Brister på språkmedvetna arbetssätt och metoder
Cirka hälften av informanterna svarade att de inte har sysslat med språkmedvetna
aktiviteter i undervisningen eller i klasslärarstudierna. Resultaten av enkätsvaren
visade även att över hälften av informanterna inte har erfarenhet av situationer där de
framgångsrikt skulle ha arbetat med elever/studenter med tanke på språkmedveten
undervisning. Eftersom det var en så stor andel av informanterna som svarade att de
inte har erfarenheteter var det förväntat att cirka samma andel av informanterna inte
heller har arbetat framgångsrikt med elever/studenter med tanke på språkmedvetenhet.
Resultaten kan ändå förvåna i och med att läroplanen (Utbildningsstyrelsen, 2014)
påpekar att språkmedvetenhet är en princip som ska bidra i utvecklandet av skolornas
verksamhetskultur. Även Europeiska kommissionen påpekar att språkmedvetenhet bör
tas in i alla läroplaner (2019). Repo (2020, s. 12) menar att lärare inte alltid jobbar
språkmedvetet, trots att läroplanen framhåller det. Repo upplyser dock också om att
en del av lärarna arbetar språkmedvetet. Vår studie kan styrkas av Repos påstående
om att lärare trots läroplanens principer inte alltid arbetar språkmedvetet. Eftersom vår
studies målgrupp är klasslärarstuderande kan sambandet med Repos studie inte direkt
jämföras. Vår studie kan dock indikera att bristen på språkmedvetna arbetssätt och
aktiviteter inom utbildningen kan vara en faktor som syns i bristen på språkmedvetna
arbetssätt och aktiviteter också bland utbildade lärare.
42

Fördelaktiga arbetssätt med tanke på språkmedvetenhet
Den andelen av informanterna som meddelade att de har erfarenheter av att arbeta med
språkmedveten undervisning delade med sig av sina erfarenheter. Informanternas
erfarenheter visade sig vara varierande i och med att flera olika erfarenheter gavs som
exempel. Att översätta ord till svenska språket fanns med i svaren, som en erfarenhet
av språkmedveten aktivitet. Att enbart översätta ord till svenska är inte
språkmedvetenhet, eftersom det inte bidrar till att värdesätta språkliga mångfalden, i
och med att svenskan ständigt används i de finlandssvenska skolorna. I Repos studie
(2020, s. 6) ges ett exempel från en situation där en elev som hade svårt med engelska
fick lära läraren två ord på arabiska varje lektion, medan läraren i utbyte fick lära
eleven två ord på engelska. Metoden som läraren tillämpade resulterade i att eleven
plötsligt blev ivrig på att lära sig. Även Europeiska kommissionen uppmuntrar till att
jämföra språk och till att berätta om olika språk (2019). Ett språkmedvetet arbetssätt
inom matematiken som eNorssin (2019, s. 16–17) tar upp är att uppmuntra elever till
att översätta matematiska begrepp till deras modersmål, till exempel med hjälp av
föräldrarna. Ifall de matematiska begreppen enbart behandlas på skolans målspråk
bidrar aktiviteten inte till språkmedvetenhet. Det handlar om att få en förståelse för
innebörden av begreppen, vilket ur en språkmedveten synvinkel kan nås genom att gå
över språkgränserna. Att översätta ord kan alltså fungera som en språkmedveten metod,
ifall översättningen görs i språkmedvetet syfte, som i exemplen av Repo och eNorssi.
Informanten i fråga nämnde enbart översättningar till svenska språket. Med tanke på
språkmedvetenhet borde även andra språk, speciellt ifall de förekommer bland
eleverna, översättas och behandlas. En informant uppgav att han eller hon tillåter
elever att använda ”fel språk”, ifall eleverna inte kommer ihåg ordet på svenska. SlotteLüttges (2008, s. 87) observation bevisade att ifall elever inte får använda hela sitt
ordförråd i skolan kan eleverna inte delta i undervisningen med sin fulla förmåga. Att
låta den språkliga mångfalden höras kan antas bidra till rättvisa och jämlikhet, då även
elever med brister i skolspråkets ordförråd kan delta i undervisningen genom att gå
över språkgränser. Dessutom får hela klassen upptäcka ord på olika språk, vilket är
berikande och kan öka språkmedvetenheten hos eleverna. Även Sundgren (2017, s.
66) lyfter upp transspråkande som en dyrbar resurs i klassrummet, som hjälper
eleverna i

att

utveckla sina språkliga register.

Kroppsspråk

nämns

av

Utbildningsstyrelsen (u.å) som ett språkmedvetet arbetssätt. Kroppsspråk nämndes
43

också i enkätsvaren. En informant gav ett starkt exempel på att vara en språkmedveten
lärare. Informanten förklarade att det hjälper att känna till elevernas bakgrund för att
få god kontakt med dem. Informanten gav ett exempel om att genom att lära sig några
ord på elevernas språk kan göra att man fångar deras intresse. Metoden som
informanten beskriver är språkmedveten och den kan förstärkas av Repos studie (2020,
s. 6), som även nämndes i samband med föregående enkätsvar. Enligt Europeiska
kommissionen (2018) ska språkmedvetenhet som begrepp beakta varje enskild elevs
språkkunskaper. Informantens sätt att beakta elevernas språk och visa ett intresse för
det är ett tydligt exempel på hur språkmedvetenhet kan uppmärksammas i klassrummet.
Ofördelaktiga arbetssätt med tanke på språkmedvetenhet
Ingen av de informanter som berättade om erfarenheter av ofördelaktiga situationer
med tanke på språkmedveten undervisning, nämnde flerspråkiga eller invandrarelever
i sina svar. Fokuset ligger enbart på finsk-svensk tvåspråkiga. Det egna språket hör till
elevernas grundrättigheter i skolan och enligt läroplanen (Utbildningsstyrelsen, 2014,
s. 28) ska undervisningen utgå från det, vilket bland annat innebär att olika språk
växelverkar med varandra. Det som läroplanen eftersträvar är att alla elevers
språkkunskaper ska sporras. Fokus borde ligga på hela klassens språkliga mångfald,
istället för finska och svenska. Repo (2020, s. 12) antyder att lärarutbildningarna
behöver systematiskt betona språkmedvetenhet och förbereda lärare för att arbeta i
flerspråkiga klassrum för att alla nyanlända ska bli en del av samhället. Det kan
möjligtvis kännas lättare för lärarna att vara medvetna om språk som de själv behärskar
men det beaktar inte hela språkliga mångfalden, vilket lärarna borde göra. Mer
kunskap och fler metoder behövs. Även Hajer och Meestinga (refererad i West, s. 68)
betonar vikten av att skolorna ska ansvara för att anpassa sig till nya situationer med
flerspråkiga elever, istället för att tycka att det är flerspråkiga elever som har problem.
Det att ingen av informanterna nämnde flersrpåkiga elever i sina svar kan tolkas som
en följd av att informanterna är obekanta med språkmedvetna metoder, som med fördel
kunde

användas

med

flerspråkiga

elever.

Av

den

orsaken

borde

klasslärarutbildningarna utvecklas så att studerandena känner sig bättre förberedda för
mångfalden då de stiger in i arbetslivet.

44

Informanternas erfarenheter av språkmedvetna aktiviteter
Cirka hälften av informanterna svarade att de har erfarenhet av språkmedvetna
aktiviteter i sina lärarstudier eller i sin undervisning. En informant svarade att allas
språk ska synas i undervisningen i en flerspråkig klass. Informantens svar kan direkt
kopplas till definitionen av språkmedvetenhet. Andra exempel som informanterna tog
upp

som

erfarenheter

av

språkmedvetna

aktiviteter

var

kontakt

med

utbytesstuderanden, kurser på engelska och att jämföra språk. Det framkommer det
inte informanternas svar ifall kurserna på engelska innehållit språkmedvetna moment,
eller ifall jämförandet av språken gjorts i språkmedvetet syfte. Kontakten med
utbytesstuderanden kan ses som en del av ett språkmedvetet universitet, i och med att
utbyteseleven bidrar i språklig mångfald, vilket kan användas som resurs både för
medstuderandenas som för utbytesstuderandes bästa. Tandemundervisning nämndes
inte som en erfarenhet men som ett intresse av en informant. Tandemundervisning,
liksom kontakt med utbytesstuderanden kunde bidra i att den språkliga och kulturella
mångfalden skulle synliggöras, på ett konkret sätt, särskilt ifall tandemundervisningen
skulle vara gränsöverskridande. Europeiska kommissionens tidning (2019) betonar att
virtuella samarbeten mellan skolor kan gynna språkinlärningen och utvidga
språkutbudet i skolor. Även klassrum där det inte finns språklig mångfald skulle kunna
komma i kontakt med mångfald genom virtuella samarbeten. Även Russel (referarad i
Aalto & Tarnanen, 2015, s. 77) har i sin studie mellan ämneslärare och språklärare
kommit fram till att samarbete mellan lärare bidrar till att eleverna börjar presterar
bättre.
Sammanfattning
Sammanfattningsvis kan man konstatera att det är en stor andel som inte har erfarenhet
av att arbeta med språkmedveten undervisning, vilket är oroande i och med att det
finns rekommendationer om att driva språkmedveten undervisning i flera dokument.
Resultaten visade att de erfarenheter som klasslärarstuderandena har är varierade och
följer ingen gemensam linje, eftersom erfarenheterna som nämndes var mycket olika
från varandra. Dock kan resultaten påverkas av att studerandena är olika långt hunna i
studierna, men också det av informanterna studerar vid två olika universitet kan
påverka. Tydliga lärandemål, medvetenhet om forskningsresultat som berör
språkmedveten undervisning och självklart det att universiteten erbjuder sina
studeranden möjligheten till att erfara språkmedveten undervisning under studietiden
45

skulle antagligen efter en tid synas i ökad erfarenhet av språkmedveten undervisning
bland klasslärarstuderandena. En del av studerandena har möjligtvis ett personligt
intresse till språkmedvetenhet medan andra kanske upplever någon annan aspekt inom
utbildning mer viktig och intressant. Personliga intressen och åsikter kan påverka
resultaten märkvärt i och med att informanterna var bara 21 till antalet.

6.2 Klasslärarstuderandes erfarenheter av språkmedveten
undervisning inom utbildningen
Oklarheter i benämningen språkmedvetenhet
Majoriteten av informanterna kunde lista faktorer som har en positiv effekt på arbete
eller studier, som anknyter till språkmedveten undervisning. Dock är svaren otydliga
och går till en stor del inte att anknyta med språkmedvetenhet, liksom inte heller svaren
i föregående forskingsfråga. En informant nämnde exempelvis kontextualiserad
undervisning och visuella hjälpmedel för elever med låg kognitiv nivå, men utvecklar
inte vidare sitt svar på vilket sätt visuella hjälpmedlen bidrar i språkmedvetenhet och
vad hon eller han menar med elever med låg kognitiv nivå. Informantens koppling
mellan låg kognitiv nivå och språkmedvetenhet kan tolkas på många olika sätt,
eftersom kopplingen kan uppfattas negativ. Ifall informanten menar att flerspråkighet
bidrar till lägre kognitiv nivå eller att enbart elever med låg kognitiv nivå är i behov
av visuella hjälpmedel förblir oklart. Svaret kan också tyda på att informanten inte vet
några faktorer som anknyter till språkmedveten undervisning i studierna. Sundgren
(2017, s. 59) framhåller att andra språk ibland undanträngs medvetet av lärare och att
lärares attityder kan bero på deras erfarenheter. I det här fallet är informanten en
klasslärarstuderande och har därför troligen mindre erfarenheter av flerspråkiga elever.
En informant ansåg att universitetets svenskspråkighet bidrar i medvetenhet om
språkliga minoriteter. På ett svenskspråkigt universitet handlar språkmedvetenhet om
att lyfta fram andra språk än svenska. Informanterna nämnde också bland annat
universitetslärares användning av engelska i undervisningssituationer och klarspråk
som positiva faktorer som anknyter till språkmedvetenhet inom lärarstudierna. Ovan
uppräknade faktorerna går dock inte direkt att förankra med den definition av
språkmedvetenhet som hänvisas till i denna avhandling. Majoriteten av informanternas
svar är otydliga med tanke på anknytningen till språkmedveten undervisning, vilket
kan antas tyda på att det förekommer misstolkningar angående innebörden av
46

språkmedvetenhet. Fastän flera svar inte tangerar språkmedvetenhet fanns det också
flera svar som följer den definitionen för språkmedvetenhet, som denna avhandling
följer.
Utbildningens otydliga linje gällande språkmedvetenhet
I ett svar framkom det att utbildningens profil är flerspråkighet och mångfald och att
informanten inom utbildningen har gjort besök till flerspråkiga skolor. Kurserna
främmande språk och multikulturell pedagogik nämndes också. Läroplanen (se t.ex.
Utbildningsstyrelsen, 2014, s. 15, 84, 86) betonar mångsidigt flerspråkighet och
mångfald. När lärare utnyttjar flerspråkigheten och mångfalden som en positiv resurs
i undervisningen gynnas språkmedvetenheten. För att lärare ska kunna uppfylla
läroplanens mål bör de utbildas i vad språkmedvetenhet innebär och på vilket sätt den
bör synas i skolan. Enligt informanters svar framkommer att flerspråkighet och
mångfald behandlas åtminstone i några kurser i utbildningen. Repo (2020, s. 12)
poängterade att utvecklingen som krävs för förberedandet av lärare inför den språkliga
mångfalden är en långsam process. Det är därför viktigt att blivande lärarnas
förberedelse för mångfalden börjar redan tidigt i utbildningen. Endast två informanter
nämnde kurser som behandlar språkmedvetenhet, vilket är oförväntat i och med att
alla informanter är klasslärarstuderande och speciellt i och med att det i svaren
framkommer att utbildningens profil är flerspåkighet och mångfald. Att så få nämner
konkreta kurser kan bero på flera saker. En tanke som väcks är ifall betoningen på
språkmedvetenhet varierar beroende på vilken lärare som drar kursen. Repos studie
(2020, s. 7) lyfter upp exempel från lärarintervjuer där det framkommer att
diskussionerna gällande språkmedvetenhet har varat länge, men att lärarna trots det
inte märker förändring i skolorna. Repo menar att diskussionerna inte bidrar i
språkmedvetenhet, utan lärarna överför ansvaret vidare. Med tanke på Repos
studieresultat skulle det vara av stor betydelse att klasslärarstuderande skulle få ta del
av språkmedveten undervisning och inte enbart diskutera om begreppet. Lorenz
(refererad i West, 2016, s. 68) lyfter problemet genom att betona att det handlar om
pedagogiska lärarproblem och inte om flerspråkiga elevers problem. Att betona
språkmedvetenhet i klasslärarutbildningen skulle troligtvis minska på de pedagogiska
lärarproblemen, eftersom lärarna skulle vara experter inom ämnet. Tydliga krav och
kursmål kunde eventuellt också öka undervisningen om språkmedvetenhet inom
lärarutbildningarna. Attityden till att undervisa flerspråkiga elever borde korrigeras.
47

Varierande enkätsvar
En av informanterna som nämnde litteratur och artiklar på olika språk utvecklade sitt
svar med att påpeka att läsningen ger en inblick i den internationella forskningen.
Svaret besvarar frågan om faktorer i anknytning till språkmedvetenhet indirekt, men
genom tolkning kan tillgången till material på olika språk och medvetenheten om deras
existens bidra till språkmedvetenhet, eftersom material på olika språk bidrar till att
upptäcka olika språk i omgivningen och får studeranden att använda hela sin språkliga
repertoar. Skillnaderna mellan informanternas svar har en stor variation, men i
huvudsak verkar det som att majoriteten av informanterna inte vet vad
språkmedvetenhet egentligen innebär, fastän de besvarat frågan. Liksom även Repos
studie (2020, s. 12) upplyser om verkar det finnas brister i lärares kunskaper gällande
bland annat acceptans och stödåtgärder i mötet med flerspråkiga elever. Lärarnas
förberedelse för språkliga mångfalden förstärks av de nämnda exemplen, medan
informanternas bristfälliga kunskaper om språkmedvetenhet kan väcka oro.
Utmaningar med språkmedvetenhet
Majoriteten av informanterna besvarade frågan gällande utmaningar i frågan om
språkmedveten undervisning inom studierna eller arbetet. En informant tar upp att hon
eller han tycker att utbildningen är i stort homogen, vilket leder till att det är mera
utmaningar med att se diversiteten i praktiken. Sundgren (2017, s. 59) menar att lärare
med rika språkliga erfarenheter har bättre attityd mot flerspråkighet. Trots att
informanten inte upplever mångfald inom utbildningen finns den på fältet. Med tanke
på Sundgrens utsaga borde klasslärarstuderande få språkliga erfarenheter under
studietiden, för att utveckla en god attityd mot flerspråkighet. Andra utmanande
faktorer som informanterna nämnde dialekter i undervisningen, stora grupper, tidsbrist,
brist på resurser, stöd och att motivera eleverna är utmanande med tanke på
språkmedvetenhet inom utbildningen. Inga av dessa faktorer kan direkt förknippas
med språkmedvetenhet, eftersom informanternas svar är kortfattade och saknar
anknytning till språkmedvetenhet. Det här förstärker resultatet om att stor del av
informanterna inte med säkerhet vet vad språkmedvetenhet egentligen innebär och hur
språkmedvetenhet enkelt kunde implementeras i undervisningen. Utmaningen med att
våga ta plats när man är sämre på ett språk, samt förväntningar på språkkunskaper
ansågs utmanande av en informant. Repo (2020, s. 12) menar som redan nämnts att
lärarutbildningarna systematiskt behöver betona språkmedvetenhet och förbereda
48

lärare för flerspråkiga klassrum, för att få nykomna att bli en del av samhället. I ett
klassrum där flerspråkighet finns och det jobbas språkmedvetet, blir olika språk en
naturlig del av skolvardagen och skillnader i skolspråkets kunskaper kanske inte ses
som något märkvärdigt bland eleverna. En utmaning som påpekades var att man i
utbildningen inte får lära sig att lära eleverna läsa. Hur man lär elever läsa handlar om
språklig medvetenhet snarare än språkmedvetenhet (se. s. 8), men begreppen är
närliggande och kan i viss mån användas tillsammans, ifall språkliga medvetenheten
bidrar i språkmedvetenhet. Olika språkinriktade lässtrategier som LPP-metoden och
R2L-metoden som finns definierade i denna avhandling (se s. 18–20) kunde stödja
detta. Eftersom språklig mångfald förekommer i skolorna är det viktigt att lärarna har
metoder och kunskap i hur de kan stödja eleverna i olika språk. Cummins (refererad i
Gibbons 2010, s. 22) menar att en andraspråkselev lär sig använda språket i vardagliga
situationer på två år, medan det kan ta upp till sju år för eleven att nå skolspråkets
kunskapsrelaterade register. Detta är något lärarna behöver beakta. För att varje elev
oberoende språklig bakgrund ska ha samma möjligheter till framgång behöver läraren
ha redskap för att stödja eleverna i skolspråket, samtidigt som läraren visar att hon
eller han värdesätter elevens alla språk och utnyttjar dem som resurser i
undervisningen. Thomas och Collier betonar att eleverna behöver stöd i andraspråket
i alla läroämnen (Gibbons, 2010, s. 30). Olika språkligt medvetna metoder som hjälper
eleverna i skriv-och läsinlärning kan därför anses gynna alla elever i klassen och
därmed bidra till samma möjligheter till skolframgång. Utmaningen med
inkluderingen av elevernas enskilda språkkunskaper ansågs vara en utmaning. I Repos
studie (2020, s. 6) berättade en lärare att hon eller han tillsammans med en elev utbytte
ord på olika språk med varandra. Eleven lärde läraren nya ord på arabiska och läraren
lärde eleven nya ord på engelska. I det här fallet utgick läraren från elevens motivation
och tillsammans kunde de hitta ett motiverande arbetssätt som passade båda. Denna
typ av inkludering kräver inte mycket tid eller extra ansträngning av läraren och för att
den kan ha en så positiv effekt på elevernas motivation borde denna typ av metoder
tillämpas i undervisningen. Genom att upplysa lärarstuderanden om språkmedvetna
metoder och arbetssätt skulle utmaningarna förmodligen minska och studerandena
skulle vara bättre förberedda för att bedriva språkmedveten undervisning. En
informant lyfte fram att elevernas sociala gemenskap är utmanande, ifall det finns
elever som pratar andra språk. Cummins (2017, s. 17) menar att mänskliga relationer
är viktiga i skolan. Växelverkan mellan eleverna och läraren och eleverna emellan har
49

visat

sig

vara

till

och

med

viktigare

för

elevernas

skolframgång

än

undervisningsmetoderna. Thomas och Collier (2010, s. 30) märkte i sin studie att en
bidragande faktor för hur elever presterar i skolan är skolans sociokulturella stämning.
Det är lärarens uppgift att skapa plats för den språkliga mångfalden och visa eleverna
möjligheterna, värdet och nyttan av olika språk. Holm och Mansikka (refererad i West,
2016, s. 71) menar dock att det i finländska skolorna är ”vi” och ”dem” motsättningar,
vilket orsakar det att mångkulturell och samhälleligt rättvis undervisning inte
förverkligas. Utmaningen med sociala gemenskapen som informanten nämner kanske
inte skulle finnas ifall motsättningarna skulle försvinna.

6.3 Klasslärarstuderandes åsikter om språkmedvetna aktiviteter
I resultaten av informanternas svar gällande deras åsikter om olika språkmedvetna
aktiviteter, framkommer att största delen av informanterna anser att språkmedvetna
aktiviteter kan ha en positiv inverkan på eleverna. De enskilda informanternas svar
höll oftast samma linje genom alla frågor. Med detta menas att informanterna höll
endera en mera positiv linje eller en mer kritisk linje i nästan alla sina svar. Att
informanterna ofta höll liknande åsikt om de olika språkmedvetna aktiviteterna kunde
bero på att deras erfarenheter eller deras kunskaper varierar. Som tidigare nämnts
menar Sundgren (2017, s. 59) att trots att flerspråkighet lyfts fram i positiv bemärkelse,
finns ett motstånd som omedvetet eller medvetet styr undan andra språk än
majoritetsspråket. Sundgren menar även att erfarenheterna påverkar attityderna. I det
här fallet kunde Sundgrens tanke förklara informanternas förhållande till deras åsikter.
De informanter som ofta håller med om att språkmedvetna aktiviteter har en positiv
inverkan i klassrummet, kanske har erfarenheter av att språkmedvetna aktiviteter
fungerar och är en resurs för lärararbetet. De informanter som inte anser att
språkmedvetna aktiviteter medför mycket positivt i klassrummet, saknar eventuellt
sådana erfarenheter.

6.4 Vidare forskning
Med tanke på Repos (2020, s. 12) poängtering angående förberedandet för den
språkliga mångfalden som en lång process, skulle det kunna vara intressant att upprepa
samma studie igen efter några år. Det skulle synliggöra ifall de svenskspråkiga
50

klasslärarutbildningarna i Finland utvecklats i en språkmedveten riktning. En annan
idé för fortsatt forskning kunde vara att endast studeranden som är riktigt i slutskedet
av studierna eller nyutexaminerade skulle delta i studien. Då skulle det finnas en
möjlighet att få reda på ifall utbildningen i sin helhet behandlar språkmedvetenhet.

6.5 Slutsatser
Åsikter och erfarenheter torde i de flesta fall hänga samman, såvida åsikterna inte
endast baserar sig på vad informanterna tror att respondenten vill höra eller på
gissningar. Det här sambandet är för resultaten i den här avhandlingen intressant. I de
tidigare resultat som presenterats har cirka hälften av informanterna förmedlat att de
inte har erfarenheter av språkmedveten undervisning. Trots att majoriteten av
informanterna listade faktorer inom utbildningen som de ansåg att hade en positiv
inverkan på språkmedvetenhet, var många av svaren svåra att anknyta till
språkmedvetenhet. Cirka hälften av informanterna har inte erfarenhet eller kunskap
om språkmedvetenhet, men trots det är deras åsikters medeltal tillsammans en fyra,
vilket innebär att de är delvis av samma åsikt om att språkmedvetna aktiviteter har en
positiv inverkan på eleverna. Skillnaderna och olikheterna i informanternas svar
förmedlar ett budskap om att utbildningen inte tillräckligt tydligt och systematiskt
behandlar språkmedvetenhet. Budskapet förmedlas eftersom en stor del av
informanterna i sina svar gav exempel som inte direkt förknippas med
språkmedvetenhet. Systematik och tydlighet skulle vara till stor fördel, i och med att
processen med språkmedvetenhet som mål är lång. Informanternas olika kunskaper
om språkmedvetenhet är förvånande. En informant svarade till exempel genomgående
i enkäten med språkmedvetna erfarenheter och exempel och hade även positiva åsikter
till språkmedvetna aktiviteter. Alla informanter genomgår i stort samma utbildning,
vilket betyder att alla åtminstone torde känna till språkmedvetenhet som begrepp. Det
är förstås möjligt att välja olika inriktningar och läsa olika valbara kurser, i vilka
språkmedvetenhet kan betonas olika mycket.
Resultaten är svåra att tolka i och med att de är motstridiga. På frågorna ifall
informanterna vet positiva och utmanande faktorer som anknyter till språkmedveten
undervisning inom utbildningen eller på jobbet svarade 4 av 21 att de inte vet positiva
faktorer medan 14 av 21 inte kunde lista utmaningar med språkmedvetenhet inom
51

utbildningen eller på jobbet. Flera av frågorna liknade mycket varandra och svaren
likaså. Det här kan också tyda på att informanterna inte har en bred kunskap om
språkmedvetenhet, vilket ledde till indirekthet och upprepningar i svaren.
Utgående från vad den här studien har visat anser vi att alla lärarutbildare borde ha
kunskaper om språkmedvetenhet, för att kunna förmedla det språkmedvetna
tankesättet till studeranden. Utbildarna kunde till exempel genomgå fortbildning med
temat språkmedveten undervisning. Enligt den uppfattningen vi har fått under
studietiden beror kursinnehållet mycket på utbildarens forskningsområde och därför
kan samma kurs olika år betona helt olika saker. Fastän kursutbildarna betonar sina
egna forskningsområden kunde språkmedvetenheten utgöra en del av varje kurs.
Språkmedveten undervisning skulle då utgöra en gemensamm nämnare genom hela
utbildningsprogrammet. I till exempel de ämnesdidaktiska kurserna kunde det framgå
hur man kan arbeta språkmedvetet i olika läroämnen i skolan. När studerandena
utexamineras kan de då föra vidare sina kunskaper om språkmedvetenhet till skolor
runt om i landet.

52

Litteratur
Aalto, E. & Tarnanen, M. (2015). Kielitietoinen aineenopetus opettajankoulutuksessa.
I J. Kalliokoski., K. Mård-Miettinen & T. Nikula (Red.), (2015). Kieli
koulutuksen resurssina: vieraalla ja toisella kielellä oppimisen ja opetuksen
näkökulmia (s. 72–90). Jyväskylä: Jyväskylän yliopisto.
Andersen, L. K. & Ruohotie-Lyhty, M. (2019). Mitä on kielitietoisuus ja miten se
näkyy

koulussa?

Kieli,

koulutus

ja

yhteiskunta,

10(2).

Tillänglig:

https://www.kieliverkosto.fi/fi/journals/kieli-koulutus-ja-yhteiskuntamaaliskuu-2019/mita-on-kielitietoisuus-ja-miten-se-nakyy-koulussa
Association for Language Awareness. [u.å.]. About. Hämtad 25 juli 2020, från
https://www.languageawareness.org/
Bell, J. (2006). Introduktion till forskningsmetodik. Lund: Studentlitteratur AB.
Börestam, U. & Huss, L. (2001). Språkliga möten. Tvåspråkighet och kontaktlingvistik.
Lund: Studentlitteratur AB.
Cohen, L. & Manion, L. (1994). Research methods in education. Routledge: Taylor &
Francis Group.
Cummins, J. (2017). Flerspråkiga elever. Effektiv undervisning i en utmanande tid.
Stockholm: Natur & Kultur.
Cummins, J. (2000). Language, Power and Pedagogy: Bilingual Children in the
Crossfire. Storbritannien: Multilingual Matters Ltd.
Denscombe, M. (2014). The Good Research Guide. For small-scale social research
projects. England: Open University Press.
Ejlertsson, G. (2019). Enkäten i praktiken. En handbok i enkätmetodik. (4:de upplagan).
Lund: Studentlitteratur AB.
eNorssi. [u.å.]. Etusivu. Hämtad 13 september 2020, från https://enorssi.fi/

53

Europeiska kommissionen. (2017). Preparing Teachers for Diversity: the Role of
Initial Teacher Education. Luxemburg: Europeiska unionen.
Europeiska kommissionen. (2018). COMMISSION STAFF WORKING DOCUMENT
Accompanying the document Proposal for a Council Recommendation on a
comprehensive approach to the teaching and learning of languages. Hämtad 21
maj

2020,

från

https://eur-lex.europa.eu/legal-

content/EN/TXT/?uri=CELEX%3A52018SC0174
Europeiska

kommissionen.

[u.å.].

eTwinnig.

Hämtad

14

augusti

från

https://www.etwinning.net/sv/pub/index.htm
Europeiska kommissionen. [u.å.]. School Education Gateway. Hämtad 16 juli 2020
från https://www.schooleducationgateway.eu/en/pub/index.htm
Europeiska kommissionen. [u.å]. Key Action 3: Support for policy reform. Hämtad 15
oktober 2020 från https://eacea.ec.europa.eu/erasmus-plus/actions/key-action-3support-for-policy-reform_en
Europeiska unionen. (2019). Rådets rekommendation av den 22 maj 2019 om en
övergripande

strategi

för

språkundervisning

och

språkinlärning.

ST/9015/2019/INIT. OJ C 189, 5.6.2019, s. 15–22. Hämtad 21 maj 2020, från
https://eur-lex.europa.eu/legalcontent/SV/TXT/?uri=uriserv%3AOJ.C_.2019.189.01.0015.01.SWE&toc=OJ
%3AC%3A2019%3A189%3ATOC
García, O. & Wei, L. (2014). Translanguaging - Flerspråkighet som resurs i lärandet.
Natur och kultur.
Gardberg, A. & Huldin, M. (22 mars 2020). Spotlight: Skolor sviker elever med
invandrarbakgrund.

Svenska

Yle.

Hämtad

10

mars

2020,

från

https://svenska.yle.fi/artikel/2020/03/22/spotlight-skolor-sviker-elever-medinvandrarbakgrund
Gardner-Chloros, P. (2009). Code-switching. Cambridge: Cambridge University Press.

54

Gibbons, P. (2010). Stärk språket. Stärk lärandet. Språk- och kunskapsutvecklande
arbetssätt för och med andraspråkselever i klassrummet. (3:dje upplagan).
Stockholm: Hallgren och Fallgren Studieförlag AB.
Halliday, M. & Hasan, R. (2013). Cohesion in English. London och New York: Tylor
& Francis Group.
Hellgren, J., Silverstöm, C., Lepola, L., Forsman, L. & Slotte, A. (2019). Hur hanteras
två- och flerspråkigheten i de svenskspråkiga skolorna? Resultat av en
utvärdering

i

åk

1–6

läsåret

2017–2018.

Nationella

centret

för

utbildningsutvärdering.
Hawkins, E. (1984). Awareness of Language. An Introduction. Cambridge University
Press.
Lag om grundläggande utbildning 1288/1999. Hämtad 16 juni 2020, från
https://www.finlex.fi/sv/laki/ajantasa/1998/19980628
Lahdenperä, P. & Sundgren, E. (Red.), (2017). Nyanlända, interkulturalitet och
flerspråkighet i klassrummet. Stockholm: Liber AB.
Listiac. [u.å.]. About Listiac. Hämtad 20 maj 2020, från http://listiac.org/
Repo, E. (2020). Discourses on encountering multilingual learners in Finnish schools.
I Linguistics and Education 60 (s. 1–15). Åbo: Elsevier.
Ruohonen,

T.

(Red.),

opettajankouluttajien

(2019).

Kielitietoisen

opettajan

yhteistöverkosto

opas.

2019.

eNorssi

–

Tillgänglig:

https://enorssi.fi/wordpress/wp-content/uploads/Kielitietoisen-opettajan-opas12-2019.pdf
Räsänen, R., Jokikokko, K. & Lampinen, J. (2018). Kultuuriseen moninaisuuteen
liittyvä

osaaminen

opetushenkilöstön

persuopetuksessa.
koulutuksesta

ja

Kartoitus
osaamisen

tutkimuksesta
tuesta.

sekä

Helsingfors:

Utbildningsstyrelsen.
Rönnerman (Red.), (2004). Aktionsforskning i praktiken – erfarenheter och
reflektioner. Lund: Studentlitteratur.
55

Slotte-Lüttge, A. (2008). Tvåspråkighet, lärande och undervisning. I G. Oker-Blom.,
A. Westerholm & N. Österholm (Red.). Rum för språkutveckling (s. 77–101).
Tammerfors: Utbildningsstyrelsen.
Stukát, S. (2011). Att skriva examensarbete inom utbildningsvetenskap. Lund:
Studentlitteratur AB.
Trost, J. (2012). Enkätboken. (4:de upplagan). Lund: Studentlitteratur AB.
Undervisnings- och kulturministeriet. (2019). Pisa 18 ensituloksia; Suomi parahaiden
joukossa.

Hätmad

11

augusti

2020,

från

http://julkaisut.valtioneuvosto.fi/bitstream/handle/10024/161922/Pisa18ensituloksia.pdf?sequence=1&isAllowed=y
Utbildnings- och kulturministeriet. [u.å.]. What is DivEd? Hämtad 19 augusti 2020,
från https://dived.fi/en/
Utbildningsstyrelsen. (2014). Grunderna för läroplanen för den grundläggande
utbildningen 2014. Helsingfors: Utbildningsstyrelsen.
Utbildningsstyrelsen. [u.å.]. Erasmus+ -ohjelma. Hämtad 25 maj 2020, från
https://www.oph.fi/fi/kehittaminen-ja-kansainvalisyys/erasmus-ohjelma
Utbildningsstyrelsen. [u.å.]. Kulturell mångfald och språkmedvetenhet. Hämtad 19
augusti 2020, från https://www.oph.fi/sv/utbildning-och-examina/kulturellmangfald-och-sprakmedvetenhet
Utbildningsstyrelsen. [u.å.]. Undervisning som förbereder för förskoleundervisning
och

grundläggande

utbildning.

Hämtad

26

augusti

2020,

från

https://www.oph.fi/sv/utbildning-och-examina/undervisning-som-forberederforskoleundervisning-och-grundlaggande
West, S. (2016). Förståelse genom språklig medvetenhet – Lärarperspektiv på elever
med invandrarbakgrund i den finlandssvenska grundskolan. Vasa: Vasa
universitet.
Åbo

Akademi

[u.å.].

Om

Åbo

Akademi.

https://www.abo.fi/om-abo-akademi/
56

Hämtad

20

maj

2020,

från

Bilaga 1. Listiacs enkät

Språkmedveten undervisning
Listiac (Linguistically Sensitive Teaching in All Classrooms) är ett europeiskt
projekt som delvis finansieras av Europeiska unionens Erasmus+-program.
Projektet strävar efter att nå förändring på flera nivåer och riktar sig
huvudsakligen till lärarutbildare, lärare och lärarstudenter. Projektet utvecklar
och testar ett reflektionsverktyg som ska göra (framtida) lärare mer
språkmedvetna i sina tankar, attityder och aktiviteter i klassrummet.
Språkmedveten undervisning förutsätter att läraren har förmåga att ta tillvara
och uppmuntra elevens flerspråkiga kompetenser i hela skolans verksamhet.
Flerspråkig kompetens innebär förmågan att kunna utnyttja och utveckla hela
sin språkrepertoar med flera olika språk flexibelt, även de språk som man inte
helt bemästrar, för att:
- Byta från ett språk (eller en dialekt/varietet) till ett annat;
- Uttrycka sig på ett språk (eller en dialekt/varietet) och förstå en annan
människa som använder ett annat språk;
- Använda sig av sina kunskaper i flera olika språk (dialekter/varieteter)
för att förstå en text;
- Känna igen bekanta internationella ord på ett annat språk (post-posti)
- Mediera mellan människor utan ett gemensamt språk, även då man
själv har bara behjälpliga kunskaper i språken;
- Använda sig av hela ens språkliga uttrycksförmåga för att
experimentera med olika sätt att uttrycka sig.
- Utnyttja olika språkexterna uttryckssätt (miner, gester, mimande osv.).
Huvudkoordinator för projektet är Åbo Akademi i Vasa. Bland de andra
deltagarna finns nio europeiska universitet och tre ministerier.
Besök gärna vår hemsida http://listiac.org.
ETISKA PRINCIPER
Deltagandet i den här elektroniska enkäten är frivilligt. Inget namn,
födelsedatum eller hemort behöver uppges, och andra biodata behandlas
med försiktighet för att varje respondent ska förbli anonym. Uppgifterna
kommer att användas som bakgrundsinformation för utvecklingen av ett
reflektionsverktyg för språkmedveten undervisning och lärarutbildning.
Därför kan uppgifterna komma att användas för vetenskapliga artiklar och
konferenspresentationer eller postrar med anknytning till projektet. Samtliga
data förvaras vid Åbo Akademi under projektperioden (2019-2022) och i
ytterligare fem år innan de förstörs.

Bilaga 1. Listiacs enkät

Biodata
Land
Ålder

--Välj--

Högsta akademiska examen

--Välj--

Undervisningserfarenhet och professionell utveckling
Nuvarande arbetssituation

--Välj--

Beskriv din nuvarande arbetsituation (ifall ingen av de ovannämnda
alternativen passar).
Jag är kvalificerad för språkundervisning.
Jag har erfarenhet av flerspråkiga studenter/elever.
Jag har erfarenhet av att undervisa nyanlända.
Dina elevers/studenters nivå
Förskola
Grundskola
Andra stadiet
Lärarutbildning
Lärarfortbildning
Universitet/högskola
Vuxna inlärare som inte går i skola
Ämne(n) du huvudsakligen undervisar
Undervisningserfarenhet (angivet i antal år)

--Välj--

Erfarenhet av undervisning av elever/studenter med ett annat förstaspråk än
skolspråket (angivet i antal
år)

--Välj--

Känner du till olika nätbaserade resurser för språkmedveten undervisning
(t.ex. resurser som ECML erbjuder)? Om ja, vänligen uppge vilka.

Bilaga 1. Listiacs enkät

Har du deltagit i fortbildning om diversitet i klassrummet? Vilken slags
diversitet?

Språkpraktiker
Vilket språk undervisar du på?
Bemästrar du personligen något annat språk än ditt undervisningsspråk?
Ja
Nej
Om ja, vilket/vilka?
Använder du något av ovannämnda språk med din familj?
Ja
Nej
Om ja, vilket/vilka och när?
Använder du något av ovannämnda språk på jobbet?
Ja
Nej
Om ja, vilket/vilka och när?
Har du lärt dig några nya språk efter gymnasiet?
Ja
Nej
Om ja, vilket/vilka och hur/varför?

Bilaga 1. Listiacs enkät

Flerspråkighet – kännedom och praktiker
Har du varit involverad i något projekt om språkmedveten undervisning?
Ja
Nej
Om ja, när och vilket/vilka?
Tänk på den utbildningsorganisation där du jobbar eller studerar och lista de
huvudsakliga faktorerna, som anknyter till språkmedveten undervisning, som
har en positiv effekt på ditt arbete eller dina studier.

Tänk på den utbildningsorganisation där du jobbar eller studerar och lista de
huvudsakliga faktorerna, som anknyter till språkmedveten undervisning, som
är utmanande på ditt arbete eller i dina studier.

Har du några erfarenheter av sådana situationer där du känt att
du framgångsrikt arbetat tillsammans med dina studenter/elever, med tanke
på språkmedveten undervisning? Dela gärna med dig av dem.

Har du några erfarenheter av sådana situationer där du känt att
du ofördelaktigt arbetat tillsammans med dina studenter/elever, med tanke
på språkmedveten undervisning? Dela gärna med dig av dem.

Bilaga 1. Listiacs enkät

Språkmedvetna aktiviteter
Sysslar du med språkmedvetna aktiviteter i din undervisning eller i dina
lärarstudier? Om ja, beskriv kortfattat några sådana aktiviteter.

Nedan följer ett antal tankar om språkmedveten undervisning. En del lärare
ser dessa som viktiga, medan andra ser dem som mindre viktiga. Det finns
inget rätt eller fel svar. Varje påstående följs av en skala mellan ett och fem,
och du ombeds visa hur mycket du håller med om påståendet när det gäller
att undervisa studenter /elever eller blivande/yrkesverksamma lärare. 1 = helt
av annan åsikt, 5 = helt av samma åsikt.

Språkmedvetna aktiviteter...
1

kan ge mig möjlighet att visa att alla
språk är lika värda även om de är helt
olika
kan främja positiva attityder mot
personer som talar andra språk hos
eleverna/studenterna
kan stimulera nyfikenhet och intresse
för språkinlärning hos
eleverna/studenterna
kan utveckla elevernas/studenternas
självförtroende när det gäller att
konfrontera främmande språk
kan hjälpa till att förbättra
elevernas/studenternas färdigheter i
skolans huvudspråk

2

3

4

5

In
te
re
le
v
a
nt

Bilaga 1. Listiacs enkät
kan främja snabbare inlärning av
andra språk hos elever/studenter
kan hjälpa elever/studenter att
förbättra sina färädigheter i
förstaspråket/modersmålet (om det
inte är samma som skolans
huvudspråk)
kan hjälpa lärare att förändra sitt
undervisningssätt
kan ge lärare möjligheten att främja
ämnesövergripande arbete
kan påverka lektionernas innehåll och
mål
kan utveckla elevers/studenters
förmåga att lyssna uppmärksamt
kan utveckla elevens auditativa
särskiljande
kan öka elevers/studenters
medvetenhet om likheter och
olikheter i hur olika språk är
uppbyggda
kan hjälpa elever/studenter att förstå
hur språk fungerar
kan öka elevers/studenters behov av
att använda referensmaterial som
ordböcker, grammatikböcker,
uppslagsverk och internet
kan hjälpa elever/studenter att
överföra färdigheter och attityder till
andra ämnen som skiljer sig från
språkämnena
kan hjälpa talare av andra språk än
skolans huvudspråk att bli självsäkra
bör introduceras endast i klasser med
immigranter eller elever/studenter
som kommer från språkliga
minoriteter
bör integreras i läroplanen

Bilaga 1. Listiacs enkät
kan hjälpa till att integrera
immigrantfamiljer i skollivet
kan bidra me en positiv förändring
vad gäller att förändra
studenters/lärares attityder till andra
samhällen och kulturer
kan ge mig möjligheten att helt
integrera elever/studenter från
etniska minoriteter i gruppen
1

2

3

4

5

Inte
relev
ant

Att introducera flera språk i klassen
är för tidskrävande
Lärare borde lyfta fram jämförelser
mellan olika språk och kulturer
oavsett lektion
Det är bättre för
eleverna/studenterna om läraren
bara tillåter dem att tala
skolspråket i klassrummet

1

Jag är nöjd med myndigheternas insatser för
att förbättra utbildningen i allmänhet
Jag önskar ibland att jag kunde byta till en
annan arbetsplats inom utbildning
Jag önskar ofta att jag hade mer homogena
klasser
Ibland önskar jag att jag kunde undervisa eller
studera något annat
Jag skulle vilja ha ett annat jobb
Jag oroar mig ofta för skillnaderna i elevernas
kunskaps- och färdighetsnivåer

2

3

4

5

Int
e
rele
van
t

Bilaga 1. Listiacs enkät
Lärarna på min skola arbetar verkligen som ett
sammanhållet team
Mina elevers/studenters prestationer motiverar
mig verkligen att fortsätta med mitt arbete
Ledaren och ledningsteamet gör ett fantastiskt
arbete inom vår institution
Jag upplever att utbildningsmyndigheterna
uppskattar mitt jobb
Jag är helt nöjd med mitt jobb
Mitt nuvarande arbete hjälper mig att nå alla
mål jag har som lärare
Jag har en god relation med alla eller de flesta
av mina studenter/elever
Jag visar mina studenter/elever att jag bryr
mig om deras personliga problem och
gläjdeämnen
Jag ger mina elever/studenter möjligheten att
själva besluta om olika aspekter i
inlärningsprocessen
Jag inkluderar regelbundet uppgifter som ger
fysiska färdiga produkter i min undervisning
Jag visar alltid alla mina studenter/elever att
jag tror på deras förmåga att slutföra
uppgifterna
Jag visar vanligen mina elever/studenter att
jag bryr mig om deras framsteg i
inlärningsprocessen
Jag delar med mig av mitt personliga intresse
för språk med mina elever/studenter
Jag lägger vanligen märke till och reagerar på
alla positiva insatser från mina
studenter/elever

