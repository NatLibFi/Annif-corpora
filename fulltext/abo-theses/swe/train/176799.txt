Nora Hermansson

Översättning av självskattningsformuläret Skattning av
Rösten vid Könsinkongruens - Assigned Male at Birth
(SaRKAMAB) från svenska till finska

Nora Hermansson
Handledare: Greta Wistbacka
Fakulteten för humaniora, psykologi och teologi
Utbildningslinjen för logopedi
Åbo Akademi
2020

Nora Hermansson
ÅBO AKADEMI FAKULTETEN FÖR HUMANIORA, PSYKOLOGI OCH TEOLOGI
Sammanfattning av pro gradu-avhandling
Ämne: logopedi
Författare: Nora Hermansson
Arbetets titel: Översättning av självskattningsformuläret Skattning av Rösten vid
Könsinkongruens - Assigned Male at Birth (SaRKAMAB) från svenska till finska
Handledare: Greta Wistbacka
Sammanfattning:
Personer med könsinkongruens upplever att deras könsidentitet inte motsvarar det kön de
tilldelats vid födseln. De kan uppleva att rösten inte heller motsvarar deras könsidentitet.
Personens upplevda problem med rösten kan vara en för låg grundtonsfrekvens, avvikande
resonans, klang och intonation, men främst att könsidentiteten misstolkas baserat på rösten.
Det behövs kliniska verktyg som mäter personens uppfattning om den egna rösten för att
talterapeuter ska kunna erbjuda så effektiv behandling som möjligt. I Finland har det
använts Transsexual Voice Questionnaire - Male to Female för det ändamålet. Skattning av
Rösten vid Könsinkongruens - Assigned Male at Birth (SaRKAMAB) utvecklades i Sverige
och är ett självskattningsformulär som inkluderar flera olika könsuppfattningar och kan
användas i flera olika steg av könskorrigeringsprocessen och ska översättas till finska.
Världshälsoorganisationen WHO har gett ut riktlinjer för översättning av formulär.
Översättningsprocessen består av: översättning till målspråket (finska), en expertpanel som
granskar och gör ändringar i översättningen, återöversättning till ursprungsspråket,
godkännande av ursprungsförfattarna, pre-test med målgruppen för formuläret i form av
intervjuer och expertpanelens godkännande av den slutliga versionen.
Syftet med avhandlingen var att översätta SaRKAMAB från svenska till finska, enligt WHO:s
riktlinjer för översättning.
Expertpanelen bestod av sex personer som kommenterade översättningen.
Återöversättningen gjordes av en utomstående expert på området röst. Ursprungsförfattarna
jämförde återöversättningen med den ursprungliga versionen och gav kommentarer.
Deltagarna i intervjuerna bestod av fem transfeminina personer med finska som modersmål
som intervjuades om hur de uppfattade formuläret. Intervjuerna spelades in och
transkriberades. Transkriptionerna analyserades kvalitativt.
Resultaten visade att expertpanelens ändringsförslag gällde främst formatering och att rätta
ordval. I analysen av intervjuerna med målgruppen framkom förslag på ändring i struktur
och formuleringar.
Den här avhandlingen bidrog till ett nytt kliniskt verktyg på finska för klientgruppen
transfeminina personer. I fortsättningen måste översättningen valideras med test-retest.
Nyckelord: könsinkongruens, röst, sark, självskattning, skattning av rösten vid
könsinkongruens, översättning
Datum: 30.01.2020
Sidoantal: 23

Nora Hermansson

Förord

Jag vill ge ett stort tack till personerna som deltog i intervjun och därmed möjliggjorde den
här avhandlingen. Jag vill också tacka hela expertpanelen och alla inblandade i
översättningsprocessen; Leena Rantala, Elina Kankare, Katja Saarela, Jussi Jylkkä, Susanna
Sid och min handledare Greta Wistbacka som handlett och stöttat mig under
avhandlingsprocessen. Jag vill även tacka Jaana Sellman som var till stor hjälp under
rekryteringsprocessen.

Nora Hermansson

Innehållsförteckning
1 Inledning.................................................................................................................................. 1
1.1 Röstbesvär hos transfeminina personer ........................................................................... 1
1.2 Självskattning av röst....................................................................................................... 3
1.2.1 Formuläret Skattning av rösten vid könsinkongruens ............................................. 4
1.3 Översättning av formulär enligt WHO:s riktlinjer .......................................................... 6
2 Syfte ........................................................................................................................................ 8
3 Metod ...................................................................................................................................... 8
3.1 Tillämpning av WHO:s riktlinjer .................................................................................... 9
3.2 Kognitiv intervju.............................................................................................................. 9
3.3 Deltagare ........................................................................................................................ 10
4 Resultat .................................................................................................................................. 11
4.1 Expertpanelens ändringar .............................................................................................. 11
4.1.1 Första granskningen ............................................................................................... 11
4.1.2 Andra granskningen, återöversättningens resultat ................................................. 12
4.2 Pre-test med målgruppen ............................................................................................... 14
4.2.1 Ändringar som gjordes i formuläret efter genomgång av transkriberingarna ....... 14
4.2.2 Punkter som framgick i intervjuerna men inte ledde till ändring i översättningen 15
5 Diskussion ............................................................................................................................. 18
5.1 Förverkligande av översättningen ................................................................................. 18
5.1.1 Feminin eller kvinnlig, maskulin eller manlig ....................................................... 19
5.1.2 Begreppet icke-binär på finska .............................................................................. 20
5.1.3 Skillnader mellan expertpanelens och målgruppens åsikter .................................. 21
5.2 Undersökningens styrkor och begränsningar ................................................................ 22
5.3 Förslag på vidare studier och slutsats ............................................................................ 23
Referenser................................................................................................................................. 24
Bilaga A
Bilaga B
Bilaga C
Bilaga D
Bilaga E

Nora Hermansson

1

1 Inledning
Personer som upplever att deras upplevda kön inte stämmer överens med det kön de tilldelats
vid födseln upplever könsinkongruens (Adler, 2019). Efter utredning av psykiater kan
individen få diagnosen Transsexualism (F64.0) eller Andra specificerade
könsidentitetsstörningar (F64.8), enligt Internationella klassifikationshandboken ICD-10
(International Statistical Classification of Diseases and Related Health Problems - Tenth
Revision, 2016), varefter behandlingen kan inledas (Trasek, u.å. 1). Enligt ICD-10 innebär
transsexualism en önskan att leva och bli accepterad som det motsatta könet och åtföljs ofta
av en känsla av obehag med det biologiska könet och en önskan att ändra på det med hjälp av
hormonbehandling och kirurgiska ingrepp (World Health Organization [WHO], 2016).
Begreppet transsexuell har avlägsnats från den kommande versionen av
klassifikationshandboken, ICD-11, som träder i kraft år 2022 (WHO, 2018). I ICD-11
används begreppet Könsinkongruens och definieras som inkongruens mellan det upplevda
könet och det tilldelade könet (WHO, 2018). Med ny terminologi strävar man till att undvika
missförstånd över vad tillståndet innebär och avverka bilden av en binär könsindelning.
Personer som tilldelas manligt kön vid födseln (assigned male at birth – AMAB) och upplever
könsinkongruens benämns som transfeminina personer och personer som tilldelas kvinnligt
kön vid födseln (assigned female at birth – AFAB) benämns som transmaskulina personer
(Adler, Hirsch & Pickering, 2019; Bolle & Ekman, 2019; Owen-Smith m.fl., 2018).
I Finland var det ca 800 personer som sökte sig till undersökning av könsidentitet år
2016 (Kärnä, 2017). Rösten är en av de aspekter som kan skapa inkongruens till personens
könsidentitet och leda till att personen söker behandling (Sellman & Rihkanen, 2015).
Majoriteten av personer med könsdysfori som söker sig till talterapi söker feminiserande
röstbehandling (Oates, 2015). I Finland remitteras klienten till talterapi av foniater vanligen
efter att hormonbehandlingen inletts (personlig kommunikation, E. Kankare, TAYS,
30.11.2018).

1.1 Röstbesvär hos transfeminina personer
Transfeminina personer kan söka sig till talterapi för att deras röst inte överensstämmer med
deras könsidentitet (Sellman & Rihkanen, 2015). Hormonbehandling med östrogen har inte
någon effekt på stämbanden och därmed inte heller på personens röst (Sellman & Rihkanen,
2015). Majoriteten av litteraturen är överens om att grundtonsfrekvensen (F0) utgör den

Nora Hermansson

2

största komponenten som påverkar om talaren uppfattas som feminin eller maskulin, och att
ett högre röstläge, det vill säga en högre F0, uppfattas som mer feminint än ett lägre röstläge,
det vill säga en lägre F0. (Adler, 2019; Davies, 2006; Holmberg, Oates, Dacakis & Grant,
2010; Leung, Oates & Chan, 2018; Thornton, 2008). Andra aspekter av rösten som påverkar
könsuppfattningen är resonans, klang och intonation (Adler, 2019; Davies, 2006; Leung,
m.fl., 2018; Thornton, 2008). Frekvent förekommande besvär gällande rösten hos
transfeminina personer är (1) att deras röst gör att de inte uppfattas som feminina, (2)
svårighet att höja röststyrkan, (3) röstläget är lägre i hosta och harkling än vid tal och (4)
rösttrötthet samt heshet (Davies, 2006).
Samtalskontexten har stor betydelse för om personen upplever sin röst som ett
problem. En person kan känna sig bekvämare med sin röst i samtal med nära vänner jämfört
med främlingar och likaså kan arbetsplatsen kännas som en mer krävande omgivning för
rösten än hemmet (Oates, 2015). En del transfeminina personer kan på egen hand utveckla ett
mer feminint sätt att tala, medan andra behöver talterapeutens handledning och
grundtonshöjande röstterapi för att uppnå sina mål (Sellman & Rihkanen, 2015). Det finns
även en risk att personen utvecklar en funktionell röststörning genom att genomgående
använda rösten på ett oergonomiskt sätt (Adler, m.fl., 2019; Sellman & Rihkanen, 2015).
Utöver talterapi kan klienten genomgå glottoplasti, det vill säga kirurgi på stämbanden som
förkortar stämbandens vibrerande massa och gör således att röstläget blir högre (Sellman &
Rihkanen, 2015).
Den internationella klassifikationen av funktionstillstånd, funktionshinder och hälsa
(International Classification of Functioning, Disability and Health, ICF) beaktar olika
perspektiv av en individs hälsa och funktionstillstånd och delar in dem i olika komponenter.
De svårigheter som personer med könsinkongruens upplever med sin röst och kommunikation
kategoriseras under komponenten aktivitet och delaktighet, under funktionsförmåga och
funktionsnedsättning (WHO, 2001). ICF tar även omgivningsfaktorer och personliga faktorer
som påverkar individens hälsotillstånd i beaktande (WHO, 2001). Omgivningsfaktorer kan
innebära samtalspartnerns feltolkning av personens kön, arbetsplatsens krav på rösten eller
andra krav utifrån som kan förekomma på rösten, medan personliga faktorer är individens
egna krav eller förväntningar på rösten (Oates, 2015). Olika individer kan uppleva olika
besvär med rösten, och för att kunna anpassa behandlingen till individen och utvärdera
utkomsten av interventionen är det viktigt att kunna kartlägga de upplevda besvären på ett
systematiskt sätt.

Nora Hermansson

3

1.2 Självskattning av röst
För att avgöra behovet av röstbehandling görs olika mätningar som bedömer de nuvarande
aspekterna av rösten som relaterar till könstillhörighet och utgör ett standardvärde för
interventionen (Davies, 2006). För transfeminina personer behöver det kunna avgöras i hur
stor utsträckning röstkorrigering bör göras, med andra ord till hur stor grad personen önskar
att ändra på sin röst (Adler, m.fl., 2019). Akustisk mätning av röstens grundtonsfrekvens,
deltoner, ljudtrycksnivå och röstomfång görs av talterapeuten via ljudinspelning med
datorprogram (Adler, m.fl., 2019; Davies, 2006; Oates, 2015). Interventionen baseras på dessa
mätningar, talterapeutens perceptuella bedömning, klientens mål och miljöfaktorer som
underlättar eller försvårar uppnåendet av målen (Oates, 2015). Sådana miljöfaktorer kan till
exempel vara utomstående personers uppfattning av individens kön (Oates, 2015).
Självskattning är viktigt för att utreda röstbesvärens inverkan på vardagen och utreda
individens personliga upplevelse av svårigheterna. Självskattningar kan även sparas för
jämförelser under eller efter interventionen (Adler, m.fl., 2019). Självskattning är speciellt
viktigt för transkönade personer eftersom målsättningen för talterapin baseras på deras
uppfattning av könsidentiteten (Oates, 2015).
Olika självskattningsformulär som skapats för att utreda röstbesvärens påverkan på
individen och används med transkönade klienter är bland annat Voice Activity and
Participation Profile (VAPP) (Sukanen, Sihvo, Rorarius, Lehtihalmes, Autio & Kleemola,
2007) och Voice Handicap Index (VHI) (Jacobson, m.fl., 1997). Voice-related quality of life
(V-RQOL) utreder livskvalitet i relation till rösten och går att använda som tillägg till andra
formulär som utreder röstsymtom (Hogikyan & Sethuraman, 1999). Transsexual Voice
Questionnaire for male to female (TVQMtF) är ett självskattningsformulär riktat till
transfeminina personer som utvecklades från Transgender Self-evaluation Questionnnaire
(TSEQ) av Dacakis, Davies, Oates, Douglas och Johnston (2013). Formuläret är baserat på
VHI och består av 30 påståenden som kartlägger röstfunktion som besvaras med
svarsalternativ från 1–4 på en likertskala (Dacakis, 2013). Formuläret är översatt till finska
(Rantala, Koppanen, & Kankare, 2017) och används för närvarande vid utredning av
transfeminina personers röstbesvär i Finland. Formuläret lämpar sig till transfeminina
personer som redan börjat feminisera sin röst och lever i enlighet med sin könsidentitet och
utesluter därmed personer som ännu inte börjat feminisera sin röst eller inte lever i enlighet
med sin könsidentitet på heltid (Rantala, m.fl., 2017). Som Bolle och Ekman (2019) tar upp
följer TVQMtF inte nuvarande språkliga riktlinjer som publicerats av European Professional

Nora Hermansson

4

Association for Transgender Health (u.å.). Begreppen ”transsexual” samt ”male to female”,
kommer att ersättas i ICD-11 (WHO, 2018). I TVQMtF finns även påståenden som antyder på
en binär könsindelning, vilket utestänger en del personer i klientgruppen (Rantala, m.fl.,
2017).

1.2.1 Formuläret Skattning av rösten vid könsinkongruens
Det finns fortfarande behov för validerade, strukturerade och situationsspecifika
psykometriska mätinstrument, som mäter klientens exakta upplevelse av röstfunktionen i den
fas av sin transition hen befinner sig i (Adler, m.fl., 2019). Självskattningsformuläret Askman
– MtK (man till kvinna) är ett formulär som använts vid bedömning av röstbesvär hos
transfeminina personer i Sverige (Nygren, Grufman-Björnlund, Lindqvist & Södersten, 2019).
Formuläret är inte validerat eller reliabilitetsprövat men det har reviderats för att motsvara
aktuell forskning (Nygren, m.fl., 2019). Den senaste revideringen, som heter Skattning av
rösten vid könsinkongruens - Assigned male at birth (SaRKAMAB), reviderades av Askman
och Nygren (2018). SaRKAMAB innehåller könsligt icke-binär terminologi och lämpar sig för
transpersoner oberoende av vilken fas av könskorrigeringsprocessen de befinner sig i och
följer de rådande språkliga riktlinjerna (Bolle & Ekman, 2019).
SaRKAMAB består av 10 påståenden om personens uppfattning av den egna rösten
som besvaras på en fyrgradig likertskala, se tabell 1. Påstående 6–8 efterföljs av
följdpåståendet ”-och det är ett problem för mig” och påstående 10 efterföljs av
följdpåståendet ”-och det leder till att jag är mindre delaktig i sociala situationer än jag skulle
önska”. Följdpåståendena besvaras på samma skala. Påstående 9A följs av tre
följdpåståenden, 9B - 9D, som besvaras med ”ja” eller ”nej”, påstående 9D efterföljs av
möjligheten att svara fritt med en kommentar. Till sist följer en övergripande gradering av den
nuvarande och önskade rösten på en femgradig skala med alternativen ”Mycket maskulin”,
”Ganska maskulin”, ”Könsneutral”, ”Ganska feminin” och ”Mycket feminin”. Därefter följer
en bedömning av könsidentitet med svarsalternativen ”Man”, ”Kvinna”, ”Icke-binär”,
”Annan” och ”Vet ej/Osäker”. Totalpoängen är maximalt 42, där en högre siffra antyder på
högre grad av röstbesvär, och räknas från samtliga påståenden som besvarats på den
fyrgradiga skalan. I den här avhandlingen har formuläret delats in i tre delar för att göra det
mer överskådlig. Del I består av instruktionerna och påstående 1–10, del II består av den
övergripande graderingen av rösten och del III består av beskrivningen av den egna
könsidentiteten.

Nora Hermansson

5

Tabell 1
Påståendena och svarsalternativen i självskattningsformuläret Skattning av rösten vid könsinkongruens Assigned female at birth (Askman & Nygren, 2018).
Numrering

Påstående

Svarsalternativ

1.

Jag blir trött i halsen när jag har pratat en stund

0 1 2 3

2.

Jag blir hes när jag har pratat en stund

0 1 2 3

3.

Jag har svårt att tala med stark röst

0 1 2 3

4.

Jag har svårt att variera mitt tonläge i min röst

0 1 2 3

5.

Min röst stämmer inte med min könsidentitet

0 1 2 3

6a.

När jag talar i telefon (eller över internet) tror jag att min
könsidentitet missuppfattas
-och det är ett problem för mig

0 1 2 3

När jag talar ansikte mot ansikte med en person tror jag
att min könsidentitet missuppfattas
-och det är ett problem för mig

0 1 2 3

0 1 2 3

8b.

Jag har svårt att hosta och/eller harkla i ett röstläge som
passar mig
-och det är ett problem för mig

9a.

Jag är missnöjd med min röst

0 1 2 3

9b.

p.g.a. att jag blir felkönad

Ja/Nej

9c.

p.g.a. min röstfunktion (se 1-4)

Ja/Nej

9d.

p.g.a. annan orsak

Ja/Nej

Om du valt ”p.g.a. annan orsak”, ange vilken:

Öppet svar
0 1 2 3

gradering

Jag är orolig att min röst inte ska uppfattas i enlighet
med min könsidentitet
-och det leder det till att jag är mindre delaktig i sociala
situationer än jag skulle önska
För närvarande är min röst:

gradering

Jag vill att min röst ska låta:

gradering

Jag skulle beskriva min könsidentitet som:

6b.
7a.
7b.
8a.

10a.
10b.

Om du valt ”annan”, ange vilken

0 1 2 3

0 1 2 3

0 1 2 3

0 1 2 3
Mycket maskulin, Ganska maskulin,
Könsneutral, Ganska feminin,
Mycket feminin
Mycket maskulin, Ganska maskulin,
Könsneutral, Ganska feminin,
Mycket feminin
Man, Kvinna, Icke-binär, Annan, Vet
ej/Osäker
Öppet svar

Anteckningar. 0 = aldrig eller sällan, 1 = ibland, 2 = ofta, 3 = vanligtvis eller alltid

SaRKAMAB genomgick en validering och reliabilitetsprövning som ett examensarbete
vid Karolinska Institutet i Stockholm under våren 2019 (Bolle & Ekman, 2019). I

Nora Hermansson

6

reliabilitetsprövningen deltog 57 transfeminina personer som fyllde i formuläret två gånger
med 20 dagars mellanrum, och 48 röstfriska cis-kvinnor som kontrollgrupp. SaRKAMAB visade
sig vara ett reliabelt självskattningsformulär gällande intern konsistens, homogenitet och
stabilitet över tid. I principalkomponentanalysen framgick att påstående 1–4 korrelerade
starkare med komponenten röstfunktion, medan påstående 5–10 korrelerade med
komponenten röstfunktion i förhållande till könsidentitet. Resultaten i studien antyder att
självskattningsformuläret SaRKAMAB har god validitet och reliabilitet (Bolle & Ekman, 2019).
Motsvarande självskattningsformulär för transmaskulina personer heter Skattning av
rösten vid könsinkongruens - Assigned female at birth (SaRKAFAB) och har reliabilitetsprövats
och validerats som ett examensarbete vid Karolinska Institutet våren 2018 (GrufmanBjörnlund & Lindqvist, 2018). Formuläret håller på att översättas till finska som ett
examensarbete vid Åbo Akademi (personlig kommunikation, L. Lindblom, 22.11.2019).

1.3 Översättning av formulär enligt WHO:s riktlinjer
Världshälsoorganisationen (World Health Organization, WHO) har beskrivit principer för
översättning av mätinstrument utgivna av WHO, med syftet att instrumentets översatta
versioner innehållsmässigt ska motsvara den ursprungliga versionen (WHO, 2014). Processen
består av fyra huvudsakliga steg: (1) översättning till målspråket av modersmålstalare, (2)
granskning och tillbakaöversättning av expertpanel, (3) pre-testning och intervjuer med
målgruppen och (4) slutlig version av blanketten. Processen illustreras i figur 1.
En eller flera professionella inom området som är bekanta med terminologin utför
översättningen från ursprungsspråket till målspråket. Målet är en semantisk översättning där
huvudsaken är att innehållet blir översatt så att det motsvarar utgångsmaterialet. Språket ska
vara lättförståeligt för målgruppen och inte innehålla termer som kan anses diskriminerande
eller kränkande. En tvåspråkig panel av professionella inom området ska utvärdera
översättningen och identifiera och reda ut otillräckliga uttryck eller koncept. Målet är att hitta
eventuella avvikelser mellan den översatta versionen och den ursprungliga versionen. Panelen
kan föreslå ändringar eller förbättringar till översättningen. Panelen ska bestå av den eller de
ursprungliga översättarna, experter på området samt experter i utvecklingen av mätinstrument.
Det här steget i processen leder till en fullständig första version av översättningen.
Mätinstrumentet ska efter expertpanelens granskning översättas tillbaka till
ursprungsspråket enligt samma princip som i första steget. En person som har
ursprungsspråket som sitt modersmål och inte har kunskap om formuläret från tidigare utför

Nora Hermansson

7

återöversättning. Återöversättningen ska inkludera endast vissa delar som väljs av WHO
baserat på huvudaspekterna i blanketten eller delar som är speciellt sensitiva för
översättningsfel i olika kulturer. Dessa aspekter ska distribueras i samband med publicering
av ursprungsblanketten. Andra aspekter som bör inkluderas i återöversättningen är de som
expertpanelen tagit fasta på och som är granskade av WHO. Återöversättningen ska granskas
och godkännas av WHO.
Då blankettens översättning är klar ska innehållet pre-testas. Ett sampel från
målgruppen ska rekryteras för en intervju om blanketten. Minst 10 myndiga deltagare som
representerar målgruppen ska tilldelas blanketten och svara på frågor gällande innehållet.
Svaren som samlas in i intervjun ska gås igenom och oklart språk eller opassande termer ska
redas ut. Efter dessa steg ska expertpanelen godkänna det slutliga formuläret.
Intervjun kan utföras som en kognitiv intervju, enligt rekommendationen av
Eremenco, Cella och Arnold (2005) som hävdar att metoden är användbar för översättning av
formulär där kulturella fenomen kan vara svåra att översätta eller då det finns risk för
översättningsfel. Kognitiva intervjuer är effektiva för validering av nya formulär som
behandlar nya koncept eller områden med lite forskning, samt ämnen som kräver lämplig
terminologi inom vården (Drennan, 2002). Det går att genomföra en kognitiv intervju
retrospektivt eller samtidigt som deltagaren fyller i formuläret (Drennan, 2002; Eremenco
m.fl., 2005). I den retrospektiva metoden bekantar sig deltagaren först med formuläret på

Första översättningen
(med tillåtelse av
upphovsmannen)

Expertpanelen
kommenterar och
rättar

Andra versionen

Expertpanelen
godkänner

Återöversättning till
ursprungsspråket

Upphovsmannen
godkänner

Pretest med
målgruppen

Expertpanelen
godkänner

Slutligt formulär

Figur 1. Flödesschema över översättningsprocessens steg enligt WHO:s riktlinjer (2014).

Nora Hermansson

8

egen hand och redogör sedan för sina tankar, vilket utgör en utmaning för deltagarens
långtidsminne, men ger deltagaren en chans att reflektera innan hen svarar på frågor
(Drennan, 2002). I den samtidiga metoden ger deltagaren en verbal redogörelse för sina tankar
medan hen svarar på formuläret (Drennan, 2002). Intervjuaren ställer detaljerade frågor om
varje punkt på formuläret och ställer följdfrågor på de punkter som varit problematiska i
översättningen.
Beatty och Willis (2007) sammanfattar olika intervjustilar till två huvudsakliga
metoder: ”tänka högt” och ”direkt sondering”. Intervjuaren ställer inte följdfrågor i tänka-högt
metoden, utan låter deltagaren uttala sina tankar medan hen fyller i formuläret, till skillnad
från vid direkt sondering vilken utgår ifrån att intervjuaren systematiskt ställer frågor till
deltagaren medan denne fyller i formuläret (Beatty & Willis, 2007). Beatty och Willis (2007)
rekommenderar en blandning av metoderna beroende på vad intervjuaren är intresserad av att
veta.

2 Syfte
För att kunna erbjuda behandling i Finland som är anpassad för personens situation och
behov, måste talterapeuter kunna avgöra behandlingsbehovet med mätinstrument som är
specialiserade för klientgruppen. Eftersom självskattningsmaterial för transpersoners
röstbesvär finns i begränsad utsträckning på finska finns det orsak att översätta existerande
material från andra språk till finska.
Syftet med den här undersökningen var att genomföra översättningen av
självskattningsformuläret Skattning av Rösten vid Könsinkongruens - Assigned Male at Birth
(SaRKAMAB) från svenska till finska. Översättningsprocessen utfördes huvudsakligen enligt
WHO:s principer för översättning av mätinstrument. De riktgivande forskningsfrågorna var
följande: (1) Vilka saker tog expertpanelen och deltagarna i den kognitiva intervjun fasta på i
Skattning av Rösten vid Könsinkongruens - Assigned Male at Birth? (2) Vilka omarbetningar
görs under översättningsprocessen för att det översatta formuläret ska motsvara
ursprungsformuläret semantiskt?

3 Metod
Pro gradu undersökningen följde riktlinjerna för översättning enligt WHO (WHO, 2014) med
vissa anpassningar för undersökningens upplägg. Projektet har fått tillåtelse att använda

Nora Hermansson

9

formuläret av SaRK:s författare 5.12.2018. Etiskt tillstånd för undersökningen beviljades av
den forskningsetiska nämnden i psykologi och logopedi vid Åbo Akademi den 28.3.2019.

3.1 Tillämpning av WHO:s riktlinjer
Den första fasen av översättningen, det vill säga översättningen från svenska till finska,
genomfördes av en klinisk forskare och talterapeut samt ledande talterapeut vid Tammerfors
universitetssjukhus i januari 2019. Expertpanelen bestod av översättarna i första fasen, en
utomstående talterapeut inom området, en expert inom området psykometriska test samt
handledare och skribent för pro gradu-avhandlingen, varav fyra var finska modersmålstalare
och två svenska. Expertpanelen gav förslag på och gjorde ändringar i den finska
översättningen under våren 2019. I återöversättningsfasen anlitades en utomstående expert
inom området röst med svenska som modersmål som översatte hela blanketten tillbaka till
svenska i maj 2019. Den svenska återöversättningen skickades till ursprungsförfattarna för
granskning, vilket avviker från WHO:s riktlinjer där det rekommenderas att endast delar av
översättningen återöversätts och skickas till WHO för godkännande. Återöversättningen
godkändes av ursprungsförfattarna i september 2019 med önskemål att vissa punkter ses över,
varefter ändringar gjordes till den finska versionen enligt ursprungsförfattarnas förslag och
processen gick vidare till det sista steget, de kognitiva intervjuerna.

3.2 Kognitiv intervju
Fem deltagare rekryterades till en kognitiv intervju som bestod av utforskande frågor gällande
formulärets formuleringar, språk och terminologins relevans för klientgruppen i fråga. De
kognitiva intervjuerna utfördes retrospektivt, det vill säga efter att deltagarna bekantat sig
med blanketten, och med direkta, öppna frågor. Beatty och Willis (2007) och Drennan (2002)
rekommenderar att öppna frågor i stil med ”Hur tolkar du påståendets innehåll?” och ”Hur
skulle du formulera påståendet med egna ord?” används i kognitiv intervju, samt mer
specifika frågor om ett visst begrepp som orsakat svårigheter i översättningen som till
exempel ”är begreppet bekant för dig?”. Målet med den kognitiva intervjun var att utreda om
deltagarnas tolkning av översättningen stämde överens med expertpanelens och därmed
säkerställa att översättningen var semantiskt lika den svenska. Samtliga intervjuer
genomfördes som videosamtal med mötesapplikationen Zoom meetings genom Åbo
Akademis nätverk, eftersom alla deltagare residerade på en annan ort än intervjuaren.

Nora Hermansson

10

Intervjuerna spelades in, ljudfilerna transkriberades och innehållet av transkriptionerna gicks
igenom systematiskt och kategoriserades.
Levin m.fl. (2009) utförde kognitiva intervjuer för att bedöma översättningen av ett
formulär och delade in intervjusvaren i kategorier. I analysen fokuserade de först på varje
fråga i formuläret enskilt och sedan grupperade de fynden i kategorier för att kunna svara på
sina forskningsfrågor. Baserat på metoden i Levin m.fl. (2009) valdes det att först analysera
deltagarnas svar på intervjufrågorna om påståendena i SaRKAMAB enskilt och sedan gruppera
dem enligt följande: (1) saker som ledde till ändring i formulärets översättning, (2) saker som
målgruppen tog fasta på men inte ledde till ändring i formulärets översättning.

3.3 Deltagare
Inbjudan att delta i intervjun skickades ut per e-post till medlemmarna i Trasek rf, föreningen
för könsminoriteters rättigheter i Finland, Seta rf, föreningen för sexuella- och
könsminoriteters rättigheter i Finland, Åbo Universitets centralsjukhus foniatriska poliklinik,
Tammerfors universitetssjukhus, Åbo regnbågsstuderande rf, Opiskelijavinokkaat – OVI rf
samt en privat praktiserande talterapeut som arbetar med klientgruppen i fråga under hösten
2019. Inklusionskriterierna för deltagande var att personen var myndig, transkönad, tilldelad
manligt kön vid födseln och finskspråkig. Deltagarna rekryterades via Trasek rf, samt med
hjälp av den privat praktiserande talterapeuten, under hösten 2019. Målet var ursprungligen
att rekrytera tio deltagare men endast fem deltagare svarade på inbjudan inom tidsramen.
Deltagarna undertecknade en skriftlig blankett gällande informerat samtycke efter att ha blivit
informerade om studiens syfte och omfattning. Vid intervjutillfället samlades även
bakgrundsinformation in om deltagarna: ålder, könsidentitet, modersmål, utbildningsnivå, tid
sedan inledning av könskorrigering och om deltagaren gått i talterapi för röst. Deltagarnas
ålder varierade mellan 24 och 60 år (M = 42,2, SD = 13,9). Fyra av fem deltagare
identifierade sig som kvinna, varav en uppgav sig vara interkönad, en identifierade sig som
transkvinna. Samtliga deltagare hade finska som modersmål. Utbildningsnivån varierade från
student till högre högskoleexamen. Tiden sedan inledningen av könskorrigering varierade
mellan 0 och 6 år (M = 2,8, SD = 2,3). Alla deltagare uppgav sig ha levt som sitt upplevda kön
betydligt längre än de haft diagnosen för transkönad. Utav fem deltagare hade fyra gått i
talterapi för röst.

Nora Hermansson

11

4 Resultat
I resultaten ingick expertpanelens ändringsförslag, ursprungsförfattarnas granskning av
återöversättningen, samt genomgången av intervjutranskriberingarna och de ändringar som
gjordes utgående från alla dessa. Varje fas av översättningsprocessen ledde till en ny version
av översättningen som dokumenterades under processen, för att urskilja ändringar som gjorts.
Version 1 – 4 av den finska versionen av formuläret som uppstod mellan faserna finns i
bilagorna A, B, D och E. I följande kapitel är den finska termen utskriven inom citattecken
och den svenska motsvarigheten inom parentes.

4.1 Expertpanelens ändringar
I följande kapitel presenteras expertpanelens ändringsförslag på översättningen samt
författarnas kommentarer på återöversättningen och de åtgärder som togs i den finska
översättningen utgående från det.

4.1.1 Första granskningen
Den översatta versionen av formuläret, FI SaRKAMAB, se bilaga A, skickades ut till
expertpanelens medlemmar. Panelen granskade översättningen, jämförde den svenska
versionen med den finska versionen och gav förslag på omarbetningar. Förslagen
koordinerades av skribenten och bedömdes tillsammans med handledaren. Sex åtgärder togs
för att förbättra översättningens överensstämmelse till den svenska versionen, se tabell 2 där
åtgärderna presenteras i kronologisk ordning. Frasen ”hahmotetaan väärin” (missuppfattas) i
påstående 6a och 7a i del I ansågs inte ha samma innebörd som ”missuppfattas” på svenska
och utbyttes till ”käsitetään väärin” för att motsvara betydelsen bättre. I del II omvändes
ordningen på skalan i den övergripande graderingen till att börja med ”hyvin miehekäs”
(mycket manlig) för att motsvara den svenska versionen. I del III korrigerades begreppet ”eiTabell 2
Expertpanelens ändringsåtgärder i den finska översättningen av SaRKAMAB.
Åtgärd

Ändring

1

Punkterna raderades från slutet av påstående 2, 3, 4 och 5

2

Frasen ” hahmotetaan väärin” utbyttes till ”käsitetään väärin” i påstående 6a och 7a

3

Ordet ”koska” i påstående 10a utbyttes till ”että”

4

Punkten i slutet av påstående 10a utbyttes till kommatecken

5

Ordningen på skalan i den övergripande graderingen vändes om till att börja med ”hyvin miehekäs”

6

I beskrivningen av könsidentitet korrigerades begreppet ”Ei-binääri” till ”Ei-binäärinen”

Nora Hermansson

12

binääri” (icke-binär) till ”ei-binäärinen”. Ett ändringsförslag som inte genomfördes var att
ändra termerna ”miehekäs” (manlig) och ”naisellinen” (kvinnlig) till ”maskuliininen”
(maskulin) respektive ”feminininen” (feminin). Innan en eventuell ändring gjordes valdes det
att invänta resultaten från intervjuerna med målgruppen gällande frågan.
Ändringarna sammanställdes till version 2 av FI SaRKAMAB, se bilaga B, och
skickades ut till hela panelen igen för eventuella kommentarer. Panelen godkände
ändringarna, varefter formuläret var redo för nästa fas, det vill säga återöversättningen till
svenska av utomstående expert inom ämnet röst.

4.1.2 Andra granskningen, återöversättningens resultat
Återöversättning till svenska, bilaga C, gjordes av en utomstående expert inom området röst.
Därefter skickades formuläret till ursprungsförfattarna för granskning. Ursprungsförfattarna
jämförde återöversättningen med den ursprungliga svenska versionen och gav kommentarer.
Ursprungsförfattarna tog fasta på och önskade specificering på vissa aspekter i den svenska
återöversättningen, vilka framgår i tabell 3. En del av ursprungsförfattarnas ändringsförslag
valdes att inte åtgärdas, eftersom motsvarande begrepp inte existerar på finska eller är
synonymt till ordvalet i formuläret, så som ”tala”, ”felkönad”, ”röstläge” och ”stämma
överens”. En del förslag valdes att tas upp i intervjuerna med målgruppen för att ta reda på
deras tolkning av begreppen innan en eventuell ändring gjordes, bland andra ”huolestuttaa”
(jag är orolig), ”vastaa parhaiten kokemustasi” (stämmer överens med hur du upplever) och
”maskuliininen” samt ”feminiininen”, som även togs upp i expertpanelens granskning. En del
ändringar gjordes enligt ursprungsförfattarnas förslag och togs även upp i intervjuerna för att
ta reda på målgruppens synpunkt. De var ”uskon, että sukupuoli-identiteettini käsitetään
väärin” (tror jag att min könsidentitet uppfattas fel) och ”osallistumiseni on vähäisempää”
(mindre delaktig). Frasen ”äänen toiminnan vuoksi” valdes att ersätta ”koska ääneni ei toimi
kunnolla” (för att min röst inte fungerar ordentligt) för att det motsvarar termen
”röstfunktion” på svenska och används på finska i litteratur om röst (Sala, 2004) och på
Tammerfors universitetssjukhus nätsida (Tays, 2017), men bestämdes även att tas upp i
intervjuerna.

Nora Hermansson

13

Tabell 3
Den svenska återöversättningen av SaRKAMAB, ursprungsförfattarnas ändringsförslag på den
svenska återöversättningen, motsvarande formulering i den finska versionen och ändringar som
gjordes till den finska versionen efter granskning.
Påstående

Återöversättningen
till svenska

Ursprungsförfattarnas
ändringsförslag

Finska versionen

Ändring i finska
versionen

instruktion

personbeteckning

personnummer

henkilötunnus

-

instruktion

nummer

siffra

numero

-

instruktion

motsvarar din
erfarenhet

stämmer överens med
hur du upplever

vastaa parhaiten
kokemustasi

-

3.

prata

tala

puhua

-

5.

motsvarar inte min
könsidentitet
det känns som att min
könsidentitet
uppfattas fel

8a.

tonläge

röstläge

ääneni ei vastaa
sukupuoliidentiteettiäni
minusta tuntuu, että
sukupuoliidentiteettini
käsitetään väärin
äänenkorkeus

-

6a. och 7a.

min röst stämmer inte
med min
könsidentitet
tror jag att min
könsidentitet
uppfattas fel

9b.

mitt kön uppfattas fel

jag blir felkönad

-

9c.

röst inte fungerar som
den ska

röstfunktion

koska sukupuoleni
tulkitaan sen
perusteella väärin
koska ääneni ei toimi
kunnolla

9.

ange vilken eller
vilka orsaker

Ange vilken

ilmoita, mitä muut
syyt ovat

ilmoita, mikä

10a.

det bekymrar mig

jag är orolig

minua huolestuttaa

-

10a.

min röst inte
uppfattas så att den
motsvarar min
könsidentitet

min röst inte ska
uppfattas i enlighet
med min
könsidentitet

ääntäni ei hahmoteta
sukupuoliidentiteettini
mukaisesti

-

10b.

har lett till att jag
deltar i sociala
sammanhang mindre

det leder till att jag är
mindre delaktig i
sociala situationer

osallistun sosiaalisiin
tilanteisiin
vähemmän

osallistumiseni on
vähäisempää

gradering

manlig

maskulin

miehekäs

-

gradering

kvinnlig

feminin

naisellinen

-

slutpoäng

påstående 1–5

uskon, että
sukupuoliidentiteettini
käsitetään väärin
-

äänen toiminnan
vuoksi

väittämät 5–10

Anteckning. - = ingen ändring gjord

Ursprungsförfattarna meddelade även i det här skedet av översättningen (15.9.2019)
att de lagt till en specificering till slutpoängens uträkning i senaste svenska versionen av

Nora Hermansson

14

SaRKAMAB och den lades därför till i den finska versionen. De ändringar som gjordes i FI
SaRKAMAB utgående från författarnas kommentarer (tabell 3) resulterade i version 3 av det
finska formuläret, bilaga D.

4.2 Pre-test med målgruppen
Kognitiva intervjuer genomfördes med fem deltagare gällande språk och formuleringar i
version 3 av FI SaRKAMAB och de begrepp som bestämdes i föregående fas att tas upp.
Genomgången av intervjutranskriberingarna sökte svar på vilka saker deltagarna tog fasta på
samt om målgruppen tolkade den finska översättningen av SaRKAMAB på samma sätt som
expertpanelen och om den därmed upplevs semantiskt lika som den svenska versionen.

4.2.1 Ändringar som gjordes i formuläret efter genomgång av transkriberingarna
Den första ändringen som gjordes var en språklig korrigering som föreslogs av en deltagare i
den öppna svarsmöjligheten efter 9d ”ilmoita, mikä” (ange vad) som borde vara ”ilmoita,
minkä” (ange vilken), vilket är grammatiskt korrekt och ändringen gjordes därav i formuläret.
Den andra ändringen som gjordes i formuläret var gällande termen ”hahmotetaan” (uppfattar)
i påstående 10a. En deltagare kommenterade att formuleringen inte lät naturlig på finska med
dåvarande ordvalet och föreslog ”kuullaan” (hörs). Eftersom expertpanelen ändrade
”hahmotetaan” till ”käsitetään” (uppfattar) i påstående 6a och 7a i fas två, bestämdes det att
göra samma ändring i 10a för att hålla formuläret internt konsekvent. Följande ändring gällde
formuleringen i följdpåståendet 10b ”-mikä on johtanut siihen, että osallistumiseni
sosiaalisissa tilanteissa on vähäisempää kuin haluaisin”. Innehållet tolkades vara lämpligt men
fyra deltagare upplevde att det var otydligt att satsen var ett följdpåstående till 10a. Deltagarna
gav förslag på alternativa sätt att inleda bisatsen, bland annat ”-tämä on johtanut siihen” (detta har lett till) och ”-joka on johtanut siihen” (-vilket har lett till). En deltagare föreslog
även att göra följdpåståendet till en ny mening. Förslaget från en deltagare ”-ja se on johtanut
siihen” (-och det har lett till) valdes att genomföras som ändring eftersom det efterliknar den
svenska versionen.
I del II tog tre deltagare fasta på användningen av ”miehekäs” (manlig) och
”naisellinen” (kvinnlig) och samtliga tyckte att begreppen ”maskuliininen” (maskulin) och
”feminiininen” (feminin) lämpade sig bättre i sammanhanget. Två deltagare var nöjda med
termerna ”miehekäs” och ”naisellinen” eftersom de använde dem mera i tal och tyckte inte att

Nora Hermansson

15

en ändring var nödvändig. Eftersom termerna också tagits fasta på i expertpanelens
granskning och i ursprungsförfattarnas återkoppling beslöts det att ändra begreppen.

4.2.2 Punkter som framgick i intervjuerna men inte ledde till ändring i
översättningen
En intervjufråga undersökte specifikt deltagarnas åsikter om termen ”ei-binäärinen” (ickebinär) i del III, eftersom den behandlats av expertpanelen och ursprungsförfattarna i fas två av
översättningen. Alla deltagare var eniga om att begreppet ”muunsukupuolinen” används mer
frekvent på finska än termen ”ei-binäärinen”. Tre deltagare föreslog att ersätta den nuvarande
termen med ”muunsukupuolinen”. Två deltagare var inte bekanta med termen ”eibinäärinen”. Eftersom termen ”ei-binäärinen” används inom finsk hälsovård (HUS, 2019)
samt i Seta rf:s ordlistor (Seta rf, 2019), ansågs den vara ändamålsenlig i sammanhanget
samtidigt som den motsvarar den svenska versionen bäst. Därav beslöts det att inte göra
ändringen i nuläget.
Ordet ”tavallisesti” (vanligtvis) i instruktionerna i del I används inte i stor
utsträckning på finska enligt en deltagare och därför föreslogs ”lähes aina” (nästan alltid) som
motsvarande ord. Eftersom varken expertpanelen eller de fyra andra deltagarna reagerade på
begreppet, valdes det att inte göra en ändring. Påstående 3 tolkades av tre deltagare som att
det är svårt att tala med stark röst på grund av röstens funktion, och av en deltagare som att
svårigheten beror på könsdysforin, det vill säga att man inte vill höja röststyrkan på bekostnad
av röstens femininitet. Två deltagare upplevde att en tydligare syftning skulle göra
tolkningsmöjligheterna färre och föreslog alternativa sätt att uttrycka påståendet: ”Minun on
vaikea saada kovaa ääntä aikaan” (Jag har svårt att producera stark röst) och ”Kovalla äänellä
puhuminen tuottaa minulle vaikeuksia” (Att tala med stark röst orsakar svårigheter för mig).
Eftersom den finska översättningen motsvarar den svenska där samma tolkningsmöjlighet
existerar, valdes det att inte ändra på formuleringen.
Till följdpåståendena som efterföljer påstående 6a, 7a och 8a ”-ja se on minulle
ongelma” (-och det är ett problem för mig) föreslogs alternativet ”-ja koen sen ongelmaksi” (och jag upplever det som ett problem) av en deltagare. I påstående 7a ansåg en deltagare att
”toisten ihmisten kanssa” (med andra personer) vore mer språkligt korrekt än satsen som nu
står i singular, men eftersom satsen i nuvarande läge bedömdes motsvara den svenska
versionen valdes det att inte göra en ändring. Två av deltagarna var osäkra på betydelsen av
påstående 7a. De undrade över vad som är orsaken till feltolkningen av könsidentiteten;

Nora Hermansson

16

personens röst eller utseende. Som i påstående 3, stämde översättningen innehållsmässigt
överens med den svenska versionen så en ändring ansågs inte vara nödvändig. En deltagare
funderade på betydelsen i påstående 8a och menade att det inte är frågan om röstläge utan
röstkvalitet som påverkas vid harkling och hosta. Det valdes att inte ta åtgärder eftersom
översättningen motsvarar den svenska versionen.
Två intervjufrågor tog speciellt fasta på begreppen ”koska sukupuoleni tulkitaan sen
perusteella väärin” (p.g.a. att min könsidentitet missuppfattas) i påstående 9b och ”äänen
toiminnan” (röstfunktionen) i påstående 9c eftersom de togs fasta på i författarnas granskning
av återöversättningen. En deltagare föreslog ”sukupuolitetaan väärin” (felkönas) i 9b, varefter
termen föreslogs av intervjuaren i de resterande intervjuerna. Endast en deltagare var
övertygad om att den termen vore bättre än den nuvarande, en deltagare var inte bekant med
termen från förr, de resterande tre deltagarna hade hört termen men ansåg att den var
talspråklig. Därav gjordes ingen ändring. Begreppet ”äänen toiminta” var bekant eller förstods
av fyra deltagare. Ingen ändring gjordes av den orsaken.
I påstående 10a föreslogs ”harmittaa” (harmar), ”pelottaa” (skrämmer) och
”ahdistaa” (känna ångest) som alternativ till ”huolestuttaa” (oroa), men alla deltagare var
överens om att den nuvarande termen hade lämplig laddning för ändamålet. I samma
påstående undrade två deltagare varför ordet ”ei” (inte) var understreckat. De ansåg att
understrykningen var onödig och gav en negativ betoning till påståendet, att det antyder att
det finns en förväntning att svaret är negativt. Två deltagare önskade flera alternativ på skalan
i skattningarna av nuvarande rösten och den önskade rösten i del II. Det föreslogs även
”androgyyni” (androgyn) istället för ”sukupuolineutraali” (könsneutral) men ingen deltagare
ansåg att en ändring var nödvändig. Tre deltagare önskade tilläggsalternativ i skalan i del III,
skattning av den egna könsidentiteten, exempel på tilläggsalternativ som föreslogs var
”transnainen” och ”transfeminiini”. En deltagare ifrågasatte behovet att fylla i
personbeteckning i blanketten, eftersom vissa transpersoner kan uppleva det som ett känsligt
ämne för att de kämpat med att byta sitt juridiska kön.
Termen ”kokemus” (upplevelse) i del I, som ursprungsförfattarna tog fasta på, tyckte
deltagarna inte var problematisk. Termen ”uskon” (tror) i påstående 6a och 7a ansågs vara
lämplig i påståendet av samtliga deltagare. Som svar på intervjufrågan om ordet fungerade i
sammanhanget, funderade deltagarna på alternativa ordval. Två deltagare menade att ”uskon”

Nora Hermansson

17

Tabell 3
Synpunkter på översättningen som framkom i analysen av de transkriberade intervjuerna, hur
många deltagare som tog fasta på frågan och ändringar som gjordes i den finska versionen
utgående från resultaten av genomgången av deltagarnas svar.
Framkom i analysen
Del I

”kokemus” ok begrepp

Andel deltagare som
ansåg det (av 5)
5

Ändring

Del I

”tavallisesti” ovanlig term på finska

1

-

1 och 2

”jonkin aikaa” otydlig

2

-

3

Önskades förtydligande

2

-

6a och 7a

”uskon” ok begrepp

5

-

7a

Förslag: ”toisten ihmisten kanssa”

1

-

7a

Önskades förtydligande till innehållet

2

-

8a

Innehållet ifrågasattes

1

-

9b

Förslag: ”sukupuolitetaan”

1

-

9c

”äänen toiminnan vuoksi” ok begrepp

4

-

9

Språklig korrigering till ”ilmoita, mikä”

1

ilmoita, minkä

10a

Ifrågasattes understrykningen av ”ei”

2

-

10a

”huolestuttaa” ok begrepp

4

-

10a

”hahmoteta” oklart begrepp

1

käsitetä

10b

Otydligt att det är ett följdpåstående

4

-ja se on johtanut siihen

Del II

Förslag på ett ”muu, mikä” alternativ, samt
”androgyyni”

2

-

Del II

Termerna ”maskuliininen” och
”maskuliiniselta” samt ”feminiininen” och
”feminiiniseltä” föredras framom
”miehekäs” och ”miehekkäältä” respektive
”naisellinen” och ”naiselliselta”

3

”maskuliininen”,
”maskuliiniselta”,
”feminiininen”,
”feminiiniseltä”

Del III

”ei-binäärinen” används inte på finska

5

-

Del III

Förslag: ”muunsukupuolinen”

3

-

Del III

Önskades flera svarsalternativ i skalan

2

-

-

Anteckning. - = ingen ändring gjord.

hade starkare övertygelse än till exempel ”luulen” (tror) eller ”minusta tuntuu” (det känns
som) som fanns i FI SaRKAMAB version 2. En deltagare tyckte att ”koen” (upplever) även
kunde fungera bra i sammanhanget. Deltagarna var eniga om att påstående 1 och 2 var
fungerande. Två deltagare nämnde att tidsbeteckningen ”jonkin aikaa” (en stund) kunde
tolkas olika av olika personer, men de menade att det är osannolikt att någon feltolkar det till
en grad som påverkar resultatet i bedömningen. Termen kan uppfattas på olika sätt, men det
finns samma tolkningsutrymme i den svenska versionen. Samtliga deltagare var överens om

Nora Hermansson

18

att påstående 4 och 5 var fungerande i nuvarande form och deltagarna uttryckte att speciellt
påstående 5 var central för röstproblematiken som upplevs av transfeminina personer.
Ändringarna som gjordes utgående från resultatet av analysen av de kognitiva
intervjuerna ledde till den slutliga versionen av FI SaRKAMAB, se bilaga E. Denna version
skickades till expertpanelen för godkännande 3.12.2019.

5 Diskussion
Syftet med pro gradu avhandlingen var att genomföra översättningen av
självskattningsformuläret Skattning av Rösten vid Könsinkongruens - Assigned Male at Birth
(SaRKAMAB) från svenska till finska enligt WHO:s riktlinjer (2014). Frågeställningarna var:
(1) Vilka saker tog expertpanelen och deltagarna i den kognitiva intervjun fasta på i Skattning
av Rösten vid Könsinkongruens - Assigned Male at Birth? (2) Vilka omarbetningar gjordes
under översättningsprocessen för att det översatta formuläret ska motsvara
ursprungsformuläret semantiskt? Expertpanelens granskning av översättningen,
ursprungsförfattarnas granskning av återöversättningen och resultaten av analysen av de
kognitiva intervjuerna med målgruppen identifierade de aspekter av översättningen som gav
anledning att omarbeta vissa delar av översättningen för att den skulle stämma överens med
ursprungsformuläret semantiskt.
Det finns få mätinstrument idag som är riktade till självskattning av transfeminina
personers röstbesvär. Det är viktigt att det finns självskattningsformulär riktade till
målgruppen som inkluderar alla individer och samtidigt motsvarar de språkliga
rekommendationer som råder inom området. Den här avhandlingen bidrog till ett nytt kliniskt
verktyg på finska för talterapeuter som arbetar med finskspråkiga transfeminina klienter.
SaRKAMAB FI ersätter den hittills i Finland använda Transsexual Voice Questionnaire male to
female (Rantala, m.fl., 2017).

5.1 Förverkligande av översättningen
Översättningen genomfördes enligt WHO:s riktlinjer för översättning av formulär (2014) med
vissa modifieringar. Modifieringarna var nödvändiga eftersom SaRK:s upphovsman var
annan än WHO. Riktlinjerna gav ett tydligt protokoll för hur översättningen skulle
framskrida. De tillämpningar som gjordes till riktlinjerna tillgav inget men ändrade på vilka
personer som ingick i processen, bland annat ursprungsförfattarna till SaRK. Den största

Nora Hermansson

19

modifieringen till riktlinjerna som gjordes var att intervjuerna kunde utföras via videosamtal
med mötesapplikationen Zoom meetings. Det var nödvändigt eftersom alla deltagare var på
en annan ort än intervjuaren. Det finns alltid risker med samtal som är beroende av
internetkoppling. En deltagare hade svårigheter med uppkopplingen, men ljudkvaliteten på
inspelningen påverkades inte till en grad som påverkade förståelsen av innehållet.
Deltagarantalet i intervjuerna var tvunget att anpassas i den här undersökningen, från
WHO: rekommendation. Eftersom deltagarna rekryterades via en öppen inbjudan uppnåddes
inte rekommendationen på tio deltagare inom ramen för tidtabellen. Ett tätare samarbete med
universitetssjukhusen som har en specialiserad avdelning för könskorrigering och träffar flera
klienter dagligen, kunde ha bidragit till ett större deltagarantal. Översättning enligt WHO:s
riktlinjer är en lång process som kan bli utdragen av olika orsaker. Det finns många personer
med i processen som skribenten är beroende av och alla stegen ska skötas i kronologisk
ordning. Rekryteringsprocessen blev framskjuten med fyra månader eftersom projektet
inväntade resultatet av valideringen av den svenska versionen av formuläret samt den svenska
återöversättningens godkännande av ursprungsförfattarna. Det ledde i sin tur till en kortare
tidsram för rekryteringen av deltagarna.
Modifieringarna som gjordes under översättningsprocessen baserade sig på initiativ
från en sakkunnig person, litteratur om ämnet eller en majoritets åsikt på frågan. Varje
omgång av ändringar bidrog till följande version av översättningen. I fall där en ändring
valdes att inte genomföras gick det att motivera med samma orsaker; ändringen hade inte
initierats av en sakkunnig person, litteraturen stödde inte ändringen eller så hade den inte
understöd från en majoritet.

5.1.1 Feminin eller kvinnlig, maskulin eller manlig
Två begrepp som en del av expertpanelen tog fasta på i fas två av översättningen var
”naisellinen” samt ”miehekäs” eftersom de inte är samma som den svenska versionens
feminin och maskulin. Ändringen gjordes inte i det skedet, utan det bestämdes att invänta
intervjuanalysens resultat. Ursprungsförfattarna reagerade även på termerna i sin granskning
av återöversättningen och rekommenderade att termerna feminin och maskulin används. Seta
rf (2019) använder termerna ”feminiinisyys” och ”naisellisuus” samt ”maskuliinisuus” och
”miehekkyys” synonymt och därför beslöts det att en eventuell ändring skulle göras i
formuläret efter intervjuerna, beroende på målgruppens åsikter. Målgruppen tog med
varierande åsikter fasta på termerna. Tre deltagare ansåg att de var likvärdiga medan två ansåg

Nora Hermansson

20

att det fanns en skillnad i betydelse. En deltagare uttryckte att ” feminiinisyys” och
”maskuliinisuus” är bredare begrepp och lämpar sig därför bättre i ett sådant formulär som
SaRKAMAB. Eftersom en majoritet av målgruppen ändå föredrog ”feminiinisyys” och
”maskuliinisuus”, bestämdes det att genomföra ändringen, vilket samtidigt ledde till att
blanketten blev semantiskt mer lik den svenska versionen. Termerna bör vid en framtida
revidering av formuläret granskas på nytt med tillkommande rekommendationer av
terminologi i åtanke.

5.1.2 Begreppet icke-binär på finska
Den term som deltagarna reagerade mest genomgående på var ”ei-binäärinen”. Deltagarna var
av den åsikten att begreppet inte används på finska. En deltagare var inte bekant med
begreppet från förr och en annan deltagare hade inte hört begreppet användas på finska,
endast på engelska. Begreppet används inom litteratur på finska samt på föreningars nätsidor
(HUS, 2019; Seta rf, 2019) vilket kan innebära att termen är mer allmän i skriftspråk men inte
används frekvent inom talspråk eller bland den här undersökningens deltagare. Alla deltagare
använde termen ”muunsukupuolinen” (”av annat kön”, fri översättning) i stället för ”eibinäärinen” och tre deltagare föreslog den som ersättande term i sammanhanget, vilket gav
orsak att överväga ändringen. Seta rf (2019) beskriver ”ei-binäärinen” som ett paraplybegrepp
för ”muunsukupuolinen”: ”Könsidentiteten kan vara binär eller icke-binär. En icke-binär
person är någon vars könsidentitet inte stämmer överens med den tudelade kvinna-man
uppdelningen. Hen kan vara t.ex. [muunsukupuolinen], könlös eller interkönad. (fri
översättning från finska)” (Seta rf, 2019). Trasek rf (u.å. 2) använder däremot inte termen
icke-binär om personer, utan endast för att beskriva könsidentitetens fördelning. Trasek (u.å.
2) använder termen ”muunsukupuolinen” om personer som inte upplever sig platsa i den
binära könsfördelningen. Begreppet valdes att inte ändras i denna undersökning eftersom det
bedömdes vara en större risk att ändra det än att hålla det i nuvarande form, som motsvarar
den svenska versionen bättre. Eftersom deltagarna var eniga om att det här begreppet inte
används kan det finnas anledning att undersöka det i framtiden på nytt och med ett större
sampel och utreda ifall användningsvanorna är annorlunda. Det kan hända att begreppet blir
mer allmänt i talspråket inom några år och i så fall är begreppets användning i formuläret
lämpligt. Det kan även hända att användningen av begreppet minskar, vilket ger orsak att
överväga alternativa begrepp i den finska versionen av SaRKAMAB.

Nora Hermansson

21

5.1.3 Skillnader mellan expertpanelens och målgruppens åsikter
Formuleringen av följdpåståendet 10b ansågs vara otydligt av majoriteten av målgruppen.
Eftersom påståendet inleds med ordet ”mikä” (vilket), som är ett vanligt frågeord på finska,
tolkade två deltagare det som en skild fråga och urskilde därmed inte att det var ett
följdpåstående. Ändringen ”-ja se on johtanut siihen” gjordes av förslag från en deltagare.
Expertpanelen hade även föreslagit ett förtydligande till påståendet, i form av att lägga
kommatecken efter påstående 10a. Tillsammans gjorde ändringarna påståendet tydligare och
mer likt den svenska formuleringen. Begreppet ”äänen toiminta”, som rättades efter
återöversättningen av ursprungsförfattarnas förslag, var bekant för fyra deltagare, inklusive
den deltagaren som inte gått i talterapi för röst, vilket antyder att termen inte endast används i
talterapeutiska sammanhang, utan också inom litteratur och vårddokument riktade till
patienter i Finland (Sala, 2004; Tays, 2017). Eftersom samplet var litet i den här
undersökningen finns det anledning att testa begreppet med ett större sampel.
De ändringsåtgärder som deltagarna föreslog till den finska översättningen skiljde sig
från de som expertpanelen föreslog. Expertpanelen hade tillgång till både ursprungsblanketten
på svenska och den översatta blanketten på finska då de granskade översättningen. Av den
orsaken var expertpanelens ändringsförslag sådana som gjorde den översatta blanketten mer
lik originalet, som till exempel att rätta formatering och vissa ordval. Eftersom målgruppen
inte hade tillgång till ursprungsblanketten var deras förslag på ändringar ofta av ett annat slag.
De föreslog ofta större, strukturella ändringar i påståendena och svarsalternativen än
expertpanelen. Exempelvis gav deltagarna ofta förslag på att lägga till svarsalternativ till
påståenden eller ändra på påståendets formulering till en sådan grad att innehållet ändrar
betydelse. Deltagarna uttryckte ofta att även om de inte själva upplevde en viss term
kränkande, kunde de tänka sig att andra transkönade personer i Finland upplever termen på ett
annat sätt än de själva. Exempel på sådana termer är ”miehekäs” och ”naisellinen”, samt att
det inte fanns ett öppet svarsalternativ till de övergripande graderingarna av rösten i del II.
Eftersom blanketten är utformad i Sverige kan det hända att det finns kulturella fenomen som
eventuellt upplevs olika på finska jämfört med svenska av transfeminina personer i Finland
jämfört med i Sverige. Det är viktigt att hålla i åtanke även i framtida granskningar av
översättningen.

Nora Hermansson

22

5.2 Undersökningens styrkor och begränsningar
En klar styrka i den här undersökningen var att det fanns med tvåspråkiga personer i
expertpanelen, som kunde avgöra översättningen från ett tvåspråkigt perspektiv. En annan
styrka med undersökningen var den stora spridningen i deltagarnas bakgrundsuppgifter (ålder
och tid sedan inledning av könskorrigeringsprocess).
En begränsning med undersökningen var att deltagarmängden inte uppnådde
målsättningen på tio, utan samplet bestod av fem personer som motsvarade målgruppen. Ett
större sampel kunde ha bidragit till flera synpunkter på översättningen. En högre
deltagarsiffra kunde även ha bidragit till större spridning i deltagarnas bakgrundsuppgifter,
gällande utbildningsnivå och om de gått i talterapi för röst. Eftersom fyra deltagare gått i
talterapi är det antagbart att samplet uppvisar att vissa begrepp eller terminologi gällande röst
är mer bekanta för dem än vad de skulle vara för personer som inte gått i talterapi för röst. Ett
litet sampel ger å ena sidan aldrig heller skäl för generalisering av resultat, vilket å andra
sidan inte var det huvudsakliga syftet i den här undersökningen. En eventuell begränsning var
även att intervjuerna utfördes som videosamtal, alltså var till exempel deltagares
ansiktsuttryck svårare att tolka än om det hade utförts ansikte mot ansikte.
Ansiktsuttryckstolkning är en del av kognitiv intervju, inte för att ansiktsuttryck i sig går att
använda som svar på intervjufrågor, utan för att intervjuaren kan tolka reaktionen utgående
från det och ställa eventuella följdfrågor för att vidareutforska en fråga som lett till en reaktion
(Drennan, 2002).
Kognitiv intervju som datainsamlingsmetod var ändamålsenlig för syftet, men är som
metod krävande för forskaren och kräver en stor insats från deltagaren. En kognitiv intervju är
väldigt utforskande och kan övertyga deltagaren om att hen måste svara på något visst sätt
eller låta bli att svara något speciellt. Forskare som utför kognitiva intervjuer är ofta tränade i
metoden och har erfarenhet av liknande metoder (Levin m.fl., 2009; WHO, 2014), medan en
otränad person kan ha svårigheter i att tolka nyanser i deltagarnas svar och reaktioner på
frågorna. Det kan även hända att en oerfaren intervjuare av misstag uttrycker en fråga för
riktat och inte tillräckligt öppet, vilket påverkar deltagarens tolkning och svar. Metoden var
ny för intervjuaren, som var teoretiskt insatt, och var av den orsaken inte lika erfaren i det
praktiska genomförandet. Detta kan ha påverkat till exempel utformandet av de semistrukturerade intervjufrågorna, utförandet av intervjun och tolkningen av svaren.

Nora Hermansson

23

5.3 Förslag på vidare studier och slutsats
I fortsättningen bör det göras en validitets- och reliabilitetsprövning av FI SaRKAMAB med
test-retest med målgruppen. I och med att terminologin inom området könsinkongruens och
röst utvecklas ständigt finns det skäl att kontrollera översättningens relevans med jämna
mellanrum. En term som inte är allmänt använd i dagens läge kan vara mer frekvent i
framtiden. Ifall översättningen genomgår en revidering kan det finnas skäl att i framtiden
granska de begrepp som deltagarna tog fasta på men som inte ändrades i den slutliga
versionen av översättningen.
Sammanfattningsvis medförde undersökningen en semantiskt korrekt och fullständig
finsk översättning av självskattningsformuläret Skattning av Rösten vid Könsinkongruens Assigned Male at Birth (SaRKAMAB). De kognitiva intervjuerna med deltagarna upplyste
skribenten om terminologin som används och inte används av målgruppen. Även om det
fortfarande finns delar av översättningen som måste ses över, är SaRKAMAB mer inkluderande
i sin terminologi än TVQMtF, som kliniker hittills använt sig av i Finland (Rantala, m.fl.,
2017). Den här avhandlingen har bidragit till ett nytt mätinstrument på finska som efter
validitets- och reliabilitetsprövning kan användas i kliniska sammanhang för transfeminina
personers självskattning av röst.

Nora Hermansson

24

Referenser
Adler, R. K., Hirsch, S. & Pickering, J. (2019). Voice and communication therapy for the
transgender/gender diverse client: A comprehensive clinical guide (Third
edition.). San Diego, CA: Plural Publishing.
Askman, C. & Nygren, U. (2018). Skattning av Rösten vid Könsinkongruens (SaRK),
assigned male at birth (AMAB). Tillgänglig på
https://medarbetare.ki.se/people/ulrnyg?_ga=2.14991606.1324386234.157441356
7-580259265.1568891213
Beatty, P. C., & Willis, G. B. (2007). Research synthesis: The practice of cognitive
interviewing. Public opinion quarterly, 71(2), 287–311.
Bolle, H. & Ekman, M. (2019). Reliabilitetsprövning och validering av
självskattningsformuläret Skattning av Rösten vid Könsinkongruens - Assigned
Male at Birth (SaRKAMAB) (Examensarbete). Karolinska Institutet, Stockholm.
Dacakis, G., Davies, S., Oates, J. M., Douglas, J. M., & Johnston, J. R. (2013). Development
and preliminary evaluation of the transsexual voice questionnaire for male-tofemale transsexuals. Journal of Voice, 27(3), 312–320.
Davies, S. (2006). Clinical Aspects of Transgender Speech Feminization and Masculinization.
International Journal of Transgenderism, 9(3-4), 167–196.
Drennan, J. (2002). Cognitive interviewing: verbal data in the design and pretesting of
questionnaires. Journal of Advanced Nursing, 42(1), 57–63.
Eremenco, S. L., Cella, D., & Arnold, B. J. (2005). A comprehensive method for the
translation and cross-cultural validation of health status
questionnaires. Evaluation & the health professions, 28(2), 212–232.
European Professional Association for Transgender Health. (u.å.) Language
policy. Hämtad 04-09-2019 från https://epath.eu/conference-2019/languagepolicy/
Grufman-Björnlund, S., & Lindqvist, L. (2018). Validering & reliabilitetsprövning av
självskattningsformuläret Skattningsformuläret Skattning av Rösten vid
Könsinkongruens Assigned Female at Birth (SaRK AFAB) (Examensarbete).
Karolinska Institutet, Stockholm.
HUS. (2019). Sukupuolidysforian muuttuva diagnostiikka ja kliininen kuva: Arviointi ja
hoitojen vaikuttavuus- kliininen naturalistinen kohortti ja rekisteritutkimus.

Nora Hermansson

25

(Forskningsplan) Hämtad 19-11-2019 från
https://www.hus.fi/sairaanhoito/sairaalat/meilahden-psykiatrisetpoliklinikat/Sivut/Sukupuoli-identiteetin-tutkimuspoliklinikka.aspx
Jacobson, B. H., Johnson, A., Grywalski, C., Silbergleit, A., Jacobson, G., Benninger, M. S.,
& Newman, C. W. (1997). The voice handicap index (VHI): development and
validation. American Journal of Speech-Language Pathology, 6(3), 66–70.
Kärnä, T. (2017). Transsukupuolisuus. Lääkärikirja Duodecim.
Leung, Y., Oates, J., & Chan, S.P. (2018). Voice, Articulation, and Prosody Contribute to
Listener Perceptions of Speaker Gender: A Systematic Review and MetaAnalysis. Journal of Speech, Language, and Hearing Research, 61(2).
Levin, K., Willis, G., Forsyth, B., Norberg, A., Kudela, M., Stark, D. & Thompson, F. (2009).
Using cognitive interviews to evaluate the Spanish-language translation of a
dietary questionnaire. Survey Research Methods, 3(1), 13–25.
Nygren, U., Grufman-Björnlund, S., Lindqvist, L. & Södersten, M. (2019). Skattning av
Rösten vid Könsinkongruens Assigned Female At Birth (SaRK AFAB).
Logopeden, 2, 12–18.
Oates, J. (2015). Transgender Voice and Communication: Research Evidence Underpinning
Voice Intervention for Male-to-Female Transsexual Women. Perspectives on
Voice and Voice Disorders, 25(2), 48.
Owen-Smith, A. A. (2018). Association between Gender Confirmation Treatments and
Perceived Gender Congruence, Body Image Satisfaction, and Mental Health in a
Cohort of Transgender Individuals. The Journal of Sexual Medicine, 15(4), 591–
600.
Rantala, L., Koppanen, L. & Kankare, E. (2017). Transsukupuolisten naisten äänikyselyn
reliabiliteetti ja väittämien selkeys ja sopivuus. Puhe ja kieli, 37(4), 239–258.
Regnbågsankan. (2018). Ordlista. Hämtad 28-08-2019 från
https://www.regnbagsankan.fi/utbildning/fakta-om-hbtiq/
Sala, E. (2004). Äänihäiriöiden diagnostiikka ja hoito. Duodecim, 2.
Sellman, J. & Rihkanen, H. (2015). Transsukupuolisten äänen hoito. Duodecim, 131,
392−395.
Seta rf. (2019). Sateenkaarisanasto. Hämtad 28-08-2019 från
https://seta.fi/sateenkaaritieto/sateenkaarisanasto/

Nora Hermansson

26

Sukanen, O., Sihvo, M., Rorarius, E., Lehtihalmes, M., Autio, V., & Kleemola, L. (2007).
Voice activity and participation profile (VAPP) in assessing the effects of voice
disorders on patients' quality of life; validity and reliability of the Finnish version
of VAPP. Logopedics, phoniatrics, vocology, 32, 3−8.
Tays. (2017). Äänen toiminnan häiriöt. Hämtad 25-11-2019 från https://www.tays.fi/fiFI/Ohjeet/Potilasohjeet/Korva_nena_ja_kurkkutaudit/Aanen_toiminnan_hairiot(1
7381)
Thornton, J. (2008). Working with the transgender voice: The role of the speech and language
therapist. Sexologies, 17(4), 271–276.
Trasek ry. (u.å. 1) Sukupuolenkorjaus. Hämtad 22-08-2019 från
http://trasek.fi/perustietoa/sukupuolenkorjaus/
Trasek ry. (u.å. 2). Käsitteitä. Hämtad 24-11-2019 från http://trasek.fi/perustietoa/kasitteita/
Vaismoradi, M., Jones, J., Turunen, H., & Snelgrove, S. (2016). Theme development in
qualitative content analysis and thematic analysis. Journal of Nursing Education
and Practice, 6(5).
World Health Organization. (2001). International classification of functioning, disability and
health: ICF. Geneva: World Health Organization.
World Health Organization (2014). Management of substance abuse: Process of translation
and adaptation of instruments. Hämtad 02-01-2019 från
https://www.who.int/substance_abuse/research_tools/translation/en/
World Health Organization. (2016). ICD-10 (Current version). Hämtad 22-08-2019 från
https://icd.who.int/browse10/2016/en#/
World Health Organization. (2018). ICD-11. Hämtad 25-10-2019 från
https://icd.who.int/browse11/l-m/en

1
Nora Hermansson
Bilaga A, FI SaRKAMAB 1

2
Nora Hermansson

3
Nora Hermansson

4
Nora Hermansson
Bilaga B, FI SaRKAMAB 2

5
Nora Hermansson

6
Nora Hermansson
Bilaga C, Återöversättning till svenska

7
Nora Hermansson

8
Nora Hermansson
Bilaga D, FI SaRKAMAB 3

9
Nora Hermansson

10
Nora Hermansson
Bilaga E, FI SaRKAMAB slutlig version

11
Nora Hermansson

12
Nora Hermansson

Nora Hermansson
PRESSMEDDELANDE
Översättning av självskattningsformuläret Skattning av Rösten vid Könsinkongruens Assigned Male at Birth (SaRK-AMAB) från svenska till finska
Pro gradu-avhandling i logopedi
Fakulteten för humaniora psykologi och teologi, Åbo Akademi
Personer som tilldelats manligt kön vid födseln och genomgår feminiserande könskorrigering
upplever ofta att deras röster inte motsvarar deras könsidentitet. Olika individer kan uppleva
olika besvär med rösten, och för att kunna individanpassa och utvärdera behandlingen är det
viktigt att kunna kartlägga de upplevda besvären på ett systematiskt sätt. Det finns idag få
instrument för självskattning av röstbesvär hos transfeminina personer i Finland. I Sverige har
talterapeuter utvecklat självskattningsinstrumentet Skattning av rösten vid könsinkongruens –
Assigned Male At Birth (SaRK-AMAB), som visat sig vara ett bra och användbart instrument
för ändamålet. Det här formuläret har översatts från svenska till finska inom ramen för en pro
gradu-avhandling vid Åbo Akademi. Målet var att producera ett kliniskt verktyg som
överensstämmer med den svenska versionen samt stämmer överens med modernt språkbruk.
Nora Hermansson, magisterstuderande i logopedi, koordinerade översättningsprocessen av
formuläret i enlighet med Världshälsoorganisationens (WHO) rekommendationer för
översättning av formulär. Översättningsprocessen har innefattat flera steg och flera experter
inom röst och psykometriska test har varit involverade. Fem transfeminina personer
intervjuades om begrepp och formuleringar, för att säkerställa att frågorna tolkas av
målgruppen på samma sätt som av experterna.
Pro gradu-avhandlingen har lett till en fullständig finsk översättning av verktyget Skattning av
rösten vid könsinkongruens – AMAB. Efter validering kommer självskattningsformuläret att
kunna användas kliniskt av talterapeuter som arbetar med finskspråkiga transfeminina
klienter, för att bättre kunna anpassa röstbehandlingen efter den specifika individen samt för
att på ett enkelt sätt kunna utvärdera effekter av behandling.

Ytterligare information fås av:
Nora Hermansson
Magisterstuderande i logopedi
Logopedi/Åbo Akademi
nora.hermansson@abo.fi
Greta Wistbacka
Universitetslärare i logopedi
Logopedi/Åbo Akademi
greta.wistbacka@abo.fi

