Jenny Nygård

Barn-agens via pedagogernas ögon i flerspråkiga
sammanhang
En kvalitativ studie om barns aktivitet och delaktighet i
flerspråkiga miljöer

Jenny Nygård

Avhandling för magisterexamen
Fakulteten för pedagogik och välfärdsstudier
Åbo Akademi
Vasa, 2020

Jenny Nygård

Abstrakt
Författare

Årtal 2020

Nygård Jenny
Arbetets titel
Barn-agens via pedagogers ögon i flerspråkiga sammanhang
En kvalitativ studie om barns aktivitet och delaktighet i flerspråkiga miljöer
Opublicerad avhandling för magistersexamen i pedagogik

Sidantal 84

Vasa: Åbo Akademi. Fakulteten för pedagogik och välfärdsstudier
Projekt inom vilket arbetet gjorts
Denna avhandling är en delstudie inom projektet Språkpärla. Materialet som ligger som grund
för denna avhandling består av nio gruppdiskussioner mellan pedagoger inom
småbarnspedagogisk verksamhet i Finland. Data samlades in i samband med
fortbildningsprojektet Språkpärla. Det övergripande syftet med fortbildningen var att
undersöka begreppet språkmedvetenhet ur olika perspektiv samt att stödja barn och familjer
med svenska som första eller andra språk, eller som språkbadsspråk. Målet var att skapa en
balanserad flerspråkighet där alla språk ses som resurser.
Fortbildningsprojektet finansierades av Undervisnings- och kulturministeriet i Finland.

Referat
Fortbildningsprojektet Språkpärla genomfördes av flerspråkighetsforskarna vid Fakulteten
för pedagogik och välfärdsstudier vid Åbo Akademi, Vasa. Den uppföljande undersökningens
syfte är att skapa mer förståelse för hur språkmedvetenheten tar sig uttryck i den
småbarnspedagogiska verksamheten samt hur man kan utveckla den språkmedvetna
verksamheten.
Vårt samhälle blir allt mer mångkulturellt och vi omges av flera olika kulturer och språk i
vardagen. Samhällets förändringar återspeglas även på skolan, lärare och pedagoger inom
småbarnspedagogik möter idag elever och barn med varierande språklig bakgrund och
språkkunskaper i sina klassrum. Finland är officiellt ett tvåspråkigt land, men vi omges hela
tiden av allt fler språk. Två- och flerspråkighet är ett aktuellt tema som vi behöver fördjupa
oss mer i, för att kunna möta de språkliga behoven, samt uppmuntra och stödja flerspråkighet
inom verksamheten för småbarnspedagogiken och i skolor på bästa möjliga sätt.
Syftet med den kvalitativa undersökningen är att kartlägga hur pedagoger ser på barn-agens i
flerspråkiga miljöer. Undersökningen genomfördes genom att analysera gruppdiskussioner
där småbarnspedagoger diskuterar olika fenomen relaterade till flerspråkighet. Pedagogerna
deltog i fortbildningsprojektet Språkpärla och data samlades in i samband med fortbildningen.
Två forskningsfrågor har formulerats utgående från forskningens syfte. Med den första
forskningsfrågan vill jag utreda på vilka sätt barn enligt pedagoger tar initiativ till lek och
aktivitet när de vill kommunicera på främmande språk. Jag vill också ta reda på på vilka sätt

Jenny Nygård
pedagoger anser att barnens flerspråkiga språkutveckling stimuleras och hur barns intresse
väcks för andra språk än svenska i flerspråkiga miljöer.
Det framkommer att barn är orädda att kommunicera på främmande språk, de försöker sitt
bästa för att bli förstådda. Vidare använder de kroppspråk, olika ljud och tar pedagoger i
handen för att visa eller förklara något. Pedagogerna verkade även överlag ha en mycket
positiv inställning till flerspråkighet som fenomen, dock verkade det som att det fanns delade
åsikter om huruvida en flerspråkig pedagogisk miljö har fler positiva eller negativa
konsekvenser bland annat för verksamhetens kvalité eller för barnens språkliga utveckling.
Även om majoriteten av pedagogerna var positivt inställda till en flerspråkig pedagogisk miljö
fanns det även relativt många pedagoger som verkade anse att det inte är en fungerande
lösning, eller som uppgav att kolleger antagligen inte skulle vara samarbetsvilliga. Flera
pedagoger upplever också att de inte har tillräcklig kunskap för att bemöta behoven i en
flerspråkig barngrupp. Tidsbrist och nivåskillnaderna i stora barngrupper är också en
utmaning för pedagogerna. Hur mycket pedagoger arbetar med kulturella eller
språkstimulerande aktiviteter verkade också skilja sig från verksamhet till verksamhet i hög
grad, trots att det i planen för småbarnspedagogik betonas dessa arbetssätt.
De första åren före barn inleder skolgången är avgörande för den språkliga utvecklingen, man
har konstaterat bland annat att barn under denna tidsperiod använder mer än 40 timmar i
veckan på att lyssna på och producera tal. Av denna orsak är det mycket intressant för
småbarnspedagoger att fokusera på språkliga frågor. Vi lever idag i ett allt mer mångkulturellt
och flerspråkigt samhälle, vilket även speglas på daghem och skolor. Pedagoger behöver
beredskap för att möta de nu allt mer heterogena barngrupperna. Det är ytterst viktigt att man
inom finländsk lärarutbildning och fortbildning ser till att ge pedagoger beredskap för att möta
de utmaningar som följer med en allt mer mångkulturell verksamhet inom småbarnspedagogik
och skola.
Sökord/ indexord
Tvåspråkighet, flerspråkighet, barn-agens, språkmedvetenhet, småbarnspedagogik
Kaksikielisyys, monikielisyys, toimijuus, osallisuus, kielitietoisuus, varhaiskasvatus
Bilingualism, multilingualism, agency, language awareness, early childhood education

Jenny Nygård

Innehåll
Abstrakt
1 Inledning .................................................................................................................. 1
1.2 Bakgrund och val av ämne.......................................................................................... 1

1.2 Syfte och problemställningar ...................................................................................... 3

1.3 Avhandlingens disposition .......................................................................................... 4

2 Identitet och flerspråkighet .................................................................................... 5
2.1 Flerspråkighet, andraspråksinlärning och identitet ................................................ 5
2.1.1 Flerspråkighet och finländska styrdokument .................................................................. 5
2.1.2 Barns språkliga bakgrund i svenskspråkiga skolor och inom den svenska
småbarnspedagogiska verksamheten i Finland ........................................................................ 7
2.1.3 Svenskan och finskan i ett finlandssvenskt skolperspektiv.......................................... 11

2.2 Flerspråkig identitet i det finlandssvenska utbildningsväsendet .......................... 15
2.2.1 Två- och flerspråkighet .................................................................................................... 15
2.2.2 Andraspråksinlärning ...................................................................................................... 20
2.2.3 Språklig identitet hos enspråkiga och flerspråkiga individer ...................................... 22

3 Agens ...................................................................................................................... 26
3.1 Barn-agens som begrepp ........................................................................................... 26

3.2 Aktiviteter i skolvardagen som främjar språkutveckling och inspirerar till
flerspråkighet ................................................................................................................... 29

4 Metod och genomförande ..................................................................................... 33
4.1 Syfte och forskningsfrågor ........................................................................................ 33
4.2 Materialet: Projektet Språkpärla.............................................................................. 34
4.2.1 Val av respondenter .......................................................................................................... 34
4.2.2 Projektets materialinsamlingsmetod: användning av SWOT-analys i fokusgrupper..
..................................................................................................................................................... 35

4.3 Kvalitativ innehållsanalys och kritisk diskursanalys med hermeneutik som ansats
........................................................................................................................................... 38
4.4 Forskningsetik ............................................................................................................ 42

5 Resultatredovisning............................................................................................... 44
5.1Barn……………………………………………………………………………...46
5.1.1 Egenskaper som främjar barn-agens……………………………………………………….46
5.1.2 Egenskaper som hämmar barn-agens………………………………………………………50

5.2 Småbarnspedagogisk verksamhet…………………………………………….52
5.2.1 Egenskaper som främjar barn-agens……………………………………………………….53
5.2.2Egenskaper som hämmar barn-agens………………….……………………………………59

5.3 Barns sätt att kommunicera på främmande språk…………………………..62

Jenny Nygård
6 Sammanfattande diskussion................................................................................. 64
6.1 Metoddiskussion ........................................................................................................ 64
6.2 Resultatdiskussion…………………………………………………………………..68
6.2.1 Barns sätt att ta initiativ till lek och aktivitet i flerspråkiga
miljöer………………………………………………………..……………………………..70
6.2.2 Språkutveckling och pedagogers sätt att väcka barns intresse för
språk……………………………….………………………………………………………..72
6.2.3 Sammanfattning…………………………………………………………………...74
6.2.4 Förslag till fortsatt forskning ..................................................................................... 77

Litteratur………………………………………………………………………...…78
Bilagor
Bilaga 1: SWOT-schema

Jenny Nygård

Tabeller
Tabell 1: Antal gånger begreppet barn nämns i gruppdiskussioner………………..44
Tabell 2: Underrubriker under mellanstadiet av analys……………….………...….45

Jenny Nygård

1 Inledning
I inledningskapitlet redogör jag för syftet med och bakgrunden till undersökningen.
Avhandlingens fortsatta upplägg och innehåll kommer även att presenteras.

1.2 Bakgrund och val av ämne
Majoriteten av världens barn är två- eller flerspråkiga (Svensson, 2009 s. 189,

Håkansson, 2019, s. 9). Man brukar vanligtvis säga att det finns ungefär 5000-6000

språk i världen. Det finns dock betydligt färre länder, vilket betyder att många språk

kan finnas inom ett och samma land. Det finns också länder som har väldigt många

språk, Papua Nya Guinea har exempelvis ungefär 700 språk. Då flera språk ska få plats

i ett enda land är det nästan en nödvändighet att invånarna behärskar två språk eller

flera, för att kunna kommunicera med varandra. När man i ett land har flera olika språk

kan det vara vanligt att invånarna använder de olika språken i olika sammanhang. Det

kan upplevas naturligt för en person i ett flerspråkigt land att växla mellan till och med

tre till fem olika språk under dagens gång; man kanske använder ett språk då man gör

uppköp, ett annat språk på universitetet och ett tredje språk hemma. (Håkansson, 2019,

s. 9–10).

Finland är officiellt ett tvåspråkigt land med finska och svenska som nationalspråk.

Samiskans och teckenspråkets ställning är även tryggad enligt lag. Dagens samhälle

har blivit allt mer mångkulturellt och vi är omgivna av fler språk i vardagen än förr. I

dag talas också bland annat romani, ryska, estniska, arabiska, somali och engelska i

Finland (Institutet för de inhemska språken, 2019).
Skolan formas i samspel med flera faktorer. Bland annat samhället, tidsandan, kulturen
och landets politik har ett stort inflytande på skolan och lärarens arbete. Skolan
återspeglar med andra ord samhällets förändringar. Att samhället blir allt mer
mångkulturellt och flerspråkigt syns även i skolan. Invandringen är ett exempel på
samhälleliga förändringar som påverkar lärarens uppgift. Förr hade en stor del av
eleverna i klassrummen samma kulturella och språkliga bakgrund, i dag har allt fler
elever varierande kulturell och språklig bakgrund. Två- och flerspråkighet är en central
1

Jenny Nygård
del av skolvardagen. Lärares uppgift är att bemöta behoven och ta tillvara på
möjligheterna i flerspråkiga sammanhang. (Forsell, 2011.)
Eftersom Finland officiellt är ett tvåspråkigt land, och eftersom bland annat
invandringen medfört allt fler språk i vårt samhälle är det relevant och intressant att
kartlägga hur pedagoger ser på barn-agens och barns delaktighet i flerspråkiga

sammanhang. Språkkunskaper uppskattas i dagens globala värld. Mångsidiga

språkkunskaper hör till en av de viktigaste färdigheterna i arbetslivet idag (Pietilä &

Lintunen, 2014). Ålderns betydelse för inlärning av ett andraspråk har intresserat flera

forskare. Det man främst varit intresserad av är betydelsen av åldern då man börjar

lära sig ett andraspråk. Man brukar säga att older is faster but younger is better (Pietilä,

2014, s. 58 – 59) det vill säga, äldre är snabbare men yngre är bättre. Eftersom barn

och vuxna är på olika nivå i sin kognitiva utveckling påverkar detta hur de lär sig.

Vuxna har en benägenhet att lära sig språkets uppbyggnad snabbare, bland annat

eftersom de har förmågan att tänka abstrakt. Medan barn lär sig uttal snabbare och

effektivare. Uttalet är ett område inom språkinlärning där man når bästa möjliga

resultat ju tidigare språkinlärningen inleds. Enligt vissa forskare bör man komma i

kontakt med det andra språket senast i 6-års ålder för att kunna utveckla ett uttal som

är likt uttalet hos en person med språket i fråga som modersmål. (Pietilä, 2014, s. 58–

59.) Eftersom betydelsen av ålder i samband med andraspråksinlärning har betydelse

speciellt för vissa språkliga delar, så som uttal, är det därför intressant att se på barns

tidiga språkliga och flerspråkiga utveckling.

Oker-Blom (2014, s. 65) menar att åren före barn inleder sin skolgång är avgörande

för den språkliga utvecklingen, man har kunnat konstatera att barn under denna

tidsperiod använder mer än 40 timmar i veckan på att producera och lyssna på

språkliga yttranden. ”Det är då ett barn använder mest energi på att lära sig muntlig

språkfärdighet och det sker en enorm språklig utveckling under den här perioden.”

Oker-Blom (2014, s. 65) refererar till Hiel, Cregan, Mc Gough och Archer (2012) som

menar att det av dessa orsaker är av avgörande betydelse att man inom den

pedagogiska verksamheten har kunskap och medvetenhet om tidig språkutveckling

samt också beaktar språkutvecklingen i sin verksamhet.

2

Jenny Nygård

Lärare och småbarnspedagoger är språkliga förebilder för barn men kan även
möjliggöra lärandesituationer som främjar barnens språkliga utveckling samt
uppmuntra barn till användning av främmande språk via lek och andra aktiviteter. Av
denna orsak är det också relevant och intressant att kartlägga hur pedagoger ser på
barn-agens i flerspråkiga sammanhang.

1.2 Syfte och problemställningar
Avhandlingen

är

en

delstudie

inom

Åbo

Akademis

fortbildnings-

och

forskningsprojekt Språkpärla. Syftet med denna avhandling är att undersöka
pedagogernas syn på barns aktivitet och delaktighet i flerspråkiga sammanhang.
Genom

att

analysera

nio

stycken

gruppdiskussioner

med

lärare

inom

småbarnspedagogik vill jag få en uppfattning om hur pedagogerna anser att barnens
flerspråkiga språkutveckling stimuleras och hur de anser att barnens intresse för
främmande språk väcks. Vidare vill jag även få reda på på vilka sätt barn tar initiativ
till lek och aktiviteter i flerspråkiga miljöer.
Utgående från syftet med avhandlingen har jag konstruerat två forskningsfrågor:
1) På vilka sätt tar barn enligt pedagoger initiativ till lek och aktivitet när de vill
kommunicera på främmande språk?
2) På vilka sätt anser pedagoger att barnens flerspråkiga språkutveckling
stimuleras och hur väcks barnens intresse för andra språk än svenska i
flerspråkiga miljöer?

3

Jenny Nygård

1.3 Avhandlingens disposition
Avhandlingen är indelad i sex huvudkapitel. I det första kapitlet beskriver jag
avhandlingens syfte och motiverar varför jag valt att undersöka barns aktivitet och
delaktighet i flerspråkiga sammanhang.
I det andra kapitlet behandlas identitet och flerspråkighet ur flera olika synvinklar,
bland annat behandlas hur styrdokument i Finland uppmärksammar flerspråkighet och
den språkliga bakgrunden hos elever och barn på finlandssvenskt håll presenteras.
Slutligen diskuteras även Finlands tvåspråkighet samt integration av invandrare ur ett
finlandssvenskt skolperspektiv.
I tredje kapitlet förklaras begreppet agens och jag beskriver även aktiviteter som
främjar språkutveckling samt inspirerar till flerspråkighet. I det fjärde kapitlet
beskriver jag undersökningens syfte, forskningsfrågor samt projektet och
fortbildningen Språkpärla och dess deltagare. Jag redogör även för val av analysmetod,
och forskningsansats. Slutligen diskuteras forskningsetik i det fjärde kapitlet.
I det femte kapitlet presenteras undersökningens resultat och i det sjätte och sista
kapitlet diskuterar jag metodval för undersökningen, resultaten samt ger förslag till
fortsatt forskning.

4

Jenny Nygård

2 Identitet och flerspråkighet
I detta kapitel behandlas bland annat hur styrdokument i Finland uppmärksammar

flerspråkighet inom småbarnspedagogik och skola. Därtill presenteras den språkliga

bakgrunden hos barn och elever i Finland. Slutligen diskuteras tvåspråkigheten i

Finland samt integration av invandrare ur ett finlandssvenskt skolperspektiv.

2.1 Flerspråkighet, andraspråksinlärning och identitet
2.1.1 Flerspråkighet och finländska styrdokument

Under de senaste decennierna har Finland förvandlats till ett alltmer flerspråkigt och

mångkulturellt samhälle. Efter andra världskriget ökade invandringen markant till

Norden. Island och Finland hör dock till de nordiska länder som förändrades till

invandringsländer senare än de övriga nordiska länderna. Antalet invandrare var större

än antalet utvandrare för första gången år 1981 i Finland. Då Sovjetunionen upplöstes

ungefär tio år senare ökade dock antalet flyktingar i Finland markant. Under senaste

åren har även antalet asylsökande ökat. Det är också allt vanligare att arbeta över

landsgränser idag; vilket också resulterat i att människor på grund av arbete immigrerat

till Finland ökat. Dessa händelser ligger som grund för att Finland i dag är ett mer

mångkulturellt samhälle än förr med mångkulturella skolor och daghem. (Latomaa &

Suni, 2011, s. 111–114.)

Den mångkulturella samhällsutvecklingen är en av dagens mest aktuella frågor för

skola och utbildning. Vårt samhälle präglas alltmer av etnisk, kulturell och språklig

mångfald. Skolan är en spegelbild av samhället och den ökade mångfalden innebär att

lärare dagligen möter elever och föräldrar med varierande kulturell bakgrund.

Mångfalden kan vara en stor tillgång för både samhället och skolvärlden, men den kan

också orsaka konflikter, spänningar och dilemman. Synen på fostran, lärarens och

skolans roll i samhället kan till exempel skilja sig drastiskt åt från land till land; mötet

mellan lärare och vårdnadshavare ställer därför höga krav på lärarens interkulturella

kompetens. (Lahdenperä, 2018, s. 12–13.)

5

Jenny Nygård

Benckert, Håland och Wallin (2008, s. 68) förklarar skillnaden mellan begreppen

mångkulturell och interkulturell. Begreppet mångkulturell beskriver ett tillstånd. Det

kan till exempel handla om att ett daghem eller en förskola är mångkulturell då barnen

har varierande bakgrund och kommer från olika kulturer. Begreppet interkulturell står

däremot för en process; med detta avses att det handlar om en samverkan mellan

kulturer för att skapa förutsättningar för och möjligheter till ömsesidig respekt och

förståelse.

Att vårt samhälle är mångkulturellt uppmärksammas även i styrdokument i form av

lagar och läroplaner. ”Ingen får utan godtagbart skäl särbehandlas på grund av kön,

ålder, ursprung, språk, religion, övertygelse, åsikt, hälsotillstånd eller handikapp eller

av någon annan orsak som gäller hans eller hennes person” står det i Finlands grundlag

6 § i kapitel 2 (731:1999). I Finland har även alla barn som är varaktigt bosatta läroplikt

enligt Finlands grundlag i 25 § (628:1998); detta innebär att alla barn som är bosatta

i landet har rätt till utbildning.
I Grunderna för läroplanen för den grundläggande utbildningen (2014) förekommer
flera termer som är relaterade till språk. West (2016, s. 376) granskar i en artikel hur
elever med invandrarbakgrund syns på terminologinivån i läroplansgrunderna från år
2004 jämfört med de aktuella läroplansgrunderna från år 2014. Begreppen
språkmedveten(het), flerspråkig(het), parallellspråkighet och språklig medvetenhet är
i fokus. Dessa termer nämns sammanlagt tre gånger i läroplansgrunderna från 2004
och sammanlagt 235 gånger i de nya läroplansgrunderna från 2014. (West, 2016, s.
382.) Den markanta ökningen av användningen av dessa olika termer i de nya
läroplansgrunderna tyder också på att flerspråkighet är mycket aktuellt i alla finländska
skolor. Läroplanen har alltså en hög betoning på skolans ansvar gällande bl.a. språklig
medvetenhet och att tillvarata den kulturella och språkliga mångfald som hela tiden
blir allt vanligare i finländska skolor. I läroplanen poängteras även betydelsen av att
stödja alla språk hos flerspråkiga barn. (Utbildningsstyrelsen, 2016, s. 13.)
I läroplanen konstateras att utbildningen i Finland bygger på det mångskiftande
kulturarv som har formats och fortsätter att formas i växelverkan med flera olika
kulturer (Utbildningsstyrelsen, 2014, s. 15). Vidare står det att alla elevers språkliga
färdigheter och kulturella bakgrund ska beaktas och stödjas i utbildningen på ett
6

Jenny Nygård
mångsidigt sätt. Målet med undervisningen är att lära eleverna att uppskatta och
värdesätta olika språk och kulturer samt att främja två- och flerspråkighet. Genom
detta vill man stärka den språkliga medvetenheten och de metalingvistiska
färdigheterna hos elever i den grundläggande utbildningen. (Utbildningsstyrelsen,
2014, s. 86). Något som läroplanen även framhäver är att ”undervisningen ska hjälpa
eleverna att skapa sin språkliga och kulturella identitet i ett mångkulturellt och
medialiserat samhälle” (Utbildningsstyrelsen, 2014, s. 109). Även i Grunderna för
planen för småbarnspedagogik (2018) uppmärksammar man språkutveckling och

språklig identitet i hög grad. På sidan 53 framgår det bland annat att ”i den

småbarnspedagogiska verksamheten ska barn med ett främmande språk som

modersmål och flerspråkiga barn få stöd för att utveckla sina språkkunskaper, sina

språkliga och kulturella identiteter och sin självkänsla”. I grunderna för planen för

småbarnspedagogik (2018, s. 43) framgår det också att språklig och kulturell mångfald

ska synliggöras i samarbete med hemmen, för att stödja utvecklingen av barnens

språkliga identiteter. Vidare ska personalen tillsammans med vårdnadshavare

diskutera språkmiljön och språkval i hemmet, flerspråkiga och kulturella identiteter

samt utvecklingen och betydelsen av barnets modersmål- ett eller flera.

(Utbildningsstyrelsen, 2018, s. 53.)

Begreppen mångkulturalism och flerspråkighet har ibland liknande innebörd. I denna

avhandling används ordet flerspråkighet oftare, eftersom fokus ligger på barn-agens i

flerspråkiga miljöer. Dock ingår det i begreppet flerspråkighet även kulturella

aspekter.

2.1.2 Barns språkliga bakgrund i svenskspråkiga skolor och inom den svenska
småbarnspedagogiska verksamheten i Finland
I Finland finns det i dagens läge en relativt stor grupp elever med ett annat eller flera
andra språk än finska eller svenska som modersmål (kombinerat eller inte kombinerat
med Finlands nationalspråk). Antalet elever som är två- eller flerspråkiga ökar.
Språkets centrala betydelse för elevers lärande betonas i den aktuella läroplanen, där

även betydelsen av att stödja alla språk hos flerspråkiga elever betonas. Även i
7

Jenny Nygård

Grunderna för planen för småbarnspedagogik (2018, s. 42) betonar man att

småbarnspedagogiken har som uppgift att stärka barnens nyfikenhet och intresse för

texter, språk och kulturer. Hyvönen och Westerholm (2016, s. 13) menar att ju bättre
skolledare och lärare känner till elevernas språkregister, desto bättre blir även
förutsättningarna för att bemöta alla barn och elever med en flerspråkig bakgrund.
År 2018 erbjöd sammanlagt 2 939 skolor grundläggande utbildning i Finland. Av
dessa skolor var 2 229 grundskolor för undervisning av elever i årskurs 1–9. Det totala
antalet grundskolor med svenskspråkig utbildning var 242 år 2018, det totala
elevantalet från årskurs 1 till årskurs 9 var 34 434. Utöver dessa fanns det också 166
elever som studerade på svenska i privata tvåspråkiga skolor. Antalet svenska skolor i
Finland har minskat sedan år 2004 med 75 skolor. (Utbildningsstyrelsen, 2018).
Utbildningsstyrelsen genomförde en enkätundersökning 2013 för att ta reda på elevers
faktiska språkkunskaper i svenska skolor i Finland. Det är inte möjligt att få reda på
dessa uppgifter från någon annan undersökning eller insamling som återkommer
regelbundet, eftersom exempelvis Statistikcentralens språkregister endast tar upp ett
av elevernas eventuella flera modersmål. Det finns ett behov av att undersöka
språkbakgrunden hos eleverna, eftersom barnets officiella modersmål inte i alla fall
stämmer överens med barnets språkanvändning i hemmiljön (Hyvönen & Westerholm,
2016, s. 14.)
Utbildningsstyrelsen skickade ut enkäterna 2013 och syftet var att skapa en
heltäckande uppfattning av situationen i skolorna vid undersökningstidpunkten, man
ville veta hur den egentliga språkliga bakgrunden ser ut för elever i årskurs 1–6. Av
de totalt 212 svenskspråkiga skolorna i landet med årskurserna 1–6 svarade hela 182
skolor på Utbildningsstyrelsens enkät. Svarsprocenten var därmed hög, men varierade
mellan olika kommuner och regioner. Av denna orsak kan resultatet ses som
riktgivande. (Hyvönen & Westerholm, 2016, s. 14–15.)
Hyvönen och Westerholm (2016) menar att de stora regionala variationerna är ett
typiskt drag för skolor i Svenskfinland; detta gäller även för elevers språkbakgrund.
Resultaten visar att andelen tvåspråkiga elever är störst i Nyland (51 procent) samt på

8

Jenny Nygård
språköarna och språkklackarna1 (62 procent). Österbotten är den region med flest
elever (70 procent) som kommer från ett helt svenskspråkigt hem. Resultaten visar
också att andelen elever med en annan språklig bakgrund än finska och/eller finska har
ökat under de senaste åren i svenskspråkiga skolor. Det är vanligare i Österbotten och
Nyland än i övriga regioner. Utredningen tyder på att ungefär hälften (51 procent) av
eleverna i svenskspråkiga skolor i Finland kommer från svenskspråkiga hem, medan
40 procent av eleverna kommer från tvåspråkiga hem. Vidare framkommer det att
andelen elever som kommer från finskspråkiga hem endast är knappt 4 procent, medan
andelen elever med en annan språkbakgrund än finska är 5 procent. (Hyvönen &
Westerholm, 2016, s. 16–32.)
En liknande undersökning gjordes av Utbildningsstyrelsen år 1998, och man kan
notera att det skett en ökning av andelen elever med annan språkbakgrund än finska.
Andelen elever med annan språklig bakgrund än finska finns främst i Nyland (51
procent). En stor del finns även i Österbotten (39 procent). Resultaten från 1998 i
jämförelse med resultaten från utredningen 2013 visar att andelen elever från
tvåspråkiga hem ökat från 30 procent till 40 procent. Antalet elever från enbart
svenskspråkiga hem har också minskat, från drygt 60 procent till drygt 50 procent år
2013 (Hyvönen & Westerholm, s. 1–32.)
Sydkustens landskapsförbund genomförde hösten 2015 en kartläggning av barns
språkbakgrunder inom den svenska småbarnspedagogiska verksamheten i Finland i
samarbete med Utbildningsstyrelsen. En enkät gällande språkbakgrund skickades till
både kommunala och privata daghem i 30 kommuner. Antalet daghemsföreståndare
som fick enkäten var 271. Av dessa svarade 205 på enkäten. Detta motsvarar 77 %
(för ett eller flera verksamhetsställen eller daghem). Resultaten visar att ungefär 47 %
av barnen inom den småbarnspedagogiska verksamheten år 2015 kom från helt
svenskspråkiga hem, medan 40 % av barnen kom från tvåspråkiga hem (finska och
svenska). Vidare framgår det att drygt 5 % av barnen kom från helt finskspråkiga hem,
medan knappt 5 % av barnen kom från tvåspråkiga hem där svenska var kombinerat
med ett annat språk än finska. De resterande grupperna, som utgjorde 3 % av barnen,

1

Med svenska språköar i Finland avser man små svenskspråkiga områden på helt finskspråkiga orter.
I en språkö erbjuds en svenskspråkig skolstig och småbarnspedagogik. Utöver språköarna finns även
språkklackar i Finland, dessa är ofta mindre än språköar (Henricson 2005; Laurent 2013).

9

Jenny Nygård
kom från flerspråkiga hem där finska och ett annat språk ingick eller från flerspråkiga
hem där både finska, svenska och ett annat språk ingick. En del av barnen i den
resterande gruppen på 3 % kom också från familjer där man hade ett annat eller andra

språk än finska och svenska. (Hyvönen & Westerholm, 2016, s. 33–34.)
Då man jämför kartläggningen gjord i skolor år 2013 och kartläggningen gjord i
daghem år 2015 ser man att trenden var ganska lika gällande barns språkbakgrund.
Till exempel framgår det att andelen tvåspråkiga barn i daghem och skola var
densamma, 40 %. Det framgår också bland annat att andelen barn från svenskspråkiga
hem var 51 % i skolan, och aningen lägre inom småbarnspedagogiken, 47 %. Dock
skriver också Hyvönen & Westerholm (2016) att det inte alltid är helt tydligt i
kommunerna vilka barn som hör till den finskspråkiga och den svenskspråkiga
småbarnspedagogiken. Detta kan därmed ha påverkat resultatet till en viss del
(Hyvönen & Westerholm, 2016, s. 34.)
Man kan alltså dra slutsatsen att barn allt oftare växer upp i samverkan med flera språk.
Flerspråkighet är snarare en norm än ett undantag i dagens värld. Språkbakgrunden
hos elever i Svenskfinland tyder även på en liknande tendens. Det är dock viktigt att
notera att daghemmen och skolorna i Svenskfinland präglas av en mycket stor
variation då det kommer till elevernas och barnens språkbakgrund. (Hyvönen &
Westerholm,

2016,

s.

13;

Sydkustens

landskapsförbund,

2015,

s.

25.)

Utbildningsstyrelsens kartläggning av situationen i skolor är också intressant och
relevant att ta del av, även om fokus i denna avhandling ligger på barn-agens under
skolålder i flerspråkiga miljöer. Detta eftersom det kan vara intressant att se
helhetsbilden av den språkliga situationen i båda stadierna och eftersom val av språk
inom den småbarnspedagogiska verksamheten ofta har en stor betydelse för val av
skolspråk. Det är också av denna orsak inte så förvånande att språkbakgrunden hos
barn påminner mycket om varandra inom skola och daghem. (Sydkustens
landskapsförbund, 2015, s. 26.)

10

Jenny Nygård
2.1.3 Svenskan och finskan i ett finlandssvenskt skolperspektiv
Även om man i de flesta länder talar fler än ett språk, är det inte så många länder som
är officiellt tvåspråkiga. I Europa är det vanligast att länder har ett officiellt språk,
medan det i Afrika och Asien ofta finns flera officiella språk i ett land. (Håkansson,
2019, s. 27.) Finland är officiellt ett tvåspråkigt land med finska och svenska sedan år
1919. Det här innebär att förordningar och lagar skrivs på båda språken och att alla
individer har rätt till att använda sitt eget språk hos bland annat myndigheter eller
domstolar. Detta betyder i sin tur att majoriteten som är finskspråkig även får
undervisning i svenska, medan minoriteten bestående av de svenskspråkiga får
undervisning i finska. Det här betyder dock inte att alla finska medborgare anser sig
vara tvåspråkiga. Det finns två parallella system i skolorna: ett svenskspråkigt och ett
finskspråkigt. Elever eller föräldrar väljer på vilket språk barnet ska gå i skola; olika
orsaker kan finnas som grund för valet, såsom vilket språk barnet behärskar bäst eller
vilken skola som ligger närmast hemmet. (Håkansson, 2019, s. 30.)
Även om man i de svenskspråkiga skolorna i Finland har svenska som det
gemensamma skolspråket, är elevernas språkliga vardag långt ifrån homogen när det
gäller olika regioner i Svenskfinland. Nästan hälften av eleverna i svenskspråkiga
skolor i Finland som går i årskurs 1–6 kommer från hem där man också talar andra
språk än bara svenska. Vissa elever kommer från enspråkigt svenska miljöer med
starka dialekter och mycket lite inslag av finska, medan andra elever också talar finska
i sin vardag och i sina hem. Förutom de elever som är svensk-finskt tvåspråkiga finns
det också ett allt större antal flerspråkiga elever med t.ex. invandrarbakgrund; för dessa
elever är både finskan och svenskan nya bekantskaper (Hellgren, Silverström, Lepola,
Forsman & Slotte, 2019, s. 14.)
Enligt Statistikcentralen var den officiella folkmängden i Finland 5 5277 405 i slutet
av november 2019. Svenska och finska har under en lång tid levt sida vid sida i
Finland, och båda språken är Finlands officiella språk. Finska talades som modersmål
av 4 835 778 personer. Svenska som modersmål talades i Finland av 288 400 personer,
vilket är ca 5 % av Finlands befolkning. Dessa siffror baserar sig på situationen vid
utgången av 2018. (Finlands officiella statistik, 2019). Finland har även en ganska hög
andel med finsk-svensk tvåspråkiga personer med båda språken som modersmål. Det
11

Jenny Nygård
finns dock ingen statistik och inga data över detta, eftersom man i Finland inte kan

registrera sig som tvåspråkig (Oker-Blom & Harmanen, 2016, s. 37–38).
Även Herberts (2016, s. 56) diskuterar problematiken med att man i Finland inte kan
registrera sig som tvåspråkig. “Språkregistreringen ger vissa indikationer på antalet
svenskspråkiga i Finland, men man bör komma ihåg att det finns mörkertal.” Idag
växer fler finlandssvenskar upp med två språk pararellt. I tvåspråkiga familjer stöttar
man ofta det svagare språket, dvs. svenska. Av föräldrar i tvåspråkiga äktenskap, så
kallade blandäktenskap, där barnen får lära sig två språk samtidigt väljer en majoritet
svenska som barnets skolspråk. Två av tre föräldrar föredrar svenskan framför finskan,
vilket innebär en domänvinst för svenskan i Finland. Även Håkansson (2019, s. 30)
poängterar att det vanligaste valet faller på en svensk skola hos tvåspråkiga familjer
för barnen, speciellt om det är modern i familjen som talar svenska som modersmål.
Hellgren m.fl. (2019, s. 29) poängterar att tvåspråkiga föräldrar och vårdnadshavare
under de senaste årtiondena allt oftare har valt att registrera sina barn som
svenskspråkiga. Man har kunnat konstatera att det finns ett ökat intresse för att välja
en svenskspråkig skola för barnet, oberoende av vilket modersmål som registrerats för
barnet. Det förekommer dock också att barn som är svenskregistrerade börjar i
finskspråkig skola. I Finland finns det även en stor andel personer som är registrerade
som svenskspråkiga, men som i praktiken i sitt dagliga liv i stort sett endast använder
finska. Samtidigt finns det även finskregistrerade personer med en klar finlandssvensk
identitet och starka kopplingar till den finlandssvenska kulturen och det
finlandssvenska livet. (Herberts, 2016, s. 56.)
Herberts (2016) spekulerar kring hur situationen i framtiden kan se ut för
finlandssvenska skolor. Han menar att det i framtiden kommer att bli allt svårare att
bedöma antalet barn som skrivs in i den svenska skolan, eftersom valet av skolspråk
inte är självklart i många tvåspråkiga familjer. Han menar att valet styrs av ett flertal
faktorer, såsom upplevd kvalitet, språkideologiska överväganden och lokal närhet.
(Herberts, 2016, s. 56). Sedan hösten 2011 har man i medier även diskuterat
möjligheten att införa tvåspråkiga skolor i Finland med svenska och finska som
skolspråk istället för de enspråkigt svenska eller finska skolorna som i dagsläget finns
i landet. Det finns dock varierande åsikter gällande om tvåspråkiga skolor skulle gynna
svenskan i Finland eller resultera i att svenskan i Finland småningom glöms bort. De
12

Jenny Nygård
finskspråkiga verkade mera intresserade av detta än svenskspråkiga vid
undersökningstidpunkten. ”Intresset för tvåspråkiga skolor verkade i ljuset av debatten
vara klart större på finskt än på svenskt håll.” (Sundman, 2013, s. 14). Bland annat
Herberts (2016) anser att ”språkliga minoriteter behöver egna skolor, eller åtminstone
specialklasser eller specialundervisning är givet. Annars blir det egna språket ett Bspråk, som man skäms för, gömmer undan eller undviker att belasta omgivningen
med.” (Herberts, 2016, s. 48). Hittills har dock ingen tvåspråkig skola ännu upprättats

(Palviainen, Protassova, Mård-Miettinen & Schwartz, 2016, s. 603–613).
Svenskan kan även tänkas bli påverkad av integrationspolitiken i Finland. Antalet
personer som talar finska, svenska eller samiska som modersmål har minskat med
36 029 personer under de senaste fem åren. Antalet personer som talar ett främmande
språk som modersmål har däremot ökat med 102 678 under samma tidsperiod.
(Statistikcentralen 2019). Människor har i alla tider flyttat mellan länder, men för
Finlands del är det första gången i vår moderna tid som flyttningsrörelserna är av en
stor omfattning. Invandrarbefolkningen i landet växer snabbt och detta syns också i
våra daghem och skolor. (Creutz & Helander, 2012, s. 134.)
Creutz och Helander vill med sin rapport (2012, s. 13) lägga fram en mångsidig bild
av hur invandrare integreras på svenska i huvudstadsregionen, där ungefär hälften av
landets invandrare bor. Studiens syfte är att studera invandrarnas erfarenheter av att
fungera i samhället, med fokus på tvåspråkigheten och det svenska språket i landet.
Finland är ett intressant land när det gäller invandrarnas integration, eftersom
möjligheten att integreras på två olika språk finns. Creutz och Helander (2012) påpekar
att de invandrare som integreras i det finlandssvenska samhället upptar en speciell
position, eftersom de är en minoritet i en minoritet. Det kan anses vara en fördel för
det svenska i Finland ifall invandrare vill och väljer att integreras på svenska i landet.
De intervjuade i undersökningen representerar människor som av olika orsaker
kommit till landet. Vissa har flyttat till Finland på grund av familjerelationer. Medan
en del har kommit som asylsökande eller flyktingar till Finland, medan andra kommit
för att arbeta. (Creutz & Helander, 2012, s. 19.)
I undersökningen framkommer det att det finns ett stort intresse för att bli tvåspråkiga
bland invandrarna. De är intresserade av det svenska språket och den svenska kulturen.
13

Jenny Nygård
Det framkommer också att de är intresserade av att integreras på svenska i Finland.

(Creutz & Helander, 2012, s. 134–135.) Detta framgick i undersökningen speciellt
bland högutbildade invandrare i huvudstadsregionen. Mer än två tredjedelar ville lära
sig svenska om det skulle ha en positiv inverkan på deras karriär. Vissa menade också
att det svenska språket skulle öppna dörrar i de övriga nordiska länderna. (Creutz &
Helander, 2012, s. 9, s. 43.)
De nyckelpersonerna som blivit intervjuade för undersökningen anser att det är lättare
att lära sig svenska än finska och att det går snabbare att inkluderas i ett samhälle om
man behärskar det ena av landets nationella språk. Det framgick dock också att
myndigheterna inte erbjuder service på svenska i önskad omfattning. Det saknades
också vid undersökningstidpunkten integrationsutbildningar på svenska för
invandrare. Enligt undersökningen upplever informanterna att attityderna i det
samhälle som omger dem är negativa och att de blir tvungna att motivera sitt val av
det svenska språket, som enligt invandrarna själva är en fördel också på
arbetsmarknaden. Det framkommer att invandrarna känner till sina språkliga
rättigheter och att de är förundrade över det faktum att dessa inte uppfylls. För tillfället
kunde man alltså dra slutsatsen att integrationspolitiken i Finland inte påverkar

svenskan positivt. (Creutz & Helander, 2012, s. 134–135). Vidare framgår det att
många invandrare upplever att det är enklare att inkluderas i det svenskspråkiga
samhället, eftersom det är relativt litet och därför lättare att bemästra. De intervjuade
nyckelpersonerna i undersökningen säger även att attityderna till olika språk är
positivare än i det finska majoritetssamhället. (Creutz & Helander, 2012, s. 124).
Avslutningsvis kan det konstateras att en stor del av invandrarna har en vilja och
motivation att lära sig svenska. Detta kunde tänkas öka antalet svensktalande i landet
ifall alla invandrare informerades och gavs möjligheten att integreras på svenska. Dock
verkar det för tillfället inte finnas tillräckliga möjligheter för invandrare att välja
svenska som integrationsspråk och att i praktiken få betjäning på diverse ställen på
svenska. Uppskattningsvis kan antalet invandrare som är intresserade av att integreras
på svenska i huvudstadsregionen uppgå till flera tusen personer (Creutz och Helander
(2012, s. 135). Tvåspråkighet intresserar alltså invandrare. Creutz och Helander (2012)
avslutar sin bok genom att undra om det finländska samhället kommer att tillmötesgå
dessa intressen.
14

Jenny Nygård

Ett sätt för samhället att tillmötesgå invandrarnas intressen är att se till att pedagogerna
inom den småbarnspedagogiska verksamheten har tillräcklig interkulturell kompetens
och kunskap att tillmötesgå barns behov med diverse språklig och kulturell bakgrund.
Kunskap om hur man förverkligar en naturlig och fungerande flerspråkig vardag inom
sin verksamhet är mycket viktig i vårt mångkulturella samhälle, och det finns ett klart
intresse bland invandrarna för två- och flerspråkig pedagogik.

2.2 Flerspråkig identitet i det finlandssvenska utbildningsväsendet
2.2.1 Två- och flerspråkighet

Begreppen tvåspråkighet och flerspråkighet används ofta synonymt och är centrala i

denna avhandling och kräver därför en definition. Håkansson (2019, s. 16) menar att
de definitioner som existerar kring två- och flerspråkighet ofta är flytande och att det
kan vara svårt att hitta en samstämmighet. Vidare menar Håkansson att oberoende av
om det handlar om två språk eller fler, finns det ibland skilda uppfattningar om
innebörden av att kunna använda flera språk. En del menar att man måste vara
uppvuxen med flera språk sedan barn för att kallas flerspråkig, medan andra anser att
man kan kallas flerspråkig om man har en viss kunskap om flera olika språk.
Inställningen hos människor till tvåspråkighet har även förändrats mycket under de
senaste hundra åren (Håkansson, 2019).
Håkansson (2019, s. 21) nämner lingvisten Leonard Bloomfield (1933) som menade
att tvåspråkighet endast existerar när individen behärskar två språk ungefär lika bra
som en inföding. Idag är dock många överens om att denna definition på tvåspråkighet
skulle utesluta de allra flesta som använder flera språk på grund av att en två- eller
flerspråkighet som är så balanserad som Bloomfields syn på tvåspråkighet är mycket
sällsynt. Det uppskattas att cirka fem procent av alla personer som använder flera språk
i sin vardag kan påstås ha full behärskning av båda eller alla språken. Många
tvåspråkighetsforskare poängterar idag att man knappt aldrig kan tala om en
fullständig behärskning av flera språk på grund av att tvåspråkiga individer vanligtvis
använder olika språk i mycket olika sammanhang. (Håkansson, 2019 s. 21.)

15

Jenny Nygård

Håkansson (2019, s. 21) refererar till George Lüdi (2002) som är en

tvåspråkighetsforskare i Schweiz. En person som använder två eller flera språk i sin

vardag och som vid behov kan växla mellan dessa språk kan anses vara tvåspråkig

enligt Lüdi. Exempelvis kan en person som är flerspråkig i Basel använda franska med

familjen och på arbetet, grekiska med vänner och bekanta och i kontakt angående

affärer på arbetet. Han menar att det handlar om en dynamisk flerspråkighet, där

personen kan inneha olika färdigheter i de olika språken. I vissa språk har hen de bästa

muntliga färdigheterna, medan hen i andra språk kanske har de bästa skriftliga

färdigheterna. Dessutom menar François Grosjean enligt Håkansson (2019, s. 21) att

språket hos en individ som är tvåspråkig inte motsvarar språket hos två enspråkiga

individer. Han menar att den språkliga kompetensen hos tvåspråkiga är alldeles

speciell.
I Kompletterande del med tilläggsdeskriptioner för den gemensamma europeiska
referensramen för språk om lärande, undervisning och bedömning (hädanefter GERS,
kompletterande del) som publicerats av Europarådet 2018 och i svensk översättning
av Utbildningsstyrelsen (2018, s. 6) beskrivs flerspråkighet enligt följande:
Den europeiska referensramen skiljer på mångspråkighet (olika språks närvaro i
samhället eller individuellt) och flerspråkighet (den enskilda elevens eller
språkanvändarens dynamiska och växande språkrepertoar). Flerspråkighet beskrivs
i referensramen som en ojämn och föränderlig kompetens där språkanvändarens
eller den lärandes kunskaper i ett språk eller dess variation kan vara mycket olika i
ett annat språk. Den grundläggande tanken är dock att den flerspråkiga individen
har en intern språkrepertoar som bildar ett nätverk, som hen kopplar till sina
allmänna färdigheter samt till olika strategier för att genomföra uppgifter. (Avsnitt
6.1.3.2 i GERS, kompletterande del.)

Bardel (2019, s. 8) diskuterar flerspråkighet i sin text som även handlar om GERS,
kompletterande del. Bardels definition på flerspråkighet handlar i svensk översättning
om att det är en kommunikativ kompetens, där en individs alla språkerfarenheter och
språkkunskaper ingår. Språken är mentalt förenade och påverkar varandra. Vidare
konstateras det att en flerspråkig person kan välja att använda olika delar av sin

kompetens i varierande situationer, på ett smidigt och flexibelt sätt för att på ett så

effektivt sätt som möjligt kunna kommunicera med olika personer. Med detta menas

att en person kan använda olika dialekter eller språk på olika kompetensnivå och

antingen använda dem receptivt, produktivt eller både- och.
16

Jenny Nygård

Hos flerspråkiga individer kan kunskaper som är mycket begränsade i ett språk ändå

spela en viktig roll i individernas flerspråkiga repertoar. I en flerspråkig individs

medvetande är de olika språkformerna och språken inte åtskilda i medvetandet.

Däremot växelverkar de med varandra och bildar den flerspråkiga repertoar som

individen enligt sina behov och på varierande sätt använder sig av i olika sammanhang.

Valet av språk som kommer till uttryck är situationsbundet och varierar därför i olika

sammanhang. I vissa situationer kan det även kännas naturligt att använda flera språk

samtidigt. Att blanda språk anses idag vara en normal del av kommunikation.

(Utbildningsstyrelsen, 2016.)

I flerspråkiga länder skulle enspråkighet vara ett verkligt hinder för exempelvis det

sociala livet, eftersom man då kanske begränsas i sina kontaktnät eller aktiviteter. I

Indien ser man exempelvis på enspråkighet på samma skeptiska sätt som man ofta

diskuterar två- eller flerspråkighet på här i Norden med betoning på utmaningarna,

även om flerspråkighet i sig anses vara positivt. I Indien kan enspråkighet ibland till

och med uppfattas av befolkningen som en myt. Håkansson (2019, s. 10) menar att

kopplingen ”ett språk – en nation” som är en vanlig västerländsk koppling däremot

inte är så självklar då man ser till jordens befolkning i sin helhet. Hon menar också att

man i debatterna i våra nordiska områden ofta haft en tendens att betona utmaningarna

och problemen med flerspråkighet. Då betraktas enspråkighet enligt Håkansson som

ett idealtillstånd eller normaltillstånd, vilket hon menar att är ett mycket ovanligt

synsätt globalt sett. (Håkansson, 2019, s. 10).

Synen på två- och flerspråkighet har även varierat under olika tidsperioder och olika

forskare har haft varierande synpunkter på fenomenet. Man har länge antagit att

flerspråkighet i barndomen har en effekt på hjärnor under utveckling; dock tänkte man

förr att konsekvenserna av flerspråkighet är negativa. Man menade att barn som lär sig

två språk blir förvirrade. (Hakuta, 1986, s. 14.) Även Baker (2011, s. 139) poängterar

att man tidigare trott att uppfostran av barn i tvåspråkiga miljöer kan ha en negativ

effekt på barns utveckling. Man har trott att bland annat följande problem kan uppstå:

för stor belastning av hjärnan, begränsningar i fråga om att lära sig majoritetsspråket,

identitetskonflikter, delad lojalitet, främlingskap eller till och med schizofreni. Enligt

Baker trodde man ungefär fram till 1960-talet att tvåspråkighet hade en negativ effekt
17

Jenny Nygård

på barn och deras tänkande. Forskning under senare decennier har dock kunnat påvisa

att detta inte stämmer. (Baker, 2011, s. 139–140).

Bialystok (2012, s. 2) och Baker (2011, s. 144–145) hänvisar till Peal och Lamberts

artikel (1962) som genom sin studie om två- och enspråkiga barn i Montreal lyckades

förkasta synsättet att tvåspråkighet har en negativ effekt på barn. Peal och Lamberts

studie kom att medföra en stark vändpunkt i forskning om tvåspråkighet och kognitiva

färdigheter. Forskarna förväntade sig att resultaten i studien för de tvåspråkiga barnen

skulle vara sämre än hos de enspråkiga. Tvärtom visade det sig att de tvåspråkiga

barnen klarade sig mycket bra i de flesta testen. Det oväntade resultatet har undersökts

i senare studier. Bialystok (2012, s. 2) nämner bl.a. att Ben-Zeev (1977), Bialystok,
(1986, 1988, 1998) Cromdal, (1999) Galambos (1988, 1990). Ianco-Worral (1972) och
Mezzacappa (2004) har intresserat sig för att undersöka effekten av tvåspråkighet hos

barn. Dessa forskare har kunnat konstatera att flerspråkiga barn har en betydande

fördel exempelvis när det kommer till deras förmåga att lösa språkliga problem som

handlar om att förstå skillnader mellan form och betydelse, det vill säga ha

metalingvistiska färdigheter. Tvåspråkiga barn klarar sig även bättre i test som handlar

om nonverbala problem, som kräver att deltagarna kan ignorera irrelevant information
(Bialystok, 2012, s. 2.)

Då ett barn lär sig flera språk lär det sig inte endast språken i sig, utan även om olika

kulturer, tankesätt, normer och traditioner som speglas i de olika språken. Studier har

visat att människor som talar olika språk skapar sig olika världsbilder. Svensson (2009)

hänvisar till Whorf (1957) som sammanfattar det enligt följande: ”Språket är inte bara

ett medel för att uttrycka tankar, det skapar också tankar” (Svensson, 2009, s. 194).

Flerspråkighet ses ofta som en fördel för både individ och samhälle. Ett samhälle där

det finns stor språklig kompetens har fler möjligheter till kulturella, vetenskapliga,

ekonomiska och politiska framgångar. (Khousravi, 2017, s. 17.) Mer än 70 % av

världens människor använder på daglig basis två eller flera språk och för över 50 % av

världens barn är skolspråket ett annat språk än det som talas hemma (Oksaar, 2007, s.

20). I världen finns mellan 5 000 och 6 000 språk, vilket innebär att flerspråkighet eller

tvåspråkighet är vanligare än enspråkighet om man ser på majoriteten av hela världens

befolkning (Håkansson, 2019, s. 9).
18

Jenny Nygård

Flera studier visar på att det finns många fördelar med flerspråkighet. Flerspråkiga

personer kan ofta välja på vilket språk de ska tänka. Detta kan vara en fördel till

exempel då det kommer till problemlösning, eftersom det resulterar i större mental

mångsidighet. Då man behärskar flera språk kan man även jämföra byggstenarna i

olika språk. Flerspråkiga barn har redan från start tvingats till flexibilitet i tänkandet

om språkets uppbyggnad i en högre grad än enspråkiga barn. I och med att de jämfört

språk har de på ett naturligt sätt fått fler tillfällen att utöva hjärngymnastik. Att se att

det finns skillnader mellan tankesätt och kulturer kan stimulera det intellektuella

förmågan. (Svensson, 2009, s. 195.)
Enligt Bardel (2019, s. 8) betonas det i den Gemensamma europeiska referensramen
för språk (hädanefter GERS) att det är flera kompetenser som utvecklas i samband
med flerspråkighet förutom just att man behärskar ett flertal språk. Vidare skriver
Bardel (2019, s. 8) att detta resonemang utvecklas vidare i den kompletterande delen
där det framgår att det bland annat handlar om den metaspråkliga kompetens som
individen kan utnyttja strategiskt då hen lär sig nya språk. Det handlar till exempel om
möjligheten att kunna se mönster i olika språk, likheter och skillnader mellan olika
språk. Vidare menar skribenten att ”även en utvidgad repertoar av paralingvistiska
uttryckssätt som mim, gester och ansiktsuttryck betonas i GERS. Den språkliga
kompetensen kopplas till hela den kulturella kontext som språken är en del av och man
lyfter fram hur den flerspråkiga individen också har en utvidgad kulturell kompetens”
(Bardel, 2019, s. 8).

Bialystok, Craik och Luk (2012, s. 1) diskuterar i sin artikel flerspråkighetens effekter

på tänkandet och hjärnan. Det har tidigare konstaterats att två- och flerspråkighet har

en positiv effekt på den kognitiva utvecklingen hos barn. I sin undersökning gällande

flerspråkighetens betydelse för vuxna konstaterar de att flerspråkigheten inte har en så

stor kognitiv effekt på vuxna; däremot har den en märkbar kognitiv effekt för äldre

människor. Resultaten av forskningen tyder på att flerspråkigheten skyddar äldre

människor mot kognitiv nedsättning; detta kallas på engelska för ”cognitive reserve”.

Flerspråkighet anses också leda till försenade symptom på demenssjukdomar.

(Bialystok, 2012, s. 1.) Bialystok m.fl. (2012, s. 10) hänvisar till en artikel som hon

skrivit tillsammans med Craik och Freedman (2007) där de jämförde patientjournaler
19

Jenny Nygård

hos enspråkiga och tvåspråkiga patienter som hade fått diagnosen demens av olika

typer. Trots att patienterna var mycket lika beträffande ett flertal kognitiva och övriga

faktorer, upplevde de tvåspråkiga patienterna symptom och blev diagnostiserade i

medeltal 3–4 år senare än de enspråkiga individerna. De enspråkiga diagnostiserades

i medeltal vid 75,4 års ålder, medan tvåspråkiga individer diagnostiserades vid 78,6

års ålder. Resultaten bekräftades av resultaten från en kontrollgrupp som också

undersöktes. Vidare menar Bialystok att livslång erfarenhet av att hantera och rikta sin

uppmärksamhet mot två språk omorganiserar vissa nätverk i hjärnan, vilket skapar en

mer effektiv grund för att upprätthålla bättre kognitiv prestanda under hela livet

(Bialystok m.fl. 2012, s. 2–3).

Avslutningsvis kan det konstateras att livslång två- och flerspråkighet kan anses ha

flera positiva effekter för den enskilda individen och samhället. Av denna orsak är det

också intressant att fokusera på barn-agens i flerspråkiga miljöer inom

småbarnspedagogiken.

2.2.2 Andraspråksinlärning

Begreppet tvåspråkighet kan delas in i simultan och successiv tvåspråkighet. Det som

främst skiljer åt dessa är inlärningsprocessen (Håkansson, 2019, s. 135). Förstaspråket

eller modersmålet är det eller de språk ett barn lär sig först, tillsammans med

vårdnadshavare och vänner i ett naturligt samspel. Förstaspråket är kopplat till tidiga

barndomsminnen och känslor och förstaspråkets grunder brukar barn vanligtvis

behärska ungefär från tre års ålder. Det är möjligt att utveckla två förstaspråk om

föräldrarna till exempel talar olika språk. Då barnet tillägnar sig fler språk samtidigt

kallas det för simultan flerspråkighet. (Svensson, 2009, s. 190.)

Successiv tvåspråkighet skiljer sig främst från simultan tvåspråkighet genom att själva

inlärningen av det andra språket påbörjas i ett senare skede, då barnet redan har

utvecklat ett språk. Efter att barnet är tre eller fyra år handlar det därmed om

andraspråksinlärning. (Håkansson, 2019, s. 157.) Att lära sig ett andraspråk är en

komplex process. Alla inlärare är olika och andraspråket lärs in i varierande miljöer

(Pietilä & Lintunen, 2014, s. 12). För en del personer är det lättare att lära sig
20

Jenny Nygård

främmande språk än för andra; vissa uttalar främmande språk mycket bra, medan det

för andra är svårt att producera ljud som är obekanta för det egna modersmålet. Vissa

uppfattar grammatik i främmande språk som mycket svårlärd och komplicerad, medan

andra lär sig språkets form mycket snabbt. Någon lär sig nya ord direkt, medan en

annan får lägga ner mycket tid på att plugga orden. (Pietilä, 2014, s. 45.)

Det diskuteras emellertid när ett andraspråk ska införas som skolämne och om det

finns en specifik period då man är mer benägen att lära sig främmande språk. Oksaar

(2007) menar att det inte finns ett entydigt svar på denna fråga. Han poängterar att det

aldrig är för sent att lära sig ett nytt språk, men att det finns perioder i en människas

liv då man är mer benägen att lära sig specifika färdigheter relaterat till språk. Oksaar

nämner språkets uttal som något som vanligtvis tenderar att likna mer uttalet hos

personer med språket i fråga som modersmål, om språket lärs före puberteten. Det

finns dock även de barn som kommit till ett nytt land i en mycket ung ålder, men trots

detta aldrig lär sig det nya landets språk utan en accent från sitt första språk, samtidigt

finns det äldre personer som lyckas lära sig det nya språkets uttal utan första språkets

inverkan på uttalet. (Oksaar, 2007, s. 22.) I Finland har det även diskuterats när ett

andraspråk bör introduceras och införas som skolämne i grundskolan. Under Sipiläs

regeringsperiod (2015–2019) hade ett av spetsprojekten som mål att tidigarelägga

språkundervisningen. Undervisning i ett främmande språk eller i det andra inhemska

språket blev obligatoriskt redan från grundskolans första klass. Man ville genom

projektet hitta fungerande sätt att erbjuda elever möjlighet att inleda sin språkinlärning

tidigare än förr. Ett annat mål med försöket var att öka språkutbudet för att fler elever

skulle välja att läsa tyska, franska, spanska, ryska, kinesiska eller japanska som lång

lärokurs. (Utbildningsstyrelsen, 2018).

Språkinlärning kan ske på varierande sätt och i varierande miljöer. ”Språkutvecklingen

skiljer sig beroende på om man lär sig språket i den omgivning det används eller om

man lär sig det i undervisningssituationer” (Svensson, 2009, s. 192). En metod genom

vilken man på ett naturligt sätt vill få in det andra inhemska språket i skolor är

språkbad. Det är en undervisningsmetod som under de senaste 30 åren blivit allt mer

populär i Finland. Språkbad är en metod för andraspråksinlärning som skiljer sig från

traditionell språkundervisning, i språkbad fungerar språket som ett medel istället för

att vara ett mål för undervisningen. Idén till språkbad kom ursprungligen till i Kanada,
21

Jenny Nygård

då engelskspråkiga föräldrar ville att deras barn skulle lära sig Kanadas andra officiella

språk, franska. Föräldrarna upplevde att de språkkunskaper som tillägnades i den

traditionella språkundervisningen i skolorna inte var tillräcklig för att uppfylla

språkkraven på arbetsmarknaden. Man ville erbjuda barnen en naturlig miljö för

tillägnandet av främmande språk. (Bergroth, 2015.) Även i Finland upplevde man ett

behov av att effektivera inlärningen av ett andraspråk (Buss, 2004, s. 21). Språkbad är

ett program där man deltar på frivillig basis och det förutsätter inga specialkunskaper

eller språklig begåvning för barnens del. Precis som inlärningssvårigheter stöds i

vanlig grundläggande utbildning, får eleven även det stöd som behövs i

språkbadsprogram. En tumregel är att språkbad är lämpligt för alla de elever som även

kan ta del av vanlig grundläggande utbildning.

I språkbad sammanbinds två språk som har en stark, uppskattad och synlig position i

det omgivande samhället. Detta gäller såväl för franskans position i Kanada och

svenskans

position

i

Finland.

Det

handlar

således

om

ett

flerspråkigt

undervisningsprogram. I Finland har man ordnat tidigt fullständigt språkbad sedan år

1987 då man först tog språkbadet i bruk i Vasa. (Bergroth, 2015).

Avslutningsvis kan man konstatera att andraspråksinlärning är en komplex process och

ser olika ut för alla individer. Det diskuteras emellertid när ett andraspråk borde införas

och när barn är mest benägna att lära sig främmande språk. Olika metoder tillämpas

för att lära sig främmande språk. Språkbadsmodellen är en metod som kommit från

Kanada till Finland och som idag är en mycket populär språkinlärningsmetod som

skiljer sig från traditionell språkundervisning.

2.2.3 Språklig identitet hos enspråkiga och flerspråkiga individer
Etnicitet samt språk har en central och betydande funktion för utveckling av den egna
identitetsbildningen. Med hjälp av språket kan individen ta del av samt delta och
vidareutveckla den kultur hen tillhör (Bjar & Liberg, 2003, s. 20). I ett land med två
officiella språk är just språk något som ofta väcker känslor hos människor. Grönstrand

och Malmio (2007) uppmärksammar detta i sin bok Både och, sekä että, med vilken

de vill framhäva flerspråkig identitet och litteratur.
22

Jenny Nygård

”Språk är makt. Makten utövas i fraser och slagord så som Suomessa puhutaan

suomea! Sista striden för svenskan! Tassarna bort från mitt språk! Rakastu

suomenruotsalaiseen! Språk är både privat och politiskt, språk anknyter till

känslor och identitet och ger upphov till såväl skam som stolthet och glädje”

I det föregående citatet lyfter författarna upp fraser som säkert de flesta finländare
någon gång hört. I det officiellt tvåspråkiga Finland är språkliga frågor något som
diskuteras flitigt såväl inom politik, idrott, skolvärlden och bland medborgare överlag.
Grönstrand och Malmio (2007) sammanfattar det hela med att konstatera att språk är
makt; att det anknyter till känslor och identitet hos individer. Slotte och Forsman
(2016, s. 119) uppmärksammar också språklig identitet i sin text. Författarna menar
att bekräftandet av någons språkliga identitet inte nödvändigtvis behöver innebära
temadagar eller andra stora satsningar som kräver tid och resurser. Ett exempel på detta
ges i boken.
”Under en finsklektion som observerades inom projektet Skolspråk nämnde en
elev, med bosnisk bakgrund, att ordet sin betyder son på bosniska. Lärarens val
att stanna upp en stund, uppmärksamma kommentaren och fråga efter uttalet, var
i all enkelhet ett sätt att bekräfta flerspråkighet, som kan vara av stor betydelse
för både den i stunden aktiva eleven och andra” (Slotte & Forsman, 2016, s. 121).

I exemplet ovan framgår det alltså att det för lärare inte behöver vara tidskrävande eller
besvärligt att visa nyfikenhet gentemot en elevs andra eller övriga modersmål. Det kan
vara bra att som lärare ha i åtanke att man inte alltid behöver inleda nya stora projekt
angående allt nytt man möter, att helt enkelt uppmärksamma olika fenomen och visa
intresse för dem i vardagen kan räcka mycket väl. Eliaso Magnusson (2010) hänvisar
till Pavlenko och Blackledge (2004) som menar att språket inte endast fungerar som
identitetsmarkör i det senmoderna samhället. De menar att det även uttrycker
solidaritet och avståndstagande. Vidare menar de att identiteten dessutom är
förhandlingsbar, med detta menas att man genom olika språkval kan uttrycka olika
sociala och etniska identiteter. Detta i sin tur gör det möjligt att ställa den traditionella
och etniska identiteten åt sidan, för att istället närma sig en kompisgrupp och
inkluderas i deras språkliga gemenskap. (Eliaso-Magnusson, 2010, s. 81). Pavlenko
23

Jenny Nygård
och Blacklegde (2004) menar alltså att flerspråkiga individer med andra ord i vissa
situationer väljer att växla mellan olika identiteter som kommer i uttryck bland annat
genom språk. Att en flerspråkig individ skulle växla mellan olika identiteter då hen
använder olika språk är ett synsätt, som kanske inte längre idag dominerar. Idag talar
man också om att individer kan ha en flerspråkig identitet. Begreppet flerspråkig
identitet används bland annat i planen för småbarnspedagogik (Utbildningsstyrelsen,
2018, s. 53).
I Finland finns en relativt stor andel tvåspråkiga individer, med finska och svenska
som modersmål. Herberts (2016) spekulerar kring det svenska språket i Finland och
begreppet identitet. Han menar att enspråkiga (svenska) inte nödvändigtvis har
starkare finlandssvensk identitet än två- eller flerspråkiga. Detta resonemang
motiverar han på följande sätt.
“I ett flertal surveyundersökningar har den finlandssvenska identiteten definierats,
mätts och utvärderats. I den nämnda intervjuundersökningen av 200 trettioåriga
svenskspråkiga i Finland noterade vi att graden av tvåspråkighet inte korrelerar med
identiteten… Man kunde alltså tro, att de mera enspråkiga klamrar sig fast vid en
finlandssvenskhet som de är beroende av, medan tvåspråkiga inte har samma behov.
Identiteten har olika dimensioner, men det förefaller tydligt att tvåspråkiga tvingas
reflektera över sina språkval på ett helt annat sätt än enspråkiga” (Herberts, 2016, s.
55).

Vidare menar Herberts att speciellt unga vuxna ställs inför frågor om vilka språk eller
traditioner man vill ge vidare åt sina barn. Fastän man kan tänka sig att också ge barnet
två språk, blir skolspråket och språket i daghemmet viktiga markörer som har stort
inflytande och påverkar identitetsuppfattningen hos barnen. Herberts menar alltså att
tvåspråkiga individer reflekterar betydligt mer över språk och identitet än enspråkiga
individer, enspråkiga finlandssvenskar tänker kanske sällan på språkvalen eftersom de
inte blir aktuella. Tvåspråkiga individer hamnar däremot automatiskt i valsituationer
av olika slag vilket resulterar i att valen blir mer reflekterande och medvetna än hos
enspråkiga personer. Med denna grund menar Herberts att man kan påstå att de
enspråkiga individernas språkliga identitet inte är övervägd och definierad lika tydligt
som hos flerspråkiga individer. (Herberts, 2016, s. 55).
24

Jenny Nygård

Herberts (2016) spekulerar vidare kring finlandssvensk identitet. År 2000 intervjuades
200 trettioåriga personer med svenska som modersmål, man valde att inte kalla dem
finlandssvenskar. Syftet var att kartlägga bland annat vad dessa personer anser vara
typiskt finlandssvenskt. De intervjuade nämnde i sina svar bland annat kust och hav,
Popkalas, dialekter och revyer, Hufvudstadsbladet, Strömsö, Runeberg och Bettina.
Lucia, SFP, Folkhälsan, Zacharias Topelius och hans barndomshem Kuddnäs och
olika kulturfonder. Vidare nämner de intervjuade Mumin, Runebergstårtan,
Stafettkarneval, Hanken, Åbo Akademi och Nylands brigad. Avslutningsvis kan man
konstatera att den språkliga identiteten är komplex, och ofta starkt sammankopplad
med den sociala och kulturella identiteten. (Bjar & Liberg, 2010, s. 20).
Den flerspråkiga verksamheten inom småbarnspedagogiken i Finland styrs delvis av
styrdokument, men också av pedagogers medvetna och omedvetna tankesätt och
agerande. På olika daghem är antalet barn med varierande språklig och kulturell
bakgrund olika och barn växer upp i språkligt olika miljöer, det är dock allt vanligare
idag att barn omges av flera språk. Det är intressant att undersöka hur pedagoger ser
på barn-agens i flerspråkiga miljöer eftersom vårt samhälle och våra daghem och
skolor allt oftare präglas av en flerspråkig miljö.

25

Jenny Nygård

3 Agens
I detta kapitel presenteras och definieras centrala begrepp för denna avhandling.

Vidare diskuteras aktiviteter i skolvardagen som kan främja och inspirera barn till

flerspråkighet.

3.1 Barn-agens som begrepp
Eftersom avhandlingen grundar sig på barn-agens i flerspråkiga sammanhang är
begreppet agens ett mycket centralt begrepp och bör därför definieras. Bergroth och
Palviainen (2016, s. 11) förklarar begreppet agens enligt följande “barnets språkliga
agens är dess sociokulturellt förmedlade förmåga att agera som i sin tur återspeglar sig
i dess språkliga handlingar”. Bergroths och Palviainens definition bygger på Ahearns
(2001, s. 112) definition. “Agency refers to the socioculturally mediated capacity to
act”. Alltså syftar begreppet agens på förmågan att agera, och denna förmåga är
sociokulturellt förmedlad. Även Sommer (2005, s. 56) menar att agens är ett begrepp
med vilket man avser att barnet själv aktivt kan påverka den egna
socialisationsprocessen samt utveckling genom att barnet är ”aktivt och involverat i
att skapa sig självt och sin värld”.
Begreppet sociokulturellt är centralt i definitionerna av begreppet agens och bör därför
också diskuteras. Begreppet sociokulturell kopplas ofta ihop med Lev Vygotskij, som
ofta anses vara den främsta företrädaren för den sociokulturella teorin (Svensson,
2014, s. 32). Han anses också vara den inlärningsteoretiker som kan ha haft störst
betydelse för undervisning och skola. Det gäller främst hans teorier om samhällets
viktiga betydelse för inlärning samt om vikten av samspel mellan kognition och språk
samt lekens betydelse för den kognitiva utvecklingen. (Manger, Lillejord, Nordahl &
Helleland, 2013, s. 133). Vygotskij menar att det gemensamma kulturarvet och
samhället är en mycket viktig del av den kognitiva interaktionen som resulterar i att
barn lär sig. Det är av denna orsak som den sociala kontexten där inlärningen sker i,
är viktig och betydelsefull för alla barn och unga. Vygotskij betonar alltså språkets och
kulturens betydelse för barns kognitiva utveckling. (Manger m.fl. 2013, s. 134, s. 118).
Bl.a. Strandberg (2014, s. 46) och Manger m.fl. (2013, s. 215) menar att barn enligt
Vygotskij lär sig saker och utvecklas två gånger. Det första steget av lärandet äger
26

Jenny Nygård
rum mellan människor och den andra omgången sker inuti individen. ”Den sociala
processen transformeras, omgestaltas till en process som tar plats inuti den enskilda
individen” (Strandberg, 2014, s. 46).
Vidare menar Bergroth och Palviainen (2016, s. 11) att begreppet agens kan delas in i
tre olika dimensioner. De menar att det handlar om en förmåga (eng. capacity),
förmågan innebär kompetens att handla (agera). Den sista dimensionen av begreppet
agens handlar om att förmågan är sociokulturellt förmedlad. Med detta menar man att
omgivningen och människorna man omges av har ett stort inflytande. Bergroth och
Palviainen menar att dessa tre dimensioner har betydelse och relevans då man
analyserar barns-agens.
Det finns också variation mellan den språkliga miljön i daghem, förskolor och skolor.
På vissa ställen talar många av barnen som är flerspråkiga samma språk sinsemellan,
medan det i andra daghem, förskolor och skolor kan finnas en stor variation av olika
språk bland de flerspråkiga barnen, där svenska kanske är det enda gemensmama
språket. Läroplanen är i grunden gemensam för alla, men kan tolkas på lite olika sätt
på olika daghem och skolor. De olika förutsättningarna samt att tolkningen av
läroplanen kan skilja sig till viss del, kan även skapa skilda, och oftast osynliga regler
som har en inverkan på språkanvändningen som personalen inte alltid är medveten om.
Att det också finns variation i personalens flerspråkighet har också en inverkan på den
rådande språkpolicyn i daghem och skolor (Puskás, 2018, s. 145).
Puskás (2018, s. 142–143) menar att begreppet språkpolicy kan delas in i tre
komponenter bestående av språkplanering, språkideologi och språklig praktik. Vidare
definierar Puskás begreppet enligt följande: ”begreppet språkpolicy används för att
synliggöra både explicita, det vill säga synliga eller tydliga, och implicita, det vill säga
underförstådda, regler som styr användningen av ett eller flera språk i en viss kontext”.
Traditionellt syftar begreppet på riktlinjer och lagar som vanligtvis stiftas av
företrädare för statliga myndigheter. Puskás refererar till Spolsky (2004) som menar
att begreppet språkpolicy dock har vidgats under de senaste årtiondena, från att man
endast fokuserade på hur man formulerar språkpolicy på nationell nivå, till att studera
det dynamiska perspektivet av språkpolitik. Med det dynamiska perspektivet menar
man att utöver de skrivna lagarna och riktlinjerna, påverkar även samhälleliga
27

Jenny Nygård
ideologier, oskrivna regler samt sociala normer och de språkpraktiker som utvecklas i
en viss kontext och miljö. ”Språkpolicy innefattar således alltså inte enbart de lagar
och riktlinjer som beslutats på nationell nivå utan även hur dessa implementeras och
utmanas på den institutionella nivån och i vardagliga praktiker” (Puskás, 2018, s. 143).

Puskás (2018, s. 145) refererar till James och James (2004) som menar att man för att
kunna skapa en bättre bild av hur barn påverkar den egna flerspråkiga utvecklingen
också bör fokusera på och beakta barnens egen agens. Vidare refererar Puskás (2018,
s. 145) till Emilson som har studerat utvecklingen av barn-agens i förskolan (motsvarar
daghemsverksamhet i Finland), har konstaterat att ”[b]arns agens utvecklas i
förhållande till olika faktorer såsom samhälleliga krav på anpassning till den

institutionella kontexten” (Puskás, 2018, s. 145–146). Emilson menar också att
barnens egna önskan och vilja att delta i gemenskapen och hantera samt fungera i
världen omkring oss påverkar. Då det kommer till språkanvändning och språkval
utvecklas barns-agens i samverkan och interaktion med andra människor. Agensen
utvecklas även i samverkan med den domän där interaktionen äger rum. Man kunde
även sammanfatta det som att barn både påverkar och blir påverkade av den språkliga
miljön de omges av. Även om det är viktigt att beakta barn-agens, bör man inte
glömma att barn inte ensamma kan ansvara för den egna flerspråkiga eller enspråkiga
utvecklingen. (Puskás, 2018, s. 146).

Barn-agens och delaktighet kan syfta på samma sak. Begreppet delaktighet diskuteras
även i läroplanen (2014). Begreppet delaktighet nämns 92 gånger i flera olika
sammanhang. På sidan 26 beskriver man att målet för utvecklandet av
verksamhetskulturen i skolorna är att främja lärande, delaktighet, välbefinnande samt
en hållbar livsstil. Mer konkret beskriver man att elevkårsverksamheten i skolor
erbjuder för elevernas delaktighet ett mycket viktigt forum, vars uppgift är att främja
samarbete, påverkningsmöjligheter samt delaktighet bland elever. Även andra
verksamhetsformer nämns som kan öka elevernas delaktighet, bland annat
fadderverksamhet och engagemang i frivilligarbete samt hållbar utveckling. På sidan
36 diskuteras elevernas delaktighet som ett skilt kapitel. Det framkommer att man ska
ordna skolarbetet på så vis att eleverna blir hörda och grundar sig på elevers
28

Jenny Nygård
delaktighet. Det lyfts upp att delaktigheten kan på ett naturligt sätt stärkas genom att
eleverna har möjlighet att delta i planeringen av skolarbetet samt arbetet i den egna
klassen.
I denna avhandling syftar begreppen barn-agens och delaktighet på samma sak. Det
motsvarande begreppet på finska är toimijuus och osallisuus. Kangas och Brotherus
(2017) använder begreppet osallisuus i sin text, och hänvisar till Karlsson (2005) och
Turja (2011) som beskriver begreppet osallisuus som ett mått på barnets inre
upplevelse i förhållande till omgivning och kultur: barnet upplever delaktighet i det
egna vardagslivets omgivning och i sociala relationer. Samma begrepp på engelska är
agency. I denna avhandling har jag främst valt att använda ordet barn-agens. Barnagens ses i denna avhandling främst via pedagogernas röster. För denna avhandling
har jag inte haft möjlighet att analysera barn eller videor av barn för att undersöka
barn-agensen, jag har däremot analyserat transkriberingar av gruppdiskussioner
mellan pedagoger som arbetar inom småbarnspedagogiken på svenska i Finland.

3.2 Aktiviteter i skolvardagen som främjar språkutveckling och

inspirerar till flerspråkighet
Vi orienterar oss i världen omkring oss och i vår livsvärld med hjälp av språk. Det är

genom språket som vi hämtar nya lärdomar och kunskap. Att utveckla sina

språkkunskaper innebär därmed att också utveckla sitt tänkande och lärande. I

läroplansgrunderna som togs i bruk i Finland 2016 har språket fått en mycket synlig

roll, i all verksamhet i skolan kan man se fokus på språk, inte bara inom

modersmålsundervisning och andra språk (Oker-Blom, 2016, s. 65.)
I läroplanen (2014, s. 21) betonas att undervisningen skall byggas upp så att eleverna
stöds i att utvecklas till skickliga språkbrukare, som kan använda både sitt modersmål
och övriga språk mångsidigt. Vidare står det skrivet att elevens egna modersmål samt
andra språk ska stärkas och användas som stöd för inhämtandet av kunskaper (s. 121,
s. 175). Lärare bör alltså inte bara uppmuntra och inspirera till flerspråkighet, utan
också fokusera på att stärka elevens modersmål. Läraren kan bland annat genom sitt

29

Jenny Nygård
eget språkbruk vara en språklig förebild som gynnar elevens modersmålsutveckling, i
de fall där modersmålet är det samma som undervisningspråket.

Enligt Pietilä (2014) ser själva språkinlärningsprocessen ungefär lika ut för alla, även

om skillnader syns i hur snabb processen är samt hur hög nivå av språkfärdigheter som

slutligen nås. Det finns vissa faktorer som påverkar inlärningsprocessen av ett

främmande språk. Dessa är språklig begåvning, motivation, personlighet, ålder,

inlärningssätt och tillhörande inlärningsstrategier. I samverkan med varandra påverkar

dessa faktorer språkinlärningen hos personer. (Pietilä, 2014, s. 45.)

Motivation och språklig begåvning anses vara de faktorer som främst påverkar och

skapar skillnader i inlärningsgrad av språk hos individer. Man har länge intresserat sig

för språklig begåvning och idag är forskare överens om att en specifik språklig

begåvning finns hos vissa personer. Idag är man överens om att språk är i en

specialposition och att lärandet av språk är en speciell färdighet som skiljer sig från

andra. (Pietilä, 2014, s. 45-46). Att lära sig ett språk skiljer sig alltså från att lära sig

andra saker. En person som är intresserad av ett främmande språk tenderar också att

uppnå bättre resultat i språkinlärningen än en person som inte är intresserad av att lära

sig. Det är dock inte enkelt att mäta varken motivation eller språklig begåvning. Ofta

får man förlita sig på språkinlärarens egen uppfattning om sin motivationsgrad genom

till exempel frågor i enkäter. Förskönade svar kan då fås och en ytterligare orsak som

gör det svårt att mäta motivation är att motivationsgraden kan ändras med tiden.

(Pietilä, 2014, s. 46–49.)

Språklig begåvning består av flera olika komponenter och är inte heller enkel att mäta,

eftersom fler andra faktorer också inverkar på språkinlärningen. Undersökningar tyder

ändå på att språklig begåvning är en medfödd egenskap. Att språklig begåvning

existerar betyder dock inte att brist på begåvningen skulle innebära oförmåga att lära

sig främmande språk. (Pietilä, 2014, s. 46–49.)

Vi lär oss språk i samspel med omgivningen och andra personer, inom olika språk och

kulturer skiljer sig även reglerna för kommunikation. Vid inläring av flera språk på

samma gång är det viktigt med meningsfulla aktiviteter som stödjer utvecklingen. ”Då

barn lär sig flera språk samtidigt blir det tydligt att språkinlärningen i hög grad är en
30

Jenny Nygård

social process och att meningsfulla aktiviteter leder till språklig inlärning.” (Svensson,

2009, s. 191). Det är viktigt att utveckla språkkunskaper eftersom språket är även det

främsta verktyget för kommunikation (Khousravi, 2017, s. 27). I samarbete och

diskussion med andra lär sig individen om språket. Kommunikation och samspel är

komplexa processer som påverkas av flera aspekter och det är viktigt att inläraren får

stöd av samtalspartnern. Läraren kan till exempel stöda eleverna språkligt genom att

förtydliga,

upprepa

ord,

fylla

i

eller

omformulera

så

att

språk-

eller

andraspråksinläraren utmanas och utvecklas på rätt nivå. Den mer kompetenta i

språket kan även hjälpa inläraren att uppmärksamma specifika drag i språket. Med

andra ord är det viktigt att läraren reflekterar över sin egen språkanvänding och är en

god språklig förebild. (Lindberg & Skeppstedt, 2000, s. 198–224.).

Även i utbildningsstyrelsens bok hänvisar man till LP 2014 och begreppet språklig

medvetenhet. Med begreppet avses att man är medveten om den egna

språkanvändningen, ordval, stil och språklig varietet. Det innebär även att man har

mycket goda färdigheter i sitt arbetsspråk samt att man har kompetens att analysera

särdragen i sitt specialområde. Eftersom lärare och småbarnspedagoger har en viktig

roll som språkliga förebilder för barn och elever finns det skäl att som pedagog ständigt

utveckla sin professionalitet som språkanvändare. Språklig medvetenhet finns till en

viss mån redan från 2–3 års ålder, det är därför viktigt att alla pedagoger utbildas i vad

språklig medvetenhet handlar om. (Utbildningsstyrelsen, 2016, s. 67–68.)

Daghemmets, förskolans och skolans roll i barns möte med skriftspråket och

berättelser är mycket central och betydelsefull. För många barn är skolan det enda

stället där de får lyssna på sagor och berättelser, för andra barn innebär läsning i skolan

möjlighet att få ta del av andra genrer av böcker än de som vanligtvis läses i hemmet.

Att läsa böcker och bearbeta innehållet tillsammans är viktigt och läraren har en

speciellt viktig roll som samtalsledare kring berättelser och litteratur. Högläsning för

barn där man diskuterar om texten eller berättelsen anses ha en starkare effekt på

språkets utveckling hos barn än om man läser utan efterföljande diskussion. (Svensson,

2009, s. 146, 151.)

Den digitala världen ger oss även möjligheten att främja och inspirera till

flerspråkighet, lärplattor och iPads kan användas i språkinlärningsyfte och det finns ett
31

Jenny Nygård

flertal applikationer som utvecklats med syftet att stimulera språkinlärning hos barn

på ett lekfullt och inspirerande sätt. Musik och sång har också en viktig roll i barnens

sociala och språkliga utveckling, det är därför relevant för lärare och

småbarnspedagoger att på ett medvetet sätt uppmärksamma eleverna på innehållet i

musiken. Man kan till exempel använda bilder eller olika saker för att illustrera

innebörden av orden i sången. Man kan även kombinera sång med rörelse- och

kroppspråk, då konkretiseras och tydliggörs betydelsen av ord i sången för barn i

arbetet med två-eller flerspråkighet. (Khousravi, 2017, s. 52–53.)

Förutom barnets egna vilja, intresse och nyfikenhet gentemot andra språk, spelar även

lärares val av aktiviteter, egen inställning och nyfikenhet för språk en roll för barnets

intresse och inlärning. Även lärarens egna språkanvändning har en central roll i

elevernas lärandeprocess. Det är ofta de små sakerna i vardagen och i undervisningen

som väcker elevers intresse och nyfikenhet gentemot främmande språk, med enkla

hjälpmedel kan lärare hjälpa barn och elever att uppnå ett bredare ordförråd och

flerspråkighet, till exempel med bilder som stöd under sångstunder. Då får barnen en

möjlighet att skapa sig en större förståelse för orden på ett främmande språk på ett

lekfullt sätt.

32

Jenny Nygård

4 Metod och genomförande
I detta kapitel beskriver jag undersökningens syfte, forskningsfrågor samt projektet
och fortbildningen Språkpärla och dess deltagare. I kapitlet ingår också en
beskrivning av datainsamlingen samt redogörelse för valet av analysmetod och
forskningsansats. Slutligen diskuteras forskningsetik.

4.1 Syfte och forskningsfrågor
Avhandlingen

är

en

delstudie

inom

projektet

Språkpärla,

som

är

ett

fortbildningsprojekt som inkluderar forskning och genomförs av forskarna i
flerspråkighet vid Fakulteten för pedagogik och välfärdsstudier vid Åbo Akademi.
Den uppföljande forskningens syfte är att fördjupa förståelsen i hur barns
språkmedvetenhet tar sig uttryck inom småbarnspedagogisk verksamhet samt att
utveckla den språkmedvetna verksamheten. Barn-agens i flerspråkiga miljöer ligger
som fokus i denna avhandling. Det övergripande syftet med undersökningen är att
undersöka pedagogers syn på barn-agens och barns delaktighet i flerspråkiga miljöer.
Utgående från syftet har följande forskningsfrågor formulerats:

1) På vilka sätt tar barn enligt pedagoger initiativ till lek och aktivitet när de vill
kommunicera på främmande språk?
2) På vilka sätt anser pedagoger att barnens flerspråkiga språkutveckling
stimuleras och hur väcks barnens intresse för andra språk än svenska i
flerspråkiga miljöer?

33

Jenny Nygård

4.2 Materialet: projektet Språkpärla
Fortbildningen Språkpärla, vars material ligger som grund för denna avhandling,

finansierades av Undervisnings– och kulturministeriet i Finland. Fortbildningen
ordnades i tre olika tvåspråkiga städer i Finland. Det övergripande syftet med
fortbildningen var att undersöka begreppet språkmedvetenhet ur olika perspektiv och
att stödja barn och familjer med svenska som första eller andraspråk, eller som
språkbadsspråk, med målet att skapa en balanserad flerspråkighet där alla språk ses
som resurser. Fortbildningen bestod av fyra olika moduler som kallades Pärlor. Pärla
1 hade fokus på språkmedvetenhet i utbildningssammanhang. I denna avhandling
utgår jag från material för Pärla 1. De övriga pärlornas teman ingår i andra delstudier
som handlar om föräldrasamverkan och flerspråkiga och flerkulturella praktiker i
svenskspråkig småbarnspedagogik. Projektet Språkpärla har en etnografisk ansats.
(Bergroth & Hansell, u.å.)

4.2.1 Val av respondenter
Det kan finnas skäl att i en kvalitativ forskning kunna särskilja på respondenter och
informanter. Begreppet informanter används i samband med intervjuforskning för att
samla in information om faktiska förhållanden, medan respondenter ger information
om sina egna åsikter, känslor, uppfattningar och egna upplevelser. Dock kan en och
samma person i praktiken vara både respondent och informant. (Olsson & Sörensen,
2007, s. 79.) Jag har valt att använda begreppet respondenter i denna avhandling,
eftersom pedagogerna främst framför sina egna uppfattningar och syn på barn-agens i
flerspråkiga sammanhang.
Eftersom avhandlingen är en delstudie inom projektet Språkpärla gjorde jag inte själv
valet av respondenterna. Det kan vara utmanande att bestämma urval för en
undersökning (Trost, 2012). Frågan hur stort urvalet skall vara är en mycket relevant
fråga, men också omöjlig att svara på. Något man dock kan tänka på är att ju större
urvalet är, desto större är sannolikheten att resultatet är representativt för en population
(Trost & Hultåker, 2016, s. 37). Respondenterna i denna undersökning deltog i en
fortbildning och datainsamlingen ägde rum i samband med den; man kunde därför anta
34

Jenny Nygård
att respondenterna var lätt åtkomliga. Man kunde således dra slutsatsen att man inom
projektet använde sig av bekvämlighetsurval (på engelska convenience eller
accidental sample), eftersom respondenterna i ett bekvämlighetsurval är lätt åtkomliga
(Yin, 2013).
Deltagarna i Pärla 1 bestod av 90 pedagoger som arbetade inom den svenska
småbarnspedagogiken i Finland. Respondenterna hade varierande språklig och
utbildningsmässig bakgrund. Dessa arbetade på daghem som är lokaliserade på
områden som antingen är starkt präglade av det svenska språket, inom tvåspråkiga
områden eller på språköarna i Finland. Vissa av pedagogerna arbetade också med
svenskt språkbad inom finsk småbarnspedagogik. Antalet respondenter i
undersökningen som räknades som primära deltagare var 41, medan de sekundära
deltagare var 165 till antalet. Med primära deltagare avses deltagare som deltog i
gruppdiskussionerna i datainsamlingen; med sekundära deltagare menas de primära
deltagarnas kolleger på daghem de arbetar på (Bergroth & Hansell, u.å. opublicerat
manuskript.)

4.2.2 Projektets materialinsamlingsmetod: användning av SWOT-analys i
fokusgrupper
Materialet i avhandlingen består av färdigt insamlade och anonyma grovtranskriberade
gruppdiskussioner från forskningsprojektet Språkpärla. Materialet samlades in i
samband med en fortbildning och deltagarna i gruppdiskussionerna bestod av
pedagoger som arbetar inom småbarnspedagogiken på svenska i Finland.
Under det första tillfället av fortbildningen presenterades och diskuterades sex olika
diskurser av begreppet språkmedvetenhet: pedagogik på två språk, språkutveckling
och språkliga färdigheter, tidig språkundervisning, flerspråkigt och flerkulturellt
samhälle, finsk-svensk tvåspråkighet och nya minoriteter. Pedagoger som deltog i
fortbildningen ombads sedan att fylla i en SWOT-analys tillsammans med sina
kolleger på det daghem de arbetade på. Ordet SWOT står för: styrkor, svagheter,
möjligheter och hot. Pedagogerna uppmuntrades att diskutera språkmedvetenhet ur de
sex olika diskurserna som fanns med i SWOT-analysen, med fokus på styrkor,
35

Jenny Nygård
svagheter, möjligheter och hot relaterade till de olika diskurserna. Pedagogerna
uppmuntrades att diskutera diskurserna om språkmedvetenhet med fokus på den egna
verksamhetskulturen på de daghem pedagogerna själva arbetade på. Utöver de som
deltog i gruppdiskussioner deltog även totalt 165 personer i SWOT-diskussioner på
arbetsplatser. Under det andra tillfället, ungefär tre veckor senare, diskuterades
SWOT-analyserna i blandade smågrupper, i så kallade fokusgrupper (Bergroth &
Hansell, opublicerat manuskript.) Fokusgruppsmetoden hör till de kvalitativa
ansatserna inom forskning och baserar sig på en socialkonstruktivistisk
forskningstradition (Barbour 2007, Dahlin-Ivanoff & Hultenberg 2006, enligt DahlinIvanoff & Holmgren 2017, s. 16).
Begreppet fokusgrupp är en metod inom forskning där data är resultatet av
gruppinteraktion kring ett specifikt ämne som forskaren har beslutat sig för. (Morgan,
enligt Halkier 2010, s. 7). Enligt Bell (2016, s. 195) består fokusgrupper ofta av
personer som har liknande erfarenheter eller egenskaper, eller av en grupp människor
som har ett gemensamt yrkesmässigt intresse för och kunskap kring det som
diskuteras. I användningen av fokusgrupper finns möjlighet till att deltagarna genom
sin interaktion med andra uttrycker sådant som annars kanske anses som självklart
eller tysta repertoarer för betydelsebildning. (Halkier, 2010, s. 8). Vidare refererar
författaren till Bloor (2001) som menar att fokusgrupper ofta på ett utmärkt sätt kan
producera data som belyser normerna i en viss grupps praktiker och tolkningar.
Fokusgrupper är en användbar metod för att ta reda på hur människor talar och tänker
kring ett specifikt ämne; vidare ger metoden möjlighet för forskaren att se världen som
respondenterna gör och att få förståelse för varför de tänker som de gör (DahlinIvanoff & Holmgren, 2017, 30.)
I gruppdiskussionerna i fokusgrupper kan deltagare bidra till fördjupning av
diskussionen med hjälp av sin expertkunskap. Deltagarna ställer frågor till andra
deltagare och lyfter upp olika perspektiv i anslutning till temat i fråga. Vidare kan
deltagarna ifrågasätta uttalanden av andra deltagare på ett sätt som inte är möjligt i
övriga kvalitativa metoder (Dahlin-Ivanoff & Holmgren, 2017, s. 30.) Styrkan med
metoden är därmed att forskaren har möjlighet att få förståelse för hur människor ser
på sin egen verklighet, vilket resulterar i att forskaren kommer närmare data. (Krueger
1993 enligt Dahlin-Ivanoff & Holmgren, 2017, s. 30).
36

Jenny Nygård

Alla

pedagoger

som

deltog

i

det

andra

fortbildningstillfället

deltog

i

gruppdiskussionerna, men de hade möjlighet att motsätta sig datainsamling. Totalt nio
diskussioner av elva bandades in, i fem av grupperna var antalet deltagare fem
pedagoger, medan antalet deltagare var fyra i de fyra resterande grupperna. Efteråt
grovtranskriberades de inspelade gruppdiskussionerna av en forskningsassistent
(Bergroth & Hansell, opublicerat manuskript.)
Jag skrev ut de transkriberade gruppdiskussionerna för att kunna analysera och
bearbeta materialet genom att stryka under ställen i texten där pedagogerna diskuterade
något som jag ansåg att kunde besvara mina forskningsfrågor. Jag intresserade mig
därmed specifikt för att hitta avsnitt i transkriberingarna där pedagogerna diskuterade
på vilka sätt barn tar initiativ till lekar eller aktiviteter på andra språk än svenska. Jag
intresserade mig också för beskrivningar om hur barnen agerat i lekar eller i situationer
där flera språk använts samtidigt. Vidare intresserade jag mig för hur pedagogerna
ansåg att barn bäst stimuleras i sin flerspråkiga språkutveckling. Det sistnämnda var
enklast att identifiera eftersom väldigt många pedagoger beskrev på vilka sätt de
arbetar för att uppmärksamma flera olika språk i sin dagliga verksamhet. Jag använde
också sökordet barn i dokumenten på dator för att kunna identifiera textstycken där
pedagogerna diskuterade något relaterat till barnen för att extra noga titta på dessa
delar av transkriberingarna.
Jag skapade mig sedan en helhetsbild av den information som framgick i
transkriberingarna genom att formulera underrubriker och kategorier där de olika
kommentarerna eller citaten passade in. Jag jämförde pedagogers kommentarer för att
hitta likheter och skillnader i pedagogernas åsikter och tankar, och för att avgöra vilka
som är de mest relevanta för denna avhandling. Slutliga rubriker formulerades för att
sammanställa det hela i resultatredovisningen. Till sist valde jag ut de citat jag ansåg
ha mest relevans för att tydliggöra resultaten i redovisningen. Jag valde i de flesta fall
de mest representativa citaten som beskrev vad de flesta pedagoger uttryckte och
tänkte, dock valde jag också att lyfta fram unika citat som visade på en motsatt åsikt
jämfört med de åsikter som överlag dominerade i gruppdiskussionerna.

37

Jenny Nygård

4.3 Kvalitativ innehållsanalys och kritisk diskursanalys med
hermeneutik som ansats
Denna avhandling placerar sig inom den kvalitativa forskningstraditionen. Ofta skiljer
man mellan den kvantitativa och kvalitativa forskningsstrategin. Dessa fungerar olika
bra att använda för olika forskningsfrågor; båda behövs och ibland kombinerar man
också de två strategierna. (Skärvad & Lundahl, 2016, s. 102.)
Både de kvantitativa och kvalitativa metoderna har i grunden ett gemensamt syfte.
Man vill skapa mer förståelse för den värld vi omges av samt hjälpa oss att förstå hur
enskilda individer samt grupper och institutioner påverkar och påverkas av varandra.
Metoderna skiljer sig främst i fråga om hur statistiken och siffrorna samlas in och
brukas. Där kvalitativ forskning går ut på att undersöka flera variabler på ett litet antal
individer, bearbetar den kvantitativa forskningen ett färre antal variabler på ett större
antal individer. I kvantitativa metoder omvandlas informationen till mängder och
siffror, varefter man gör statistiska analyser. I kvalitativa metoder handlar det däremot
ofta om forskarens uppfattning eller tolkning av olika typer av information. (Holme &
Solvang, 1997, s. 76.) Holme & Solvang referar till Holter (1982) som menar att man
till exempel kan tolka motiv, referensramar, sociala processer och sammanhang. Dessa
kan man inte eller bör man inte omvandla till siffror. (Holme & Solvang, 1997, s. 76.)
Denna avhandling är kvalitativ till sin karaktär, eftersom pedagogers syn på barnagens i flerspråkiga sammanhang ligger som fokus i undersökningen. I undersökningar
som är kvalitativa till sin karaktär är det objekt man studerar oftast individer eller
grupper av individer, där syftet är att undersöka hur de upplever omvärlden. Den
kvalitativa forskningen brukar beskriva, analysera och tolka för att försöka förstå olika
sociala fenomen. Fenomenet kan till exempel vara en händelse eller en person; i detta
fall handlar det om barn. Man strävar därmed efter att skapa en djupare förståelse av
fenomenet i fråga, eller vad det är som resulterar i ett visst beteende, handling eller
beslut. (Skärvad & Lundahl, 2016, s. 117–118.)
Efter att man har samlat in sitt material för undersökningen är det dags att analysera,
tolka och bearbeta materialet. Innehållsanalysen uppfanns i början av 1900-talet i USA
som en teknik med vilken man ville analysera innehållsbalansen i olika tidningar, till
38

Jenny Nygård
exempel för att ta reda på proportionen mellan internationella och nationella nyheter.
Medan klassisk innehållsanalys främst handlar om att analysera text, handlar kvalitativ
innehållsanalys främst om transkriberat tal och är därmed också textuell, trots att
transkriberat tal i övrigt skiljer sig relativt mycket från annan vanlig skriven text
(Gillham, 2008, s. 183).
I denna avhandling har jag använt mig av kvalitativ innehållsanalys. Duffy (2016, s.
145) refererar till Krippendorf (2012, s. 24) som definierar innehållsanalys som en
teknik inom forskning vars syfte är att kunna dra valida och replikerbara slutsatser från
diverse skrifter (eller annat material som anses vara meningsfullt) till
användningskontexter. Vidare skriver Duffy (2016, s. 145) att det handlar om ett
verktyg för forskning, med vars hjälp man kan analysera frekvens och användning av
vissa begrepp eller ord i dokument eller skrift, med målet att bedöma innebörden och
betydelsen av en källa. Det har föreslagits att det bästa sättet att gå tillväga i en
innehållsanalys är att börja med en problemformulering eller forskningsfråga, för att
sedan ta beslut angående en urvalsstrategi efter det att de enheter man ska notera har
blivit definierade. Den vanligaste kodningsenheten är ord, men det kan också handla
om hela textstycken, upprepning av fraser eller teman (Duffy, 2016, s. 147.)
Jag ville främst identifiera textstycken där pedagogerna bland annat diskuterade hur
barn agerat i flerspråkiga miljöer eller hur de tar initiativ till lek och aktiviteter i
flerspråkiga miljöer. Vidare ville jag också identifiera textstycken där pedagogerna
framför sina åsikter kring hur de anser att barnens flerspråkiga språkutveckling
stimuleras, samt hur deras intresse för andra språk än svenska väcks. Jag valde att
använda sökordet barn i transkriberingarna för att analysera de ställen där barn nämns
av pedagogerna. Innnehållsanalysen kan ta sig uttryck på olika sätt. Det kan handla
om ”kodning i stunden” (emerging coding), där kategorierna formuleras under tiden
man går igenom diverse källor. Det kan även handla om kodning a priori (i förväg)
som man har grundat på tidigare inläsning och bekantning av materialet samt
formulering av olika teoretiska idéer (Duffy, 2016, s. 145–146.) I min avhandling
använde jag mig främst av metoden ”kodning i stunden”. Jag hade en idé på förhand
om vilka begrepp och kategorier jag ville analsyera, men själva formuleringen av de
slutliga kategorierna ägde rum i genomgångsstunden av källorna. Då man bestämt
frekvensen för de termerna som man har valt, måste man för att kunna tolka och
39

Jenny Nygård
förklara dem först sätta in dem i vissa sammanhang (Duffy, 2016, s. 146). Jag läste
materialet flera gånger för att försäkra mig om att jag förstått kontext och sammanhang
korrekt, för att undvika misstolkningar av pedagogernas uttalanden.
Det analyserade materialet handlar inte endast om tolkningar av fenomenet barn-agens
i flerspråkiga sammanhang. Jag har även tolkat på vilka sätt och varför pedagoger talar
om diverse fenomen inom småbarnspedagogik, vilket innebär att jag även använt mig
av diskursanalys i denna avhandling. Språk och språkanvändning är i centrum i
diskursanalyser, och studieobjektet är diskurser. Vad en diskurs är varierar däremot
mellan olika existerande diskursanalytiska inriktningar. I stort handlar det om
språkliga praktiker – regelbundeheter i och regler för hur man talar och kategoriserar,
dock kan även andra praktiker ingå. Enklare uttryckt handlar det alltså om språkliga
praktiker, med detta menar man återkommande regelbundenheter för hur språket
används. (Boréus, 2011, s. 151–153.)
Kritisk diskursanalys (Critical Discourse Analysis) som har utvecklats i Storbritannien
användes också i denna avhandling. En av språkvetarna som utvecklade kritisk
diskursanalys är Norman Fairclough, som utgår från att sättet på vilket vi skriver och
talar om diverse saker även påverkar andra sociala praktiker som existerar i samhället.
Vidare menar han också att andra, icke-språkliga, praktiker även påverkar språkliga
praktiker. (Boréus, 2011, s. 153.) Genom att använda mig av den kritiska
diskursanalysen har jag alltså också velat analysera och fästa uppmärksamhet vid
eventuella bakomliggande orsaker till varför pedagogerna talar om de olika
diskurserna kring språkmedvetenhet på de sätt de gör, i samband med SWOTanalyserna inom projektet Språkpärla.
Denna undersökning bygger på en hermeneutisk forskningsansats, eftersom jag
undersöker respondenternas upplevelser kring och syn på ett fenomen. Westlund
(2009, s. 62) förklarar att hermeneutiken går ut på att tolka, förstå samt förmedla och
är lämplig att använda då undersökningens syfte är att få tillgång till respondenternas
egna upplevelser av ett specifikt fenomen. Hermeneutiken kan således användas för
att förmedla upplevelser av fenomen, exempelvis inom skolan.

40

Jenny Nygård
Hermeneutik är en gammal tolkningsteori och forskningsansats. Ordstammen i
hermeneutik härstammar från antikens Grekland, från gudanamnet ”Hermes”.
(Ödman, 2007, s. 11–13; Westlund, 2009, s. 62). Denna forskningsansats strävar efter
de föreställningar som deltagarna i gruppdiskussionerna har- det vill säga hur de ser
på barn-agens i flerspråkiga sammanhang. Man har ingen generell eller bestämd
arbetsmodell vad gäller analys- och tolkning inom hermeneutik. Detta beror på att
olika forskare har olika förförståelse samt angreppssätt vid dessa arbetsskeden.
Forskarens förförståelse kan både vara en tillgång i tolkningsprocessen, men den kan
också förvirra forskaren. (Westlund, 2009, s. 71). Till skillnad från Westlund, menar
Patel och Davidson (2003, s. 33) att tankar, intryck, förförståelsen samt känslor och
forskarens kunskap är en tillgång, inte ett hinder för tolkning och förståelse av
forskningsobjektet.
Alla människor bär på förutfattade meningar, övertygelser och fördomar och dessa
gäller det att förhålla sig till under hela tolkningsprocessens gång. Också den litteratur
man läst är en del av forskarens förförsåelse, fastän man inte minns var och när man
läst något. Forskningsresultat kring fenomenet som tolkas påverkar forskaren både
omedvetet och medvetet (Westlund, 2009, s. 70–72.) Då jag började med avhandlingen
var själva begreppet barn-agens nytt för mig, jag började därför med att läsa mig in på
definitioner av begreppet och artiklar kring temat för att skapa mig en bättre
helhetsbild av vad som avses med barn-agens. Flerspråkighet och andra teman som jag
behandlat i teorikapitlen var jag mer bekant med. Flera teman har behandlats i olika
kurser inom utbildningen på Åbo Akademi, eftersom jag är intresserad av frågor som
berör flerspråkighet har jag också förr kommit i kontakt med teman som behandlats i
teorikapitlen. Då jag inför avhandlingen läste nyare litteratur och artiklar kring
tematiken insåg jag att en del av de föreställningar eller tankar kring flerspråkighet
som presenterats i tidigare litteratur jag tagit del av skiljde sig från nyare forskning
kring flerspråkighet.
Ifall forskaren är genuint intresserad av och nyfiken för det empiriska materialet, samt
har medvetandegjort den egna förförståelsen ökar möjligheterna för forskaren att se
vad texten har att erbjuda. Ett förhållningssätt där man lyssnar handlar om att man inte
skall överösa materialet med frågor- däremot är det själva texten som talar till
forskaren (Westlund, 2009, s. 72.) Forskaren grundar sin förståelse och tolkning
41

Jenny Nygård
genom det talade och skrivna språket samt genom människors handlingar (Patel &
Davidson, 2003, s. 29).

4.4 Forskningsetik
Oavsett vilken metod man använder sig av för att samla in information, bör man vara
noggrann med att kritiskt granska den för att kunna avgöra hur tillförlitlig
informationen är (Bell, 2006, s. 117). Med begreppet validitet, även kallad
trovärdighet, avser man relevansen hos data, det vill säga, har undersökningen faktiskt
mätt det som man planerade att man skulle mäta i sin undersökning? (Kylén, 2004, s.
139). Jag studerade det insamlade materialet i flera omgångar, för att försöka hitta
avsnitt där mina forskningsfrågor besvaras.
Forsberg och Wengström (2008, s. 67) menar att triangulering kan användas med
avseende på data, forskare, metoder eller teorier. Forskartriangulering som även
använts i denna studie innebär att flera forskare är involverade i insamling av samma
data samt i analys av materialet. Reliabilitet står för homogeniteten och
tillförlitligheten hos den data man samlat in. Man kan öka en studies reliabilitet bland
annat genom att låta flera forskare göra översiktsanalyser som man diskuterar och
jämför. Under dataanalys processen för denna avhandling har jag diskuterat materialet
tillsammans med två andra skribenter som även skriver sina magistersavhandlingar
inom Språkpärla projektet, även vår handledare är väl insatt i materialet. Även om vi
skriver våra avhandlingar ur olika perspektiv, utgår vi från samma data och kunde
därmed jämföra och diskutera vad vi tagit fasta på och kommit fram till utgående från
transkriberingarna. (Wibeck, 2010, s. 143.)
Reliabilitet är alltså ett mått på i vilken utsträckning instrumentet eller
tillvägagångssättet ger samma resultat under

lika omständigheter fast vid olika

tillfällen. (Bell, 2006, s. 117). Med detta menar man att resultatet inte är påverkat av
slumpen. Reabiliteten kan också hänga på flera olika faktorer. Man kan till exempel
inte alla gånger lita på respondenternas trovärdighet, eftersom bland annat miljön
också påverkar respondenterna (Gillham & Jamison Gromark 2008, s. 24).
Tillförlitligheten är alltså i allmänhet problematisk att mäta i studier som är kvalitativa,
42

Jenny Nygård
eftersom det finns flera faktorer som kan ha en inverkan på datamaterialet samt dess
tillförlitlighet. (Hultåker & Trost, 2016). Tillförlitligheten har kontrollerats i denna
avhandling genom att jag tydligt redogjort om diverse val, bland annat då det kommer
till analys och metoddelen. Detta resulterar i att man har möjlighet att granska
processen i ett senare skede. Materialet som analyserades har studerats noggrant för
att försäkra mig om att undvika misstolkningar.
Olika etiska principer är också viktiga att beakta i undersökningar. Tre etiska principer
för forskning presenteras av Denscombe som menar att forskare bör beakta i alla delar
av forskningsprocessen (2009, s. 193–197). Till den första hör att skydda deltagarnas
intressen, deltagarna skall inte skadas på grund av att de medverkar i en forskning. De
ska inte bli negativt påverkade på något sätt, varken psykologiskt eller fysiskt. Vidare
bör forskaren skydda deltagarnas integritet samt behandla all insamlad information på
ett konfidentiellt sätt. Den andra principen handlar om att man som forskare inte skall
ge falska löften eller föreställningar som inte stämmer för deltagarna. Man bör vara
ärlig då det kommer till forskningens syfte samt vilken roll deltagarna har i
undersökningen. Vidare bör man vara objektiv vid analys av data. Deltagarnas
samtycke hör till den tredje etiska principen Denscombe presenterar. För att deltagarna
skall kunna ge sitt samtycke måste de också bli tillräckligt informerade om
undersökningen.
Utgångspunkten för den etiska korrektheten, reliabiliteten samt för trovärdig
datainsamling för studien har försäkrats genom respondenternas absoluta anonymitet.
Jag har inom projektet Språkpärla fått ta del av grovtranskriberingar av
gruppdiskussioner

där

varken

pedagogernas

namn

bakgrundsinformation, så som ålder eller kön framgår.

43

eller

någon

annan

Jenny Nygård

5 Resultatredovisning
I detta kapitel redovisas undersökningens resultat. Pedagogers syn på barn- agens i
flerspråkiga sammanhang presenteras inom två olika kategorier; barn och
småbarnspedagogisk verksamhet. Inom de olika kategorierna lyfter jag upp
egenskaper som både hämmar och främjar flerspråkighet. Slutligen redovisas även
barns sätt att kommunicera på främmande språk. Inom varje område lyfter jag upp
några exempel på pedagogernas åsikter och tankar från gruppdiskussionerna.
Jag använde sökordet barn i word för att ta reda på antalet gånger pedagogerna nämner
barn i sina gruppdiskussioner i fokusgrupperna. Jag valde att använda sökordet för att
analysera de ställen i transkriberingarna där barnen nämns. I tabell 1 framgår hur
många gånger begreppet barn nämns av pedagogerna i de olika fokusgrupperna under
gruppdiskussionerna.
Tabell 1. Antal gånger begreppet barn nämns i gruppdiskussioner
Fokusgrupper

Antal gånger barn nämns

Grupp 1

22

Grupp 2

62

Grupp 3

70

Grupp 4

75

Grupp 5

107

Grupp 6

57

Grupp 7

122

Grupp 8

105

Grupp 9

68

Det är intressant att notera att pedagoger i grupp 1 nämner barn endast 22 gånger,
medan begreppet nämns över 100 gånger i flera andra grupper. Dock kan man inte dra
förhastade slutsatser till bakomliggande orsak, eftersom pedagogerna inte alltid verkar
nämna begreppet barn varje gång då de diskuterar något relaterat till barn. Av denna
orsak läste jag noga igenom alla delar av transkriberingarna, för att inte missa relevant
information. Skillnader i användningen av språket kan helt enkelt alltså också leda till
en viss del till skillnaderna i användningsfrekvensen av begreppet. Den största
44

Jenny Nygård
skillnaden mellan användningsfrekvensen finns mellan grupp 1 med 22 gånger och
grupp 7 där barn nämns 122 gånger, en bakomliggande orsak kan också vara att
transkriberingsmaterialet skiljer från endast 11 sidor hos grupp 1, mot 21 sidor hos
grupp 7.
I mellanstadiet av analysen då jag hade gått igenom alla transkriptioner kom jag fram
till följande underrubriker (se tabell 2). I avsnitt 5.1, 5.2 och 5.3 går jag närmare in på
några valda citat samt lyfter fram aspekter som dels främjar och dels hindrar barnagens inom den småbarnspedagogiska verksamheten. För att tydliggöra resultaten har
jag valt att numrera exemplen som lyfts upp i de kommande avsnitten.
Tabell 2. Underrubriker under mellanstadiet av analys
Underrubriker under mellanstadiet av Antal utplockade citat/ exempel
analys

från gruppdiskussioner

Barns känslor och identitet

9

Barns nyfikenhet och vilja att lära sig 13
främmande språk
Barns stolthet och mod

11

Pedagogers sätt att uppmuntra barn till 36
flerspråkighet
Barns sätt att kommunicera och göra sig 11
förstådda i flerspråkiga miljöer
Hinder som pedagoger upplever för att 10
uppmuntra till flerspråkighet

I tabell 2 har fyra av underrubrikerna fokus på barn, medan två underrubriker har fokus

på pedagoger. Exemplen jag plockat ur transkriberingarna består sammanlagt av 46

exempel för underrubriker med fokus på pedagoger. Antalet exempel för barn

relaterade underrubriker är sammanlagt 44, även om det finns två fler underrubriker

med fokus på barn. Vid genomgången av transkriberingarna ansåg jag också att det

var vanligare att pedagoger diskuterade saker de själva eller kolleger gör, oftare än

saker relaterat till barns egen agens och aktivitet samt vad de gör och hur de agerar.

Bakomliggande orsaker till detta kan dock bero på många saker. En möjlig orsak är
45

Jenny Nygård

helt enkelt att man kanske är mer medveten om vad man själv gör och hur man tänker

kring olika fenomen, än att fästa sin uppmärksamhet vid språkliga aspekter hos barnen

som man kanske inte lyckas eller helt enklet hinner identifiera i en hektisk miljö.

5.1 Barn
I detta stycke tar jag fasta på exempel där pedagoger beskriver barns känslor, deras

nyfikenhet och intresse till att lära sig främmande språk. Jag exemplifierar först

aspekter som främjar barn-agens i flerspråkiga miljöer, varefter jag övergår till att

diskutera aspekter som hämmar barn-agens.

5.1.1 Egenskaper som främjar barn-agens
I gruppdiskussionerna framkommer det att pedagogerna tycker att barn är nyfikna till
sin natur och intresserar sig för egentligen allting pedagoger presenterar för dem.
Barnens genuina nyfikenhet och intresse gentemot nya saker lyfts upp som en mycket
positiv sak. Att barn intresserar sig för saker och ting ger ofta även förutsättningar för
delaktighet och aktivitet i olika sammanhang.
Flera pedagoger lyfter även upp barns positiva attityd och fördomsfriheten till nya
saker. Exempelvis säger en pedagog i grupp 7 att barn frågar eftersom de är nyfikna
och undrar, vidare säger pedagogen att det inte finns någon negativitet utan det handlar
om rent intresse för något nytt och spännande hos barnen. I flera gruppdiskussioner
lyfter pedagoger upp barns positiva inställning till främmande språk. Vidare säger en
pedagog i samma grupp att det såklart finns skillnader mellan barn, vissa tar till sig
saker snabbare än andra och intresserar sig i lite olika grad, men att barn ändå överlag
är ganska öppna för allt möjligt. Vidare säger en pedagog i grupp 5 att vissa barn är
speciellt intresserade av andra länder och har ibland funderingar över exempelvis vad
klockan är i andra länder. Pedagogen säger att de på grund av barnens intresse nu tänkt
inleda ett större projekt kring olika länder. Vidare vill barn som kommer från andra
länder enligt pedaogerna lära sig svenska och ta till sig nya språk. Barns nyfikenhet
och intresse är mycket viktiga faktorer som man kan anta ha en främjande effekt på
barn-agens i flerspråkiga miljöer.
46

Jenny Nygård

Det framkommer också i grupp 9 att barn intresserar sig för nya sånger eller ramsor de
lärt sig på daghemmet, och att de sedan hemma vill berätta om nya saker de lärt sig för
föräldrarna. Även i exempel nummer ett framgår barnens positivitet och iver gentemot
nya saker och språk.
Ex. 1
Nå där tycker jag vi åtminstone har många gånger att föräldrarna berättar hemma
att oj vad roligt ni har sjungit denhär på någåt språk som ’’jåå nog har vi
nångång’’ ’’jo men hon sjunger den hemma hela tiden’’ eller den lallar eller säger
att ’’mamma dehär e maito, visste du att dehär e maito’’ å att de kan hemma också
å de jätteroligt att de e positiva.

I det första exemplet verkar det också som att barnens iver och entusiasm smittar på
föräldrarna, vilket enligt pedagogerna är roligt. I det andra exemplet framgår det
tydligt att barnen enligt pedagogen intresserar sig för allting pedagoger presenterar för
barnen. Barns egen nyfikenhet bidrar igen till deras delaktighet i olika sammahang.
Ex. 2
Här märker man också på våra barn nog dedär att om man sätter upp nånting, så
de är nog jätteintresserade att om man bara sådär som pedagog lägger upp nånting
så då ’’åh vad e dedär’’ ((personer instämmer)) att nu när vi har ett barn som är
synskadat så har vår assistent gjort alfabetet som har sandpapper å alla barn var
ju direkt sådär ’’ah vad e dehär’’ å de e ju nog intresserade så fort man bara lägger
fram nånting.

Pedagoger i grupp 5 poängterar också att faktum att det i barngruppen finns barn som
hemma talar andra språk i sig väcker intresset för främmande språk hos de övriga
barnen. Pedagogerna menar att de annars kanske inte ens skulle veta eller förstå att det
kan finnas andra språk, vidare menar pedagogerna att främmande språk blir mer
konkret och naturligt för barnen i gruppen om det i barngruppen finns barn som hemma
använder andra språk än svenska. Att barn vistats i flerspråkiga miljöer har enligt en
pedagog i grupp 3 lett bland annat till att ett barn mitt i allt utbrast aj man kan prata
som du å. Barnet i fråga verkade inte ha reflekterat förr över faktum att det finns flera
språk i vår omgivning. I grupp 9 säger även en pedagog att barnen helt enkelt märker
47

Jenny Nygård
att någon annan kan prata på ett annat sätt än man själv gör, vilket enligt pedagogen
leder till att barn blir medvetna om att det finns och vi omges av flera olika språk.
Barn uttrycker även själv intresse utan att pedagoger nödvändigtvis har presenterat ett
stoff eller ett visst språk. Barns egna initiativ och idéer leder alltså också till mer
aktivitet och delaktighet. Pedagoger lyfter upp att barn ibland själva ber om man i
gruppen också kan få träna på en specifik sak på ett till språk, så som att räkna på
tyska. Det framkommer också att barn som pratar andra språk än svenska hemma
ibland frågar om man i gruppen också kan sjunga på deras språk, vilket också väckt
nyfikenhet hos de andra barnen i gruppen. Att få sjunga exempelvis ABC-sången på
sina andra modersmål kan även vara mycket viktigt för barnet med tanke på känslor
eller identitet, samtidigt som övriga barn får upptäcka ett helt nytt språk. Detta framgår
i det tredje och fjärde exemplet.
Ex. 3
Å där märker vi också att vi räknar mycket på olika språk i samlingen å ibland
sjunger vi också å där e ju barnen nu också börja själva säga att, de va en som sa
’’men kan vi int räkna på tyska att jag vet jag kan några!’’ några siffor på tyska
då.
Ex. 4
Å nu håller vi på just med vårt nya projekt med djur å bokstäver, å där just att
dehär barnen då som har ett annat språk så ville vi skulle sjunga alfabetssången
då a b c d (.) å då sa de ’’kan vi sjunga de på mitt språk?’’ nå jag kunde ju int
riktigt de så vi hitta på ipaden å vi hitta några där på ipaden å så hitta vi sen å på
[språk] å de har vi inte i vår grupp men då tyckte de ju att de lät jättespännande
så då kommer man in på sånahär grejer.

I de föregående exemplen framgår det att det är viktigt för barnen att alla modersmål
involveras i daghemsverksamheten. Barn är stolta över sina språkkunskaper och saker
de kan. Barnen vill visa upp sina språkkunskaper både för pedagoger och för övriga
barn. En pedagog i grupp 1 säger att ett barn kommit fram till hen och sagt att hen kan
fem eller sju språk, varpå pedagogen säger att hen intresserade sig för barnets
språkkunskaper så att barnet fick berätta vad hen kan. Stolthet och mod i att använda
främmande språk kan också vara en bidragande faktor till främjandet av barn-agens,
48

Jenny Nygård
då stoltheten kan leda till att barn vill använda och visa upp sina språkkunskaper. I
grupp 1 framkommer det bland annat att det finns flera barn som hemma pratar andra
språk än svenska och ibland vill berätta ord på sina modersmål för de övriga barnen
och pedagogerna. I grupp 9 säger en pedagog att barn blir väldigt stolta då de kan säga
ord på olika språk.
Pedagoger i grupp 5 och 4 har noterat att barn blir modigare då man uppmärksammar
och jobbar med flera språk. En pedagog från grupp 4 poängterar att det i en grupp där
det finns barn med varierande språkbakgrunder att barnen nu pratar glatt på allting de
kan. De tänker inte desto mer, utan bara vågar prata på som pedagogen uttrycker det.
Även i grupp 7 säger en pedagog att barn inte är så självkritiska när de är små, de
pratar på och försöker sitt bästa. I grupp 8 säger även en pedagog att barn inte skäms
över att använda främmande språk, de lär sig via lek och tycker att det är roligt. Små
barn saknar ofta självkritik, vilket också kan ha en främjande effekt på barns aktivitet
och engagemang.
En pedagog i grupp 7 säger en pedagog att barn via lek lär sig språk, ord och uttryck
av varandra. Det framgår i exempel nummer fem att lekarna ofta går på finska i
gruppen, men att vissa barn ibland korrigerar eller säger vad ett ord är på svenska,
varefter det andra barnet upprepar ordet. Mod hos barnen och faktum att de vågar
prova på, samt att barnen hjälper och lär av varandra kan även bidra till barn-agens.
Även i grupp 9 säger en pedagog att barn snabbt lär sig av varandra, de snappar upp
och upprepar mycket av vad de andra sagt både på finska, svenska och engelska.
Ex. 5
Då e de finsk svensk tvåspråkighet (.) som styrkor e de ju en rikedom med två
språk, å tvåspråkighet. å där har vi diskuterat med denhär leken i vår grupp
speciellt just när de mycket att de leker på finska men sen kan ju nån enspråkiga
barn kan ju sen förklara att man kan ju hjälpa varandra i leken till exempel om de
nån som blandar väldigt mycket på finska så märker vi att de alltid nån som
hjälper att hitta dedär orden i leken. att aj dehär å dehär å en del e väldigt viktiga
med denhär svenskan att hördu de heter såhär å så säger barnet upprepar aj dehär
då e penna? jo de heter penna de int kynä okej å så fortsätter leken liksom att de
e de de upplever vi där i gruppen ganska mycket att de roligt att följa med.

49

Jenny Nygård

I exemplet ovan framgår det bland annat på vilka sätt barn hjälper varandra språkligt i
lekar. I det femte exemplet framgår det även tydligt hur inlärning kan ske naturligt,
samt ibland utan pedagogers ansträngning, då barn med olika språkbakgrund får leka
tillsammans och vistas i samma barngrupp.
5.1.2 Egenskaper som hämmar barn-agens
I gruppdiskussionerna kunde man även identifiera egenskaper som kan ha en
hämmande effekt på barn-agens. En pedagog i grupp fyra poängterar att det även kan
kännas jobbigt för barn att inte få kommunicera på sitt modersmål om alla andra barn
får. Att inte bli förstådd till hundra procent eller att ha känslan av att inte kunna
uttrycka sig och leka med övriga barn kan bli tungt för barn; vilket i sin tur möjligtvis
kan leda till hämning av barn-agens i flerspråkiga miljöer. I exempel sex beskriver en
pedagog en situation där ett barn uttryckte frustration över att inte förstå vad de övriga
barnen sade, vidare säger pedagogen att barnet var upprört för att hen inte kunde leka
med de övriga barnen.
Ex. 6
För de va ju ett [nationalitet] barn, de va jätteskojigt, på i en dagisgrupp som e
fem där de femåringar bara så hen hade ställt sig med händerna i sidorna här en
dag å sagt att ’’ja förstår ingenting va de säger de bara tjattrar! de låter som ankor!
jag inte prata [språk] här på dagis, de bara tjattrar’’ å vet ni hen va så arg för att
hen fick inte prata sitt språk men de bara tjattra på sitt språk. å hen kunde inte
leka med dem å hen hade ingen annan att leka med. å hen fick int dem att förstå
att hen skulle behöva prata för att hen skulle förstå.

I det sjätte exemplet beskriver en pedagog en situation där ett barn uttryckte frustration
över att inte få använda samma språk som de övriga barnen i gruppen, vidare säger
pedagogen att barnet var upprört då hen inte kunde leka med de övriga barnen. Trots
att pedagogens beskrivning i det föregående exemplet kan låta roande finns det också
en risk att barnet i fråga allt för ofta upplever en känsla av frustration på grund av att
hen inte använder samma språk som de andra, inte förstår vad de andra säger, eller på
grund av att hen känner sig ensam. Ifall barn alltför ofta upplever negativa känslor
relaterat till språk som omger dem finns det en risk att miljön de vistas i snarare
50

Jenny Nygård
hämmar än främjar barn-agensen. Pedagoger har ett ansvar i att inkludera barn på flera
olika sätt; för att främja alla barns delaktighet och välmående. Det är viktigt för barn
att få känna att de är en del av gruppen och samhörigheten, att stödja barn språkligt
kan vara en mycket avgörande faktor för att barn ska känna sig som en del av
gemenskapen. Det sjätte exemplet diskuterades även av min handledare och hennes
kollega i en artikel (Bergroth & Hansell, u.å) där det framkommer att barnet i fråga i
själva verket behärskade samma språk som de övriga barnen. Hen förstår språket som
talas av de övriga barnen, men det är inte det rätta språket enligt barnet ifråga. Hen
anser att man på daghemmet bara ska prata svenska, i enlighet med vad barnets
föräldrar anser.
Trots att det i de flesta gruppdiskussioner framkommer att barn är mycket nyfikna till
sin natur, ivriga på att lära sig nya saker och nya språk säger även en pedagog i grupp
7 att detta inte alltid är fallet. Hen menar att vissa minoritetsbarn saknar motivation för
att lära sig de inhemska språken, vilket beskrivs som en utmaning av pedagogen.
Vidare säger en pedagog i samma gruppdiskussion att många tvåspråkiga barn i deras
grupp ofta leker på finska, vilket hen menar att i sig är en positiv sak, men att barnen
i gruppen skulle behöva träna mer svenska och att det då blir en utmaning. Pedagogen
menar att den spontana diskussionen via lek är mycket viktig och att den ofta saknas
på svenska i deras verksamhet. Även andra pedagoger betonade att de ogärna avbryter
en lek när barn väl är igång för att försöka byta språk.
En pedagog i grupp fyra lyfter även upp att barn ibland kan känna sig malplacerade på
grund av språkliga orsaker. Pedagogen påpekade åt ett av barnen att hen nog glömde
bort att dela ut leksakspengar åt ett annat barn som också befann sig i närheten, och då
slog det barnet att aijo hen är också här. Sådana händelser kan kanske hända när som
helst för barn, men i detta sammanhang kan det ändå hända att språket spelade stor roll
för att barnet i fråga glömde bort det andra barnet. Händelsen kunde tolkas som att
det finns risk för att olika grupperingar bildas enligt språk, där barn exkluderar barn
som inte pratar samma språk. I en situation där alla utom ett barn har samma
modersmål kanske situationen kan ha mer hämmande än främjande effekt på barnagens.

51

Jenny Nygård
Ex. 7
Jo för ja tyckte de va ganska intressant då jag var i denhär ena gruppen då som
va de, va de fyra [nationalitet] den dagen å de va en svensk och å så va de en
[nationalitet] och (.) jaa nåt annat språk då så märkte jag att denhär svenska kände
ju sig väldigt malplacerad där å hen togs ju aldrig med i leken, å när denhär
[nationalitet] barnet till exempel dela ut pengar för att de skulle leka affär så hen
(svenska barnet) fick inga pengar. utan hen va som, hen fanns inte ens. hen va
luft. så att hen (utländska barnet) gav pengar åt de [nationalitet] kompisarna före
jag då sa att ’’hups, att du hoppa ju över [namn] nu [...] att hen fick inga pengar’’
sa jag då jag satt där å de blev hen så där att ’’oj just ja fanns hen å’’ (.) så de kan
ju som vara totalt motsatsen sådär kan de ju säkert vara för många utländska barn
då de e minoritet i våra (.) svenskspråkiga grupper. att de e bara två.

Att pedagogen i exempel sju reflekterar över problematiken med att barn exkluderar
andra barn på grund av språket är mycket positivt, eftersom hen då kan försöka
motverka hämning av barn-agens. Att pedagogen blandade sig i leken gjorde att barnet
som pratade ett annat språk än de övriga också inkluderades i sammanhanget.
Vidare menar en pedagog i grupp 8 som verkar arbeta i grundskola, att eleverna verkar
behärska finska bättre, trots att skolan är svenskspråkig. Pedagogen säger att eleverna
inte vill uttrycka sig på svenska eftersom de inte verkar få utlopp för sina åsikter då de
inte behärskar språket fullt ut. Agensen verkar alltså hämmas på grund av att eleverna
kanske upplever att de inte behärskar språket och detta leder till att de blir mer passiva.
Att pedagogen också reflekterat kring vad den bakomliggande orsaken till mer
passivitet från elevernas sida är positivt för att ha skapa mer förståelse för elevernas
behov och för att stödja dem där det behövs, till exempel språkligt.

5.2 Småbarnspedagogisk verksamhet
I detta stycke tar jag fasta på exempel där pedagoger beskriver den

småbarnspedagogiska verksamheten och bland annat hur de försöker väcka barnens

intresse och nyfikenhet gentemot främmande språk. Jag tar fasta på exempel som kan

tänkas främja barn-agensen, och övergår sedan till att diskutera aspekter som kan

tänkas hämma barn-agens.
52

Jenny Nygård

5.2.1 Egenskaper som främjar barn-agens
Det framkommer i gruppdiskussionerna att pedagogerna försöker väcka barnens
intresse och nyfikenhet gentemot olika språk på olika sätt i vardagen. Vidare
framkommer det i gruppdiskussionerna också många sätt på vilka pedagogerna
försöker aktivera barnen och få dem mer delaktiga i den dagliga verksamheten. En
pedagog i grupp 8 säger att det först och främst är viktigt att man själv har en positiv
inställning, är nyfiken och intressserad. På så vis blir även barnen positiva mot andra
språk och verksamheten enligt pedagogen. Även i grupp 5 säger en pedagog att det är
viktigt att själv ge en positiv bild av olika språk till barnen. En pedagog i grupp 9 säger
att barnens eventuella båda modersmål används och tas i beaktande, och att båda
språkidentiteterna bekräftas i verksamheten. Att uppmärksamma barns alla språk kan
även ha en främjande effekt på barn-agens. I exempel 8 betonar pedagogen att det är
mycket viktigt att språk är något roligt för barnen, samt att stärka barnens
självförtroende då det kommer till språk.
Ex. 8
Just viktigt att från ung ålder dehär barnen att just att de roligt med språk å ge
dem självförtroende i språk. (.) att leka, läsa mycket å sjunga å just att de får
denhär känslan att de bra så då tror ja liksom att när de e en bra upplevelse redan
tidigt så blir språkutvecklingen liksom bättre.

I exemplet ovan lyfter pedagogen även upp olika sätt på vilka de övar på språk inom
sin verksamhet, det är tydligt att positiva känslor hos barnen betonas. Oberoende vilka
språkliga aktiviteter man ägnar sig åt kunde man kanske påstå att det allra viktigaste
är att en positiv anda präglar det hela. Det är ytterst viktigt för att barnens intresse,
motivation och glädje för att lära sig och utvecklas ska bibehållas.
För att främja barnens språkutveckling och väcka intresse mot olika språk lyfter flera
pedagoger upp ur de olika grupperna vikten av att läsa böcker tillsammans med barnen,
delta i sagostunder på bibliotek och att låta föräldrarna låna hem bokkassar från
daghemmen. I en av grupperna framkommer det också att bibliotekspersonal ibland
kommer utklädda till exempelvis en drake för att ha sagostunder med barnen.

53

Jenny Nygård
Att leka med ramsor, sånger, rörelsesånger och genom att använda bilder som stöd
anger flera pedagoger som metoder för att aktivera barn och få dem mer delaktiga i
verksamheten. Att använda bildstöd2 eller tecken som stöd är enligt en pedagog i grupp
7 ovärderligt när det kommer till ett barn i gruppen som inte alls behärskar de nya
språken. Hjälpmedlen kan möjliggöra delaktighet för alla barn, även om man inte
riktigt behärskar alla språk. I exempel nio berättar en pedagog om hur stolt ett barn var
då barnet i fråga lyckats kommunicera vad hen ville ha med hjälp av bildstöd.
Ex. 9
Sen ibland e hen jätteivrig liksom å så kommer de dehär ’’ajja du vill ha
fiskpinnar’’ jättebra, å såhär å då e hen ju jättestolt att hen har kunnat plocka ut.

I exemplet ovan framgår det på vilket sätt bildstöd kan främja barn-agens. Barnet i
fråga kunde kommunicera med personalen trots språkliga utmaningar. Vidare nämner
en pedagog i grupp 7 att det egna kroppsspråket, repetitioner och att smågruppsarbete
är viktigt med barn från olika språkliga minoriteter. För att aktivera alla barn anger en
pedagog i grupp 1 även att hen nu börjat tänka på att även ställa ja och nej frågor, för
att de barn som inte ännu behärskar språket så bra, eller inte alls också ska få vara
delaktiga. Det verkar som att pedagogen syftar på att detta var ett tips de fick under
det tidigare fortbildningstillfället, som hen inte hade tänkt på förr men nu försökt ha
mer i åtanke. Detta har enligt pedagogen verkat resultera i att barnen känner att de har
fått vara med. I följande exempel lyfter pedagogen upp flera saker som främjar barnagensen.
Ex. 10
Men ja tänker denhär möjligheten här, så dehär lär med kroppen de fastnar i
knoppen så de tror ja att e jättejättebra att man kan göra sånglekar å rörelselekar
å gympa å där får du liksom bakom framför å allt möjligt när du gör de med
kroppen för vi har ju allihopa endera e man visuell eller (x) kinestetisk så med
alla de där så lär man sig nånting. å de speciellt med små barn å utländska barn.

2

Bildstöd hör till alternativ och kompletterande kommunikation (AKK) och kan både användas som
ett komplement eller som en huvudsaklig kommunikationsmetod. Bildstöd kan användas både då man
behöver stöd för att förstå, eller för att göra sig förstådd. Traditionella pärmar och scheman med bilder
används fortfarande, även om det nu också finns applikationer och webbaserade versioner av bildstöd.
(Specialpedagogiska skolmyndigheten, 2016; Folkhälsan, 2019).

54

Jenny Nygård
I exempel nummer tio lyfter pedagogen upp aktiviteter som också togs upp av flera
andra pedagoger. Användningen av kroppen i samband med exempelvis sånger
nämndes av många för att öka den språkliga förståelsen hos barn. En pedagog i grupp
3 säger att hen via fortbildningen har fått konkreta verktyg till hur man kan göra i
praktiken för att alla barn ska få göra eller säga något (se exempel 11). Vidare säger
hen att de nu inleder ett projekt kring språk, där föräldrar till barn som använder andra
språk än svenska hemma får komma och lära både pedagoger och barn olika saker på
familjens egna modersmål. Genom dylika aktiviteter i daghemmen ökar barn-agensen
och både föräldrar och barn har möjlighet att påverka, bidra och agera.
Ex. 11
Men det är en rikedom att ha de här å tack vare den här kursen så har vi ju kommit
liksom mer in i de där hur vi kan göra praktiskt för att få (.) för att alla barn ska
få göra nånting och säga nånting på sitt modersmål med hjälp av sina föräldrar,
vi ska ha såna här dagar när föräldrarna kommer och vi får lära oss räkna och
sjunga å allt möjligt på andra språk så det är sånt vi har kommit igång med där på
avdelningen.

I exempel nummer elva framgår det tydligt att pedagogen är mycket positivt inställd
till en flerspråkig småbarnspedagogisk verksamhet. Vidare framgår det att hen haft
hjälp av fortbildning för att skapa en mer inkluderande vardag på arbetet där barnagens främjas. Trots att flera pedagoger säger att de inte upplever att de har tillräcklig
kompetens för att möta behoven i en flerspråkig miljö och att de borde få mer
fortbildning, verkar pedagogen i exempel elva ändå nöjd med erbjuden fortbildning
och sin egen kompetens att möta vardagen.
Flera pedagoger säger också att det står exempelvis god morgon på flera språk i
tamburen med landets flagga bredvid, eller att ordbilder med text på finska och
svenska finns uppsatt på olika ställen i olika rum på daghemmen för olika saker och
föremål. En pedagog i grupp 5 nämner att man gör detta bland annat för att också
väcka intresset för det lästa språket. Det kan också ge en känsla av delaktighet för både
barn och föräldrar som kanske använder sig av andra språk hemma, än vad man gör
inom verksamheten. Små detaljer kan i många fall göra en stor skillnad.

55

Jenny Nygård
Flera pedagoger poängterar att de uppmuntrar barn till att prata, berätta och förklara.
Vidare nämner pedagoger att de även benämner olika föremål för att barnen ska få
höra nya ord och kunna upprepa dem själv. Enligt pedagogerna kommer barn också
ibland fram med något föremål som de vill veta vad den kallas, varpå en pedagog säger
att hen bekräftar barnet och förklarar vad föremålet kallas. En pedagog i grupp 6 säger
att de sätter stort fokus på barnen. De utgår från vilken nivå barnen befinner sig på och
vad är barnen är intresserade av, de bygger sedan vidare på det och fångar upp det
barnen intresserar sig för. En pedagog i grupp 8 säger att de på ett lekfullt sätt genom
att använda sig av barnens intressen även får fram språkträning. Att pedagoger
uppmärksammar och stannar upp när barn intresserar sig för något kan även bidra till
att barn blir mer delaktiga i verksamheten. I följande exempel framgår det att
pedagogerna medvetet valt att jobba med olika språk, men att barn även själv får välja
vilka länder de vill ”resa till” under projektets gång, vilket också bidrar till mer
delaktighet för barnen.
Ex. 12
Vi håller på ändå med olika språk just som du sa med det här att när barnen reser
å sånt så har vi haft som teman nu att nu har vi rest i norden å rest från Finland
till Sverige Norge å Danmark å Island å så for vi till Ryssland Estland Lettland
Litauen å viker in i Europa(?) å då har barnen fått välja länder å nu har vi rest till
Kina å lärt oss lite att hälsa på kinesiska å sånt här å haft Kina-dag å nu har vi
haft Greklands-dag å nu kommer Italien, italienskdag.

I exempel tolv framkommer det att man tillsammans med barnen exempelvis lärt sig
bland annat att hälsa på kinesiska. Att bekanta sig med olika länder och språk behöver
nödvändigtvis inte betyda att personalen behöver behärska ett flertal språk flytande,
en nyfiken och positiv attityd gentemot olika länder och språk är viktigare.
Tillsammans med barnen kan man ta reda på olika saker om diverse länder. Förutom
att det ökar barn-agens och delaktighet i verksamheten då barn själva får välja länder,
som i exempel tolv, ökar troligen också barnens intresse och motivation då de får själva
ta mindre beslut.
En pedagog i grupp 5 lyfter även upp att de i språkbad betonar att lära sig tillsammans
med barnen. Ibland kanske man ställer en fråga till barnen vet ni vad det här betyder?
56

Jenny Nygård
och så hjälps både barn och vuxna åt, vilket enligt pedagogen leder till en väldigt bra
gemenskap. Att ställa frågor och ge små uppdrag åt barnen är också ett sätt att skapa
mer delaktighet. I exempel nummer 13 presenteras även ett sätt pedagoger tar till för
att försöka aktivera barnen och få dem mer delaktiga genom att använda sig av barns
kunnande.
Ex. 13
Använda oss av barnens kunnande att just få fram dem å att man frågar dem också
att de märker också att man som pedagog int kan allt heller utan (.) de man märker
med de som vi har dedär få finskspråkiga eller tvåspråkiga så de e kanske lite
dedär försiktiga men redan att de kan lysa upp sen så de ju nog jätteroligt att se
att man kan fråga av dem då att ’’jamen vad heter de då dehär mjölk på finska’’
till exempel ((skratt)) enkla grejer.

I exemplet ovan framgår det att pedagogen anser att det är speciellt bra för försiktigare
elever att barn får chansen att agera experter. Detta främjar antagligen barn-agens hos
alla, men som pedagogen också säger är det kanske ett speciellt bra sätt att ta till för
att aktivera och involvera elever som är försiktigare.
Att helt enkelt aktivt jobba med och uppmärksamma olika språk i verksamheten verkar
enligt pedagogerna ha en främjande påverkan på barn-agens. En pedagog nämner att
hen ibland under måltider frågar saker av barnen på andra språk än svenska, vilket
enligt pedagogen barnen tycker blir lite roligt då de hör de vuxna spexa lite som hen
uttrycker sig. Pedagoger i grupp 1 menar att barn blir modigare i användadet av
främmande språk, ända sedan barngruppen deltagit i ett projekt med fokus på
användning av finska och svenska.
Att i verksamheten uppmärksamma språk som används i barnens hem verkar enligt
pedagogerna engagera barnen och väcka positiva känslor hos dem. En pedagog
nämner bland annat att de har en app som heter Lukulumo i användning. I appen kan
man lyssna på sagor på flera olika språk; pedagogen nämner bland annat albanska,
somali, svenska och finska. Bland annat på detta sätt kan barnets alla språk tas i
beaktande. Pedagogen säger att det är jätteroligt att se barnens reaktion då man sätter
på en saga på deras språk. Vidare säger en pedagog i grupp 5 att ibland säger barnen
57

Jenny Nygård
som har andra modersmål än svenska något på familjens egna eller andra modersmål,
som pedagogerna sedan kan ta fasta på och så får barnen berätta lite mer, om de har
besökt det andra hemlandet och liknande. Enligt pedagogen blir det intressanta
diskussioner då barnen får berätta om sina andra modersmål eller länder. I flera
gruppdiskussioner framkommer det att barn ofta säger något, som pedagogerna sedan
tar fasta på och visar intresse för. Vidare försöker pedagoger även ibland involvera
övriga barn med i diskussionen eller aktiviteten kring något barns övriga modersmål.
I gruppdiskussionerna verkar det enligt pedagoger viktigt att ha tillgång till teknik
inom verksamheten. Att till exempel ha iPads är viktigt eftersom det är orimligt att
förvänta sig att pedagoger kan behärska alla språk som finns i en barngrupp nämns av
en pedagog. Tekniken kan möjliggöra att barn som inte behärskar språket som främst
används inom verksamheten till att också känna sig delaktiga. I grupp 3 konstateras
det även att det är en trygghet för barn att höra sitt eget modersmål, och att detta
samtidigt kan väcka intresse och nyfikenhet gentemot ett språk hos de övriga barnen i
gruppen. Det blir också mer naturligt och konkret för barn med främmande språk om
det i barngruppen finns barn med olika modersmål. Att inom verksamheten
uppmärksamma flera olika språk kan alltså skapa en känsla av delaktighet hos barn
som kanske ännu inte alls behärskar det språk som främst används i daghemmet,
samtidigt kan enspråkigt svenska barn upptäcka och bli intresserade av andra länder
och kulturer. De kan helt enkelt få en insikt om att alla inte pratar samma språk och att
vi omges av flera olika språk i vårt samhälle.
Barns egna nyfikenhet, initiativ och förslag till aktiviteter som pedagoger sedan
uppmärksammar och förverkligar är också främjande faktorer för barn-agens. I
följande exempel (nummer 14) framgår det att barn ibland själv tar initiativ, även här
betonas de möjligheter tekniken för med sig i flerspråkig verksamhet.
Ex. 14
Å nu håller vi på just med vårt nya projekt med djur å bokstäver, å där just att
dehär barnen då som har ett annat språk så ville vi skulle sjunga alfabetssången
då a b c d (.) å då sa de ’’kan vi sjunga de på mitt språk?’’ nå jag kunde ju int
riktigt de så vi hitta på ipaden å vi hitta några där på ipaden å så hitta vi sen å på

58

Jenny Nygård
[språk] å de har vi inte i vår grupp men då tyckte de ju att de lät jättespännande
så då kommer man in på sånahär grejer.

I exemplet ovan framgår det tydligt att iPaden är ett viktigt hjälpmedel inom
verksamheten för att främja delaktighet i flerspråkiga miljöer. Pedagoger säger även
att det är viktigt att ge barn möjlighet att träffa både barn och pedagoger som pratar
andra språk än svenska. En pedagog i grupp 7 säger att de inom verksamheten har både
finska och svenska grupper, men att barnen alltid är tillsammans under morgonmål
och mellanmål. Gemensamma sångstunder, rörelsestunder och lekstunder utomhus
nämner pedagogen också. Både familjer och barn hör alltså dagligen både finska och
svenska enligt pedagogen. Även en pedagog i grupp 2 säger att barn från olika
språkgrupper leker tillsammans utomhus. Att helt enkelt uppmärksamma flera språk
kan för något barn skapa förutsättningar till mer delaktighet. En pedagog i grupp 1
säger också att flera språk dagligen används vid samlingen, hen nämner bland annat
att de räknar eller sjunger på olika språk.
Avslutningsvis kan man konstatera att man kan öka barns delaktighet på många olika
sätt inom verksamheten, det behöver inte handla om stora eller svåra aktiviteter att
genomföra. De allra flesta exempel pedagoger nämner som fungerande eller bra sätt
för att främja barn-agens är små saker som är enkla att förverkliga i vardagen, men
som verkar göra en stor skillnad för det enskilda barnet.

5.2.2 Egenskaper som hämmar barn-agens

I gruppdiskussionerna framgår det även egenskaper inom den småbarnspedagogiska

verksamheten som kan tänkas hämma barn-agens. I flera gruppdiskussioner betonar

pedagoger att tidsbrist är en utmaning och hur man ska hinna ta till sig allting nytt.

Med det nya verkade pedagoger syfta på bland annat språkinlärning, introducering av

andra språk, länder och kulturer för barn. En pedagog i grupp 8 lyfter upp kollegers

besvärliga attityd. Enligt pedagogen finns det kolleger som inte är intresserade av att

börja arbeta på nya sätt, exempelvis för att uppmärksamma och jobba mer aktivt med

språk. Brist på fortbildnig nämdes också, samt pedagogers otydlighet i tal nämndes

som exempel på svårigheter inom en flerspråkig verksamhet. Dessa faktorer kan bland
59

Jenny Nygård

andra ses som möjligtvis, indirekt eller direkt hämmande faktorer med en påverkan på

barn-agens i flerspråkiga miljöer. I exempel 15 nämner en pedagog problematiken då

kolleger inte är intresserade av att arbeta på nya sätt och projekt.
Ex. 15
Vi ha satt just dehär som vi tala om dedär styrkorna ((syftar på föregående tema))
att negativa attityder väntas nu förändrings motstånd. å brist på personalens
skolning å här va de sen som ni hade satt i styrkor att om personalen inte själv
som exempel talar tydligt att ge konkreta ord till barnen att till exempel att ’’ta
boken från hyllan och lägg den på gula (.) hyllan’’ att man säger bara ’’ta de där
därifrån å sätt den dit’’ ((skratt)).

I det föregående exemplet nämner pedagogen också att brist på fortbildning är en
faktor som kan leda till svårigheter. Brist på beredskap att möta en flerspråkig miljö
var något som nämndes av flera pedagoger. Pedagogerna lyfter fram att många
pedagoger kanske också har en känsla av att inte ha tillräckligt med kunskap om olika
kulturer eller språk. En pedagog i grupp 4 menar att det kan upplevas som en utmaning
att introducera olika språk och dylikt för barnen. Då det kommer till språkutveckling
lyfter en pedagog i exempel nummer 16 upp svårigheter knutna till barns olika nivåer.
Ex. 16
Barnen är på olika nivåer i sin språkutveckling å då kan de vara svårt just att hur
ska man nå alla barnen till exempel i samlingen att en del förstår bra å andra
hänger int alls med å så blir de tråkigt för vissa som försöker så där ((personer
instämmer)) att där e nog en utmaning. å dehär tycker vi syns tydligt i vår grupp
för vi har många barn med språkliga svårigheter å för en del så kan vissa såna här
saker vara jättesådär ’’åh nu far de helt förbi’’ å för andra just så märker man att
man ser på minen att ’’igen’’ de skulle behöva få mera.

I exemplet ovan framgår det tydligt att pedagogen tycker att det är en stor utmaning
att möta de olika behoven. Vissa barn hänger inte alls med, medan någon annan skulle
behöva betydligt mer utmaning och blir trött på repetition. Även i grupp 6 säger en
pedagog att det är besvärligt att möta barnens behov, då de är tjugotvå-tjugofyra barn
i en grupp och är så olika. Vad ska man då göra konstaterar pedagogen. Det framgår
också en känsla av otillräcklighet hos pedagogen i hens yttrande om vad man borde ta
60

Jenny Nygård
sig till, då tid och resurser inte är tillräckliga. Man måste enligt pedagogen helt enkelt
välja en linje men att man samtidigt vet att man kunde göra mer. I grupp 8 funderar en
pedagog enligt följande Eller kanske de att barnen i gruppen har så olika behov
((personer instämmer)) att du har int tid å resurser kanske som barnen skulle behöva,
men (.) behoven e så olika så du måst som bara välja nån linje så du vet att du skulle
kunna göra mer. I grupp 8 menar pedagogen alltså att pedagogiken kan bli
slumpmässig, vidare menar hon att principerna för undervisningen varierar och att det
kanske skulle finnas behov för att mera medvetet tänka på när och hur olika språk
används. Vidare anser pedagogen att det finns risk för att det blir blandspråk och att
barnen inte har något starkt språk.
En pedagog från grupp 8 säger att man gjort filmer med pappersdockor, där barnen
först leker bra men då de upptäcker filmkameran blir de stela och skräckslagna då de
inser att de kanske borde använda svenska. Det verkar som att pedagogen i fråga
arbetar inom språkbad, eftersom barnen annars verkar kommunicera på finska.
Användningen av film kan möjligtvis ha en hämmande effekt på barn-agensen i
följande exempel.
Ex. 17
Vi har gjort sånadär film med pappersdockor å då märkte vi att de leker jättebra
såhär när de har öva in dendär leken med pappersdockorna å allt de här men sen
då du tar filmkameran fram så blir de stela för då vet de att de int har nå ordförråd,
de har blandat språken de har kommit in finska ord å då blir de på nåt sätt sen när
du ska filma in så vet de att det borde vara på svenska å vi har försökt säga att de
gör ingenting att du säger de orden på finska som int du kan att vi leker helt
normalt att du ska int bry dig att vi står här å filmar så då går de någorlunda men
att de blir som skräckslagna att måst ja använda svenska.

I det föregående exemplet framkommer det att barn kan bli nervösa då de vet att någon
filmar då de pratar svenska. I flera gruppdiskussioner framkommer det att barn är
orädda för att prata främmande språk, vilket skiljer sig lite grann från vad pedagogen
i grupp 8 lyfter upp. Dock framkommer det inte i andra gruppdiskussioner ifall
pedagogerna i de andra grupperna också filmar in lek och om barns agerande då skiljer
sig från hur de beter sig före filmkameran kommer fram. Enligt pedagogen i grupp 8
verkar barnen i deras grupp också orädda för att prata svenska så länge filmkamerorna
61

Jenny Nygård
inte är framme. Slutligen kan det konstateras att det kan finnas flera aspekter inom den
småbarnspedagogiska verksamheten som kan ha en hämmande effekt på barn-agens.
Det framkommer att de flesta utmaningar bland annat beror på tidsbrist eller för stora
barngrupper. Dock framkom det också att vissa av svårigheterna enligt pedagogerna
är knutna till kolleger som bland annat inte är nyfikna och villiga att ta till sig nya sätt
att arbeta på.

5.3 Barns sätt att kommunicera på främmande språk
I detta kapitel ligger fokus på studiens andra forskningsfråga. Jag lyfter upp exempel
där det framgår hur barnen enligt pedagogerna tar initiativ till lek samt
kommunikation på främmande språk. Jag lyfter också upp exempel där pedagoger
lyfter fram sätt på vilka de själva kommunicerar med barnen i flerspråkiga miljöer.
Pedagogerna beskriver i gruppdiskussionerna även på vilka sätt barn tar initiativ i lek
och aktiviteter på främmande språk. Det framkommer bland annat att barn använder
sig av kroppsspråk bl.a. för att bli förstådda och få hjälp med det de behöver. En
pedagog i grupp 1 säger att barn försöker göra sig förstådda genom att prova prata
andra språk eller genom att använda sitt kroppsspråk. Vidare säger en pedagog i grupp
1 att då de har språk med i leken (ledda lekar) svarar barnen med hjälp av gester,
genom att använda olika ljud eller genom att härma. I följande exempel framkommer
det också att barn använder sig av gester när de inte kan göra sig förstådda på andra
sätt och behöver hjälp.
Ex. 18
Så han kom där ute till exempel så här jag förstod ju han räckte ut handen så ja
förstod ju att han ville att jag skulle hjälpa honom at sätta vantarna på honom, så
ja sa att ’’va vill du’’ men han hade int ord så ja sa ’’men vet du vad, ja vet att du
vill att ja ska lägg på vantarna men nästa gång ska du säg åt mig kan du hjälpa
mig’’ så då visste han så nu kommer han å så säger han’’ kan du hjälpa mig’’

62

Jenny Nygård
I det föregående exemplet beskriver pedagogen att hen förstod vad barnet ville och
berättade hur hen kan kommunicera följande gång, vilket barnet i fråga nu gör enligt
pedagogen. I exempel nummer 19 säger en pedagog att barn ofta tar pedagogerna i
handen och visar på olika sätt att de inte förstår varpå pedagogen säger att de använder
kroppsspråket väldigt mycket för att underlätta barnets förståelse. Vidare menar
pedagogen att även de övriga barnen försöker hjälpa och lämnar inte ett barn ensamt
som de märker att inte förstår.
Ex. 19
De tar i handen å visar å vet du man får använda hemskt mycket kroppen när man
jobbar. Man e som nån cirkusdirektör där med barnen ((skratt)) å andra barnen
hjälper hemskt mycket att de lämnar inte ensam ett barn. å sen finns de ju de som
har andra språk också än finska jå. men kroppspråk jo å bilder ((skratt)).

I det föregående exemplet framgår det också att de övriga barnen i gruppen är
hjälpsamma om något barn inte förstår, vilket också ökar delaktighet och barn-agens.
Slutligen kan det konstateras att såväl barn som vuxna tar till diverse lösningar för att
göra sig förstådda i miljöer där flera språk används. Barn använder sig en hel del av
gester och kroppsspråket, de gör sig också förstådda genom att härma eller göra olika
ljud. Även pedagoger använder sig av kroppsspråk, i det föregående exemplet jämför
pedagogen det med att vara som en cirkusdirektör. Förutom kroppspråket framkom
det också i gruppdiskussionerna att pedagogerna använder sig av andra hjälpmedel,
såsom bildstöd.

63

Jenny Nygård

6 Sammanfattande diskussion
Det sista kapitlet inleds med en metoddiskussion där jag diskuterar fördelar och
nackdelar med den valda metoden för studien. Därefter diskuterar jag
undersökningens resultat, varefter jag ger förslag till fortsatt forskning.

6.1 Metoddiskussion
Jag valde att göra en kvalitativ forskning med hermeneutik som forskningsansats,
eftersom hermeneutiken är en ansats vars syfte är att tolka, förmedla och förstå
individers upplevelser av olika fenomen. Således valde jag alltså också att göra en
undersökning av kvalitativ karaktär. Kvalitativa studiers syfte är att få fram individers
känslor, tankar, upplevelser och idéer i förhållande till specifika kontexter. I min
undersökning ville jag få reda på pedagogers tankar kring barn-agens i flerspråkiga
miljöer.
Eftersom undersökningen är en delstudie inom projektet Språkpärla ägde
datainsamlingen rum i samband med en fortbildning för pedagoger. Inom projektet
användes SWOT-analys i fokusgrupper som materialinsamlingsmetod. Pedagoger
som deltog i fortbildningen ombads fylla i ett SWOT-schema (se bilaga 1) tillsammans
med kolleger på arbetsplatsen, varefter de diskuterades i fokusgrupperna då
datainsamlingen ägde rum. Man kunde säga att man inom projektet använde sig av
bekvämlighetsurval, eftersom data samlades in i samband med en fortbildning. Med
bekvämlighetsurval menas att respondenterna är lättillgängliga (Yin, 2011).
Urvalsmetoden som användes inom projektet var passande för studien, eftersom man
genom att ha datainsamlingen i samband med en fortbildning på ett smidigt sätt kom i
kontakt med ett stort antal pedagoger.
Ju större urvalet är, desto större är även sannolikheten för att resultaten är
representativa för en population (Trost & Hultåker, 2016, s. 37). Inom projektet var de
primära deltagarna 41 till antalet, medan de sekundära deltagarna var 165. Med de
sekundära deltagarna menas de primära deltagarnas kolleger på daghem de arbetar på
som deltog i SWOT-diskussionerna på arbetsplatsen (Bergroth & Hansell, u.å.
64

Jenny Nygård
opublicerat manuskript.) Antalet deltgare i datainsamlingen anser jag vara så stort att
det kan sägas representera populationen relativt bra. Trots det kunde man alltid öka
antalet ytterligare för att sannolikheten att resultaten representerar populationen blir
ännu högre. I de allra flesta kvalitativa undersökningar vill forskaren komma åt
varierande respondenter med syfte att få till stånd ett heterogent urval inom en specifik
grupp. Respondenterna har varierande språklig och utbildningsmässig bakgrund. De
arbetar på daghem som är lokaliserade på områden som antingen är starkt präglade av
det svenska språket, inom tvåspråkiga områden eller på språköarna i Finland. Vissa av
pedagogerna arbetade också med svenskt språkbad inom finsk småbarnspedagogik.
Med tanke på pedagogernas varierande bakgrund anser jag att man i studien fick till
stånd ett heterogent urval, vilket ytterligare höjer studiens validitet.
Jag analyserade transkriberingarna noggrant och valde ut citat och exempel som jag
ansåg ha en relevans för mina forskningsfrågor. Jag sammanställde sedan
underrubriker under mellanstadiet av min analys, för att skapa mig en tydligare
helhetsbild av vilka områden, hinder och möjligheter pedagoger ser med flerspråkighet
inom småbarnspedagogisk verksamhet. Slutligen kopplade jag passande exempel från
de

tillfälliga

underrubrikerna

under

passande

rubriker

för

den

slutliga

resultatredovisningen.
I min undersökning har jag också beaktat validiteten och reliabiliteten. Med validitet
menas att undersökningen har mätt det den skulle mäta. Som grund för pedagogernas
fokusgrupps diskussioner användes SWOT-analysen, som de på förhand hade fått
diskutera och fylla i med sina kolleger på respektives arbetsplatser. Att pedagogerna
hade fått tid att reflektera över frågorna och de olika temaområden tillsammans med
sina kolleger kan anses höja validiteten, då pedagogerna har fått tid att fundera och
diskutera före den slutliga diskussionen för datainsamlingen. Dock nämnde även några
pedagoger att de på grund av tidsbrist inte hade haft tid att fundera eller tillsammans
med kolleger desto mer reflektera kring vad de tänker om de olika områdena som fanns
med i SWOT-analysen. Några pedagoger lyfte upp aspekter som en kollega hade
skrivit ner under gruppdiskussionerna, men kunde inte förklara vad kollegan menade
med sin tanke. Överlag anser jag ändå att faktum att pedagogerna gavs möjlighet att i
förväg och tillsammans med sina kolleger reflektera över diverse delområden gav dem
mer tid att tänka och fundera på rubrikerna i SWOT-analysen, vilket man kunde anta
65

Jenny Nygård
att höjde trovärdigheten i resultaten. SWOT-analysen hjälpte även pedagogerna att
diskutera relevanta saker för studien, utan några riktlinjer alls hade innehållet i
gruppdiskussionerna säkert varit betydligt mindre givande med tanke på studien syfte.
I gruppdiskussionerna i fokusgrupperna har deltagare även haft möjlighet att bidra till
fördjupning med hjälp av sin expertkunskap. Deltagare har möjlighet att ställa frågor
till övriga deltagare och på så vis lyfta upp olika perspektiv på ett tema som diskuteras.
Deltagare har också möjlighet att ifrågasätta uttalanden av övriga deltagare, vilket inte
är möjligt inom andra kvalitativa metoder (Dahlin-Ivanoff & Holmgren, 2017, s. 30).
Användningen av fokusgrupper anser jag även att ytterligare höjer trovärdigheten för
studien eftersom pedagoger diskuterar och ifrågasätter, vilket har gett mig möjlighet
att få förståelse för hur pedagogerna ser på sin egen verklighet och vardag (Krueger
1993 enligt Dahlin-Ivanoff & Holmgren, 2017, s. 30).
Med reliabilitet menar man undersökningens stabilitet och att situationen för varje
respondent är likadan (Trost, 2012). Alla pedagoger som deltog i det andra
fortbildningstillfället deltog i gruppdiskussioner, de hade dock möjlighet att motsätta
sig datainsamling, totalt nio av elva gruppdiskussioner bandades in och användes för
analys för studien. Det var alltså frivilligt att delta i datainsamlingen vilket alla
pedagoger blev informerade om. Respondenternas integritet har även skyddats genom
att det inte ens i transkriberingarna framkommer någon information om
respondenterna; varken namn, ålder, kön, arbetsplats eller ort framkommer.
Utgångspunkten för alla grupper var även lika, alla hade SWOT-analysen som grund
och stöd för sina diskussioner, dock varierar det givetvis i vilken grad de olika teman
diskuteras i de olika grupperna beroende på vad som intresserade eller väckte flest
frågor i varje enskilda fokusgrupp.
Kvalitativ innehållsanalys användes i denna avhandling. Duffy (2016, s. 145) refererar
till Krippendorf (2012, s. 24) som definierar innehållsanalys som en teknik inom
forskning vars syfte är att kunna dra valida och replikerbara slutsatser från diverse
skrifter (eller annat material som anses vara meningsfullt) till användningskontexter.
Vidare skriver Duffy (2016, s. 145) att det handlar om ett verktyg för forskning, med
vars hjälp man kan analysera frekvens och användning av vissa begrepp eller ord i
dokument eller skrift, med målet att bedöma innebörden och betydelsen av en källa.
66

Jenny Nygård
Det har föreslagits att det bästa sättet att gå tillväga i en innehållsanalys är att börja
med en problemformulering eller forskningsfråga, för att sedan ta beslut angående en
urvalsstrategi efter det att de enheter man ska notera har blivit definierade. Den
vanligaste kodningsenheten är ord, men det kan också handla om hela textstycken,
upprepning av fraser eller teman (Duffy, 2016, s. 147.) Jag valde att använda sökordet
barn i transkriberingarna för att se närmare på hur ofta pedagogerna nämner barn samt
på vilka sätt de diskuterar olika teman relaterade till barnen. Jag intresserade mig för
textstycken där det framkom bland annat på vilka sätt barn agerat då de velat
kommunicera på främmande språk, eller hur pedagoger arbetar för att väcka intresset
för främmande språk hos barn. Jag använde mig främst av ”kodning i stunden”
(emerging coding), där kategorierna formuleras under tiden man går igenom källorna.
Jag formulerade passande kategorier medan jag gick igenom transkriberingarna. Jag
hade på förhand en idé om vilka begrepp och teman jag intresserade mig för, men
själva formuleringen för underrubrikerna i mellanstadiet av analysen och för de
slutliga rubrikerna till redovisningen ägde rum medan jag gick igenom
transkriberingarna. Jag läste igenom transkriberingarna flera gånger för att försäkra
mig om att jag förstått kontext och sammanhang korrekt och för att undvika
misstolkningar av pedagogernas uttalanden.
Även kritisk diskursanalys (Critical Discourse Analysis) användes i denna avhandling,
som grundar sig på tanken att sättet på vilken vi talar eller skriver om saker även
påverkar andra sociala praktiker i samhället (Boréus, 2011, s. 151–153). Jag valde att
också använda mig av kritisk diskursanalys eftersom jag även ville analysera möjliga
bakomliggande orsaker till varför pedagogerna diskuterade de olika diskursena inom
SWOT-analysen på det sätt de gjorde. En kombination av användningen av kvalitativ
innehållsanalys och kritisk diskursanalys ansåg jag vara en passande kombination för
att kunna besvara forskningsfrågorna för denna avhandling.
Sammanfattningsvis är jag nöjd med val av metod för avhandlingen. Användning av
den kvalitativa datainsamlingsmetoden anser jag var mest lämplig med tanke på
studiens syfte, det gav mig möjlighet att få reda på pedagogers tankar och funderingar
kring barn-agens i flerspråkiga sammanhang. Datainsamlingen med hjälp av
fokusgrupper gav också intressanta synpunkter, då pedagogerna kunde ifrågasätta
varandra, som kanske inte hade kommit fram med hjälp av andra metoder.
67

Jenny Nygård

6.2 Resultatdiskussion
Syftet med denna studie var att undersöka pedagogers syn på barn-agens i flerspråkiga
miljöer. Jag ville få reda på vilka sätt barn enligt pedagoger tar initiativ till lek och
aktivitet när de vill kommunicera i flerspråkiga miljöer. Jag ville också få reda på vilka
sätt pedagoger anser att barnens flerspråkiga språkutveckling stimuleras samt hur
deras intresse för andra språk än svenska väcks. För att ha en tydligare struktur i
resultatdiskussionen har jag valt att först diskutera studiens resultat i allmänhet. I den
allmänna diskussionen har jag även valt att lyfta upp några exempel jag kunde
identifiera i transkriberingarna, som inte framkommer i det föregående kapitlet, men
som jag anser vara relevanta att diskutera. Jag diskuterar också mer specifikt
forskningsfråga 1 och forskningsfråga 2 skilt för sig. Slutligen sammanfattar jag mina
tankar kring studiens resultat.
Precis som Håkansson (2019, s. 10) menar att man i debatten om flerspråkighet ofta i
Norden har en tendens att betona utmaningarna och problemen, upplevde jag också att
det i gruppdiskussionerna var. Även om det verkade som att alla pedagoger i
gruppdiskussionerna ansåg att flerspråkighet är en rikedom som öppnar upp till
möjligheter, präglades diskussionerna av många utmaningar relaterat till temat. Dock
använde pedagogerna som grund för diskussionerna SWOT-analyser, i vilka det ingick
teman där utmaningar också skulle diskuteras. Enligt Håkansson (2019, s. 10) betyder
det att enspråkighet då betraktas som idealtillstånd eller normaltillstånd. Pedagogernas
överlag ändå mycket positiva attityd till flerspråkighet, samt förståelse för fördelarna
med att behärska flera språk kan bero på flera saker. En möjlig bakomliggande orsak
kan vara att vi i Finland har två officiella språk och att vi kanske under en längre tid
än i andra nordiska länder vant oss vid att omges av flera språk, man är kanske också
vanare vid att språkkunskaper till exempel öppnar dörrar på arbetsmarknaden.
Överlag verkade pedagogerna i gruppdiskussionerna även positivt inställda till att ha
att göras med andra språk än svenska inom sin verksamhet. I Creutz och Helanders
rapport (2012, s. 124) framgår det också att de intervjuade invandrarna anser att
attityderna till olika språk är positivare i den finlandssvenska miljön än i det finska
68

Jenny Nygård
majoritetssamhället. Att finlandssvenskar hör till en minoritet själva kanske också
resulterar i mer förståelse gentemot andra språkgrupper. Eftersom det i denna
undersökning endast ingick pedagoger som arbetar på svenska i Finland är det svårt
att säga om det stämmer att attityderna är positivare inom svenskspråkig
småbarnspedagogik än inom den finska småbarnspedagogiken. Det är dock tydligt att
nästan alla pedagoger verkar ha en mycket positiv inställning till en flerspråkig
verksamhet.
Några av pedagogerna uttryckte dock att det finns risk för att barn blir halvspråkiga
om man för tidigt använder flera språk. Den negativare synen på konsekvenserna av
flerspråkighet skiljer sig dock från nyare forskning. Enligt Utbildningsstyrelsen (2016)
är de olika språken och språkformerna hos en flerspråkig individs medvetande inte
åtskilda. De växelverkar med varandra och resulterar i en flerspråkig repertoar som
individen använder enligt sina behov i olika sammanhang. Vidare menas det att det i
vissa situationer även kan kännas naturligt att använda flera språk samtidigt. Att blanda
språk anses idag som en normal kommunikationsform. Flera av pedagogerna verkade
dela detta synsätt, dock fanns de även några som verkade anse att pedagogik där flera
språk samtidigt är involverade kanske inte är riktigt bra eller fungerande, samt att barns
språkutveckling lider om de blandar olika språk.
I vissa gruppdiskussioner kunde man ana att någon pedagog var orolig för att det
finlandssvenska skulle få ge alltför mycket vika för andra språk om verksamheten
skulle vara flerspråkig. Bland annat nämnde också en pedagog att det även kan vara
ett hot ifall väldigt många språk involveras i verksamheten, hen menade att helheten
och kvaliteten på verksamheten då kan sjunka. Det kan vara så att man inom utbildning
och fortbildning borde exemplifiera och lägga mer fokus på vilka sätt man kan arbeta
i en flerspråkig miljö, för att pedagoger ska få mer beredskap och kunskap om hur man
kan gå tillväga, istället för att tänka att flera språk automatiskt leder till en sämre
kvalitet på verksamheten. Vidare framkom det bland annat också att några pedagoger
ansåg att språkutveckling per automatik försenas hos ett flerspråkigt barn, vilket inte
nödvändigtvis heller stämmer enligt nyare forskning.
En pedagog menade också att flerspråkiga barn löper risk att inte behärska båda
språken till 100 %. Dock är detta ett fenomen som man idag ser lite annorlunda på.
69

Jenny Nygård
Håkansson (2019, s. 21) nämner att Bloomfield (1933) menade att tvåspråkighet
endast existerar när individen behärskar två språk ungefär på samma nivå som en
inföding. Idag är dock de flesta överens om att denna definition skulle utesluta de flesta
som använder flera språk. Det uppskattas att ca 5 % av alla som använder flera språk
i vardagen kan påstås behärska båda fullt ut. Vidare menade pedagogen att svenskans
ställning kanske försämras och att det kan vara svårt för barn att veta om man ska
identifiera sig som svensk eller finsk om man behärskar båda språken. Dock har också
nyare forskning kunnat tyda på att tvåspråkiga individer reflekterar betydligt mer över
språk och identitet än vad enspråkiga individer gör. Herberts (2016, s. 55) menar att
detta beror på att tvåspråkiga individer automatiskt hamnar i olika valsituationer vilket
i sin tur leder till att valen blir mer medvetna och reflekterande än hos enspråkiga
individer.
Eftersom synsätt kring flerspråkighet och språkinlärning ändrats relativt mycket under
de senaste åren är det förståeligt att en del pedagoger anser att det finns en del risker
eller negativa konsekvenser med en flerspråkig miljö, som enligt nyare forskning
nödvändigtvis inte stämmer. Dock borde man se till att ge tillräcklig fortbildning och
beredskap för att pedagoger i olika kollegier ska dela en gemensam förståelse kring
fenomenet flerspråkighet, för att på bästa möjliga sätt kunna stödja en flerspråkig
utveckling hos barn inom sin verksamhet.

6.2.1 Barns sätt att ta initiativ till lek och aktivitet i flerspråkiga miljöer
I det här stycket diskuterar jag den första forskningsfrågan, på vilka sätt tar barn enligt
pedagoger initiativ till lek och aktivitet när de vill kommunicera på främmande språk?
Det framkommer att pedagoger anser att barn allt som oftast har en nyfiken attityd
gentemot främmande språk och att de lär sig nya ord och ramsor både via organiserade
lekar men även av jämnåriga som talar andra språk än svenska hemma. Det framkom
också att pedagoger anser att ett av barns främsta styrkor när det kommer till inlärning
av främmande språk är modet. Barn är inte rädda för att prova på, utan de pratar glatt
på. Att med mod och nyfikenhet helt enkelt försöka sig fram kunde alltså sägas vara
ett sätt på vilket barn kommunicerar på främmande språk. Vidare framkom det i
gruppdiskussionerna att barn ofta tar de vuxna i handen för att visa något eller för att
70

Jenny Nygård
försöka kommunicera något. Att använda kroppspråk eller att göra olika ljud (till
exempel under ledda lekar) sade pedagoger också att barn ofta gör för att göra sig
förstådda. Det framkom också i en gruppdiskussion att andra barn som behärskar
språket som används inom verksamheten inte lämnar ett barn som inte behärskar
språket ensamt, pedagogen nämnde att barnen försöker hjälpa barnet med
kommunikationen. Även pedagogerna använder sig mycket av kroppsspråk och gester.
Vidare framgår det att de utnyttjar teknik och bildstöd för att underlätta
kommunikationen med barn.
Det var intressant att notera att de flesta barn enligt pedagogerna försöker sitt bästa för
att kommunicera, på ett eller annat sätt. Det verkade inte som att barn blir passiva eller
otrygga då de inte behärskar språket som pratas av majoriteten. Dock kunde barn
ibland bli frustrerade om de var ett enda barn som hade ett annat modersmål än de
övriga, pedagogen beskrev att det blev jobbigt för barnet då alla andra får prata sitt
modersmål. Utgående från de olika gruppdiskussionerna verkade det som att de
verksamheter där det finns ett antal olika språk fungerar bäst. I de verksamheter där
endast ett barn har ett språk, kan barnet i fråga känna sig utsatt i. I de verksamheter där
det framgick att det finns väldigt många barn från en annan språklig grupp en svenska,
resulterade det däremot i att de svenskspråkiga barnen och barnen med ett annat
modersmål lekte skilt för sig.
Barn är dock ofta väldigt bra på att anpassa sig till nya situationer och förändrade
förhållanden. Små barn snappar även upp språk väldigt effektivt och lär sig uttal
snabbare, Pietilä (2014, s. 58–59) menar att older is faster but younger is better. Vuxna
lär sig enligt honom språkets uppbyggnad snabbare, bland annat på grund av förmågan
att tänka abstrakt. Med tanke på att man bör komma i kontakt med ett språk senast i 6års ålder för att kunna utveckla ett uttal som påminner mycket om uttalet hos en person
med språket i fråga som modersmål (Pietilä, 2014, s. 58–59), är det mycket relevant
för småbarnspedagoger att arbeta med språk.

71

Jenny Nygård

6.2.2 Språkutveckling och pedagogers sätt att väcka barns intresse för språk
I det här stycket diskuteras resultaten till den andra forskningsfrågan, på vilka sätt
anser pedagoger att barnens flerspråkiga språkutveckling stimuleras och hur väcks
barnens intresse för andra språk än svenska i flerspråkiga miljöer?
Då man lär sig fler språk samtidigt är det enligt (Svensson, 2009, s. 191) viktigt med
meningsfulla aktiviteter som stödjer barnets språkliga utveckling. Det är tydligt att
språkinlärning är en social process, eftersom många barn spenderar en stor del av sin
vardag på daghem är det också viktigt att pedagoger medvetet arbetar för att stimulera
den språkliga utvecklingen. Det verkar som att de flesta pedagoger är överens om
faktum att det är viktigt att stödja barn i den svenska språkutvecklingen, dock
framkommer det inte så tydligt av alla pedagoger hur man mer medvetet arbetar med
flera olika språk.
Precis som Frisell (1996, s. 29–30) betonar vikten av lärares tydliga instruktioner i
klassrummet betonade även en pedagog utmaningen med att själv prata tydligt och att
alltid benämna saker istället för att be barnen att exempelvis ”ta den här och lägg den
dit”. Pedagogen verkade alltså medveten om att det är viktigt att själv vara en god
språklig förebild för barnen, för att stimulera deras språkutveckling. Dock verkade det
som att pedagogen inte tyckte att det alltid är så lätt att komma ihåg eller att orka
förverkliga det i vardagen.
Väldigt många pedagoger betonar vikten av läsning för barns språkutveckling, väldigt
många säger också att de regelbundet läser tillsammans med barnen. Daghemmets,
förskolans och skolans roll är mycket central då det kommer till läsning, eftersom det
för många barn är det enda ställe där de får lyssna på sagor och berättelser. Det var
glädjande många pedagoger som framhävde vikten av läsning för barnens språkliga
utveckling. Dock nämnde ingen pedagog att de efteråt behandlar och diskuterar det
lästa stoffet. Högläsning tillsammans med barn där man sedan diskuterar om texten
anses ha en starkare effekt på barnens språkliga utveckling, än om man läser utan att
diskutera efteråt (Svensson, 2009, s. 146, 151).

72

Jenny Nygård
Sagostunder på biblioteket och olika rörelsesånger eller ramsor nämns också som
aktiviteter på vilka pedagoger vill väcka intresset för olika språk eller stimulera den
språkliga utvecklingen. En del pedagoger betonade positivitet som en mycket viktig
aspekt samt att stärka barns självförtroende när det kommer till språk för att stimulera
utvecklingen. Det framkom också i många gruppdiskussioner att pedagogerna stöder
språkutvecklingen genom att använda kroppsspråk, miner, gester och bildstöd.
Bildstödet nämns av några pedagoger som ett mycket viktigt hjälpmedel, precis som
tekniken. Andra språkinriktade metoder pedagogerna använder sig av är repetition och
upprepning för att barnen ska lära sig olika ord och begrepp. Det framkom av flera
pedagoger att både barn upprepade ord som andra barn sade för att lära sig, även
pedagoger sade att de benämner saker som barn upprepar för att lära sig.
Motivation och intresse ligger ofta som grund då man ska lära sig något. Det framkom
att en del pedagoger tar fasta på något land eller språk barnen intresserar sig för, för
att sedan bygga vidare på det. I en gruppdiskussion säger en pedagog att de är mycket
fokuserade på barns egna intressen. En annan pedagog uppgav att de arbetar med ett
projekt där de ”reser till olika länder”, vidare förklarade pedagogen att barnen själva
får välja ett land de reser till, vilket också kan tänkas stärka motivationen samt
delaktigheten hos barnen ytterligare. Det framkommer också att pedagoger ofta bygger
på barns tidigare kunskaper, om ett barn till exempel vill berätta något på sitt andra
modersmål, visar pedagogen intresse samt involverar ibland kanske också de övriga
barnen i aktiviteten. Flera pedagoger uppger att barn och familjer är positivt inställda
till att lära sig och ta till sig det svenska språket och kulturen. Denna positiva
inställning stärks även i Creutz och Helanders rapport (2012, s. 134–135). Även
pedagogerna var överlag mycket positivt inställda till och intresserade av olika språk
och kulturer, även om det också fanns de pedagoger som verkade anse att
utmaningarna var fler än fördelarna med en flerspråkig verksamhet.
Sammanfattningsvis anser jag att pedagogerna lyfter fram många olika sätt på vilka de
försöker väcka barns intresse gentemot främmande språk. Det verkade dock som att
pedagogerna arbetade med språkinriktade aktiviteter, metoder och projekt i mycket
varierande grad. Vissa pedagoger verkade ha mycket fokus på språk inom sin
verksamhet, medan andra verkade anse att flerspråkighet och språk är positivt i sig; att
det bland annat är en fördel i vuxenlivet senare. Trots deras positiva syn på
73

Jenny Nygård
flerspråkighet kanske de ändå inte jobbar så aktivt för att stimulera språkutvecklingen
eller flerspråkigheten i barngruppen. Flera pedagoger uppger att tidsbrist, för stora
barngrupper med varierande nivå samt brist på egen kunskap är utmaningar. I
grunderna för planen för småbarnspedagogik (2018, s. 42–43) framgår det bland annat
att både kulturell och språklig mångfald ska synliggöras i samarbete med hemmen, för
att stödja barnens språkliga identiteter. Vidare framgår det att småbarnspedagogiken
har som uppgift att stärka barnens nyfikenhet och intresse för kultur, språk och texter.
Med tanke på detta skulle det vara viktigt att man inom alla verksamheter arbetar med
språkrelaterade projekt.
De pedagoger som säger att de aktivt jobbar med språk och exemplifierar arbetssätten
och metoderna verkar dessutom genom sina aktiviteter också främja barn-agens i
gruppen. Sätten på vilka pedagogerna uppmärksammar språken verkar aktivera
barnen. Pedagogerna utgår ofta från barnens andra modersmål, något som kan antas
stärka barnens flerspråkiga repertoar (Utbildningsstyrelsen, 2016). Vidare kan det
stärka de språkliga identiteterna hos barnen samt skapa en känsla av trygghet. Barnagens verkade också beaktas i ganska hög grad i verksamheterna, genom att
uppmärksamma fenomenet mer inom fortbildning skulle graden av agens kanske öka
ytterligare. Att de allra flesta pedagoger är mycket positiva till flerspråkighet, och ser
fördelarna med att kunna flera språk, är en mycket bra utgångspunkt för att vidare
utveckla verksamheten till en ännu mer språkstimulerande flerspråkig miljö för
barnen. Det är dock viktigt att genom utbildning och fortbildning ge pedagoger verktyg
till att på bästa möjliga sätt stödja barnen i flerspråkiga miljöer.

6.2.3 Sammanfattning
Studiens resultat är mycket relevanta både med tanke på pedagoger inom den
småbarnspedagogiska verksamheten och på grundskolan. Vi lever i ett samhälle som
ständigt blir allt mer mångkulturellt, vilket också speglar sig på den
småbarnspedagogiska verksamheten samt inom grundskolan. Detta ställer ytterligare
krav på pedagoger som redan har ett flertal uppgifter och utmaningar att anta. Nya
utmaningar uppstår då man i barn- eller elevgruppen har elever med olika modersmål
. Bland annat kan kontakten med föräldrarna rent språkligt vara en utmaning, men även
74

Jenny Nygård
kulturskillnader kan ställa till det. Att skapa kontakt till en elev med ett annat språk
samt att få barnet att känna sig trygg i skolan eller daghemmet kan också i sig vara en
utmaning, för att inte tala om att undervisa och lyckas få eleven i fråga att ta till sig
stoff i ett för eleven kanske främmande land och på ett främmande språk.
I flera gruppdiskussioner var det tydligt att pedagogerna ansåg att de inte innehar
tillräckligt med kunskap för att möta behoven i en flerspråkig miljö. Bland annat
Lahdenperä och Sandström (2011) menar också att det kan upplevas som en utmaning
att bemöta mångfalden i dagens klassrum. Vidare menar de att interkulturell
kompetens under de senaste åren blivit en viktig del av lärarprofessionen. Några
pedagoger nämnde bland annat att det har varit en utmaning till en början att själv våga
prata främmande språk, att de helt enkelt kanske inte har kunskaper i så många språk
eller känner till på vilka sätt man kunde jobba med språk i barngruppen. Det fanns
dock också pedagoger som sade att de i verksamheten har språkprojekt på gång och
att det är inspirerande och givande också för personalen. Många pedagoger nämner att
tekniken är till stor hjälp och möjliggör mycket, en del uppger också att de involverar
föräldrar i verksamheten som pratar ett annat språk en svenska. Många av pedagogerna
verkade dock baserat på gruppdiskussionerna intresserade och villiga att ta till sig
metoder och idéer till undervisning och pedagogik i flerspråkiga miljöer. De verkar
dock anse att det borde erbjudas utbildning och fortbildning. Tidsbrist är ett dilemma
som präglar arbetsmarknaden överlag, för stora barngrupper är en utmaning för
pedagogerna eftersom nivåerna och behoven varierar så stort uppger också några
pedagoger.
Även min egen erfarenhet som studerande vid Fakulteten för Pedagogik och
Välfärdsstudier är att vi får förvånansvärt lite beredskap för att möta dagens
mångkulturella skola. Detta framgår även i resultaten för min kandidatavhandling; där
studerande jag intervjuat uttrycker att de inte upplever att de fått tillräckligt med
kunskap och beredskap för att möta dagens mångkulturella skola. Inom
klasslärarstudierna jag inlett 2015 har det i studieplanen ingått en kurs som handlat
specifikt om multikulturell pedagogik, dock hade också den kursen kanske mer fokus
på andra saker än multikulturell pedagogik. Detta har överraskat både mig och andra
studerande. Under mitt sista studieår ingår en till kurs kring tematiken, Foundations

75

Jenny Nygård
of Multiculturalism, dock hör den kursen till biämnet Studiehandledare och inte till
lärarstudierna.
En annan sak som överraskade mig då det kommer till vår utbildning var att jag inte
riktigt upplevde att pedagogikstudenter uppmuntras att åka på utbyte, även om
studenter i Finland överlag uppmuntras till att åka utomlands. Eftersom det är faktum
att även skolorna i vårt land blir mer mångkulturella och vi omges av flera språk är
detta överraskande. I mitt fall löd motiveringen ofta att vi har så lite valfria studier att
det är svårt att få något tillgodoräknat, samt att våra många praktiker ställer till det.
Man behöver alltså verkligen vara intresserad och motiverad för att ta sig an projektet
att åka på studentutbyte. Jag deltog även nyligen i en undersökning gjord av Finlands
utrikesministerium i samarbete med Uleåborgs universitet, de intresserade sig för
samma fenomen; varför så få av de finländska lärarstudenterna åker på studentutbyte
eller utländsk praktik. Jag anser att mer flexibilitet och uppmuntran skulle behövas för
pedagogik studenter från universitetens sida, eftersom jag anser att de erfarenheter jag
fick under mitt utbyte i Sydamerika var mycket värdefulla både på ett professionellt
men också på ett personligt plan, speciellt med tanke på att möta elever och föräldrar
från olika kulturer som pedagog i framtiden.
Att både ha fler kurser om själva ämnet flerspråkighet och mångkulturalitet är mycket
viktigt, men att även uppmuntra studerande till att åka utomlands för att uppleva hur
det är att själv vara den som kommer till ett land vars språk, kultur och skolsystem
man nödvändigtvis inte förstår anser jag vara viktigt. Jag tror att egna erfarenheter
leder till mer öppenhet, empati samt förståelse för hur man på bästa möjliga sätt kan
försöka hjälpa elever med andra modersmål än svenska. Förutom den språkliga biten
är det kanske av ännu större betydelse att beakta de emotionella aspekterna.
Framförallt blir man kanske också mer nyfiken på att lära sig mer om andra språk och
kulturer, vilket kanske också är en av de viktigaste saker för att man ska kunna överföra
samma intresse och nyfikenhet gentemot olika språk och kulturer hos sina elever.
Det är tydligt att både studerande och pedagoger ute på fältet upplever att man inte har
tillräcklig beredskap att bemöta den flerspråkiga miljön i daghem eller skolor. Ifall
samhället förändras bör även daghem och skolor förändras för att möta samhällets
behov. Vi lever i dag i en allt mer flerspråkig och mångkulturell värld, vilket även
76

Jenny Nygård
borde uppmärksammas inom pedagogutbildningarna. Att ge personal möjlighet att i
större grad bekanta sig med andra verksamhetsställen för att inspireras av och få tips
på arbetssätt kunde också vara en möjlighet för att främja det språkrelaterade arbetet i
daghem. Bialystok m.fl. (2007) menar att livslång två- och flerspråkighet anses ha
flera positiva effekter både för den enskilda individen men också för samhället. Det är
därför speciellt intressant för pedagoger inom småbarnspedagogik samt inom
grundskolan att rikta intresset mot språkrelaterade frågor. Att som pedagog oberoende
stadium reflektera och vara medveten över språkliga aspekter är mycket viktigt med
tanke på att väcka barns intresse samt för att bibehålla den under skolåren.

6.2.4 Förslag till fortsatt forskning
I den här undersökningen var pedagoger inom småbarnspedagogik i fokus. Det kunde
vara intressant att göra en liknande studie även inom grundskolan. På så vis kunde man
jämföra om pedagogernas synsätt varierar beroende på vilket stadium de arbetar inom.
Vidare kunde det också vara intressant att genomföra en undersökning med samma
syfte, att kartlägga pedagogers syn på barns aktivitet och delaktighet i flerspråkiga
sammanhang, men inom den finska småbarnspedagogiken i Finland. På så vis kunde
man även jämföra resultaten mellan pedagogerna som arbetar på svenska och på finska
i Finland. Det kunde vara intressant att kartlägga vilka likheter och skillnader man kan
finna, samt att spekulera kring vad dessa kan bero på.
Slutligen kan det konstateras att både flerspråkighet och barn-agens är aktuella teman
som pedagoger behöver få tillräcklig kompetens i. I läroplanen betonas även barns
egen aktivitet i allt högre grad idag, att som pedagog komma ihåg att reflektera över
barns delaktighet och aktivitet är även mycket viktigt. För att lyckas möta barnens och
samhällets behov i vår flerspråkiga värld är det också mycket viktigt att
lärarutbildningen i Finland tar i beaktande i tillräckligt hög grad vårt föränderliga
samhälle. Att dagens samhällen i snabb takt blir allt mer mångkulturella påverkar även
lärarprofessionen och ställer nya krav på pedagoger. Det är mycket viktigt att ge
pedagoger de verktyg som behövs för att möta den mångkulturella skolan.

77

Jenny Nygård

Litteratur:
Ahearn, L. (2001). Language and agency. I: Annual Review of Anthropology 30: 109–
137.
Hämtad
14
april
2019
från,
http://www.letras.ufrj.br/linguisticaaplicada/gtidentidade/docs/ahearn_language_and
_agency.pdf

Baker, C. (2011). Foundations of bilingual education and bilingualism (5th ed.).
Bristol, UK; Tonawanda, NY: Multilingual Matters.

Bardel, C. (2019). Kommunikativ språkundervisning och en handlingsorienterad
språksyn.
Skolverket.
Hämtat
23
maj
2019,
från
https://larportalen.skolverket.se/LarportalenAPI/apiv2/document/path/larportalen/material/inriktningar/1a-modernasprak/Grundskola/910-muntligsprakutveckling/del_02/Material/Flik/Del_02_MomentA/Artiklar/MS1_GRGYVX_0
2A_01_kommunikativ.docx

Bell, J. & Nilsson, B. (2006). Introduktion till forskningsmetodik (4 [uppdaterade]
uppl.). Lund: Studentlitteratur.

Bell, J., Waters, S., Nilsson, B. S. & Nilsson, B. (2016). Introduktion till
forskningsmetodik (Femte upplagan.). Lund: Studentlitteratur.

Benckert, S., Håland, P. & Wallin, K. (2008). Flerspråkighet i förskolan- ett referensoch metodmaterial. Myndigheten för skolutveckling.

Bergroth, M. (2015). Kotimaisten kielten kielikylpy. Vaasa: Vaasan yliopisto. Hämtat
20 maj 2019, från https://www.univaasa.fi/materiaali/pdf/isbn_978-952-476-6173.pdf

Bergroth, M. (2004). Och den ljusnande framtid är vår. I S. Björklund & M. Buss
(toim./red.) Kielikylpy: Kasvua ja kehitystä. Språkbad: Samverkan skapar styrka. (s.
144–151). Vaasan yliopiston julkaisuja. Levon-instituutti. Julkaisu No 113. Vaasa.

Bergroth, M. & Palviainen Å. (2016). Språkpolicy vid svenskspråkiga daghem i
Finland: tvåspråkiga barns handlingar och agens. Hämtad 10 april från:
https://jyx.jyu.fi/bitstream/handle/123456789/51372/fms54bergrothpalviainen.pdf?se
quence=1&isAllowed=y

Bergroth M. & K. Hansell (u.å). Language-aware operational culture – Developing
in-service training for Early childhood education and care. (inskickat manuskript).

78

Jenny Nygård
Bialystok, E., Fergus I. M. Craik & Luk, G. (2012). Bilingualism: Consequences for
Mind and Brain. Trends in Cognitive Sciences 16, no. 4: 240–250. Hämtad 23 maj
2019, från https://dash.harvard.edu/handle/1/10587326

Bjar, L. & Liberg, C. (2010). Barn utvecklar sitt språk (2. uppl.). Lund:
Studentlitteratur.

Boréus, K. (2011). Diskursanalys. I G. Ahrne & P. Svensson. (Red.), Handbok i
kvalitativa metoder. (s. 150–157). Malmö: Liber.

Creutz, K. & Helander, M. (2012). Via svenska – Den svenskspråkiga
integrationsvägen. Finlands svenska tankesmedja Magma. Hämtad 20 maj 2019, från
http://magma.fi/images/stories/reports/ms1201_viasvenska.pdf

Dahlin-Ivanoff, S. (2017). Fokusgrupper. Lund: Studentlitteratur.

Denscombe, M. & Larson, P. (2009). Forskningshandboken: För småskaliga
forskningsprojekt inom samhällsvetenskaperna (2. uppl.). Lund: Studentlitteratur.

Duffy, B. (2016). Analys av dokument. I J. Bell, B.S Nilsson & B.
Nilsson. Introduktion till forskningsmetodik (Femte upplagan.). (s. 139–152) Lund:
Studentlitteratur.

Elisao-Magnusson, J. (2010). Språk som ingång till gemenskap. I Å. Wedin & N.
Musk, Flerspråkighet, identitet och lärande: Skola i ett föränderligt samhälle (s. 80–
81) (1. uppl.). Lund: Studentlitteratur.

Finlands officiella statistik (FOS). Befolkningsstruktur [e-publikation].
ISSN=1797-5387. Helsingfors: Statistikcentralen. Hämtad 20 maj 2019, från
http://www.stat.fi/til/vaerak/index_sv.html

Finlands officiella statistik (FOS). Förhandsuppgifter om befolkningen [epublikation].ISSN=1798-839X. November 2019. Helsingfors: Statistikcentralen.
Hämtad 7 januari 2020 från,
https://www.stat.fi/til/vamuu/2019/11/vamuu_2019_11_2019-1220_tie_001_sv.html

Fejes, A. & Thornberg, R. (2009). Handbok i kvalitativ analys. Stockholm: Liber.

Folkhälsan. AKK: Material och kurser inom AKK, IKT och specialpedagogik.
(2019). Hämtad 13 januari 2020, från https://www.folkhalsan.fi/akk/

Forsberg , C. & Wengström, Y. (2008). Att göra systematiska litteraturstudier:
Värdering, analys och presentation av omvårdnadsforskning (2. [uppdaterade] utg.).
Stockholm: Natur och Kultur.

79

Jenny Nygård

Forssell, A. (2011). Boken om pedagogerna (6., [omarb.] uppl.). Stockholm: Liber.
Frisell, H. (1996). Frihet och styrning i klassrummet. I E-S. Hultinger & C. Wallentin
(Red.), Den mångkulturella skolan (s. 23–41). Lund: Studentlitteratur.

Gillham, B. & Jamison Gromark, E. (2008). Forskningsintervjun: Tekniker och
genomförande (1. uppl.). Lund: Studentlitteratur.

Hakuta, K. (1986). Mirror of language: The debate on bilingualism. New York: Basic
Books.
Hämtad
23
maj
2019
från,
http://faculty.ucmerced.edu/khakuta/research/publications/(1986)%20%20MIRROR%20OF%20LANGUAGE%20THE%20DEBATE%20ON%20BILIN
GUALISM.pdf

Halkier, B. & Torhell, S. (2010). Fokusgrupper (1. uppl.). Malmö: Liber.
Hellgren, J., Silverström, C., Lepola, L., Forsman, L. & Slotte, A. (2019). Hur
hanteras två- och flerspråkigheten i de svenskspråkiga skolorna? Resultat av en
utvärdering i åk 1-6 läsåret 2017-2018. Nationella centret för utbildningsutvärdering.
Hämtad 23 maj 2019 från, https://karvi.fi/app/uploads/2019/04/KARVI_0819.pdf
Henricson, S. (2005). ”Ingen pratar svenska här”- Om svenskan på språköarna.
Språkbruk. Hämtad 11 januari 2020, från https://www.sprakbruk.fi/-/-ingen-pratarsvenska-har-om-svenskan-pa-sprakoarna
Herberts, K. (2016). Skola, samhälle och identitet i Svenskfinland. I A. Westerholm
& G. Oker-Blom (Red.). Språk i rörelse, skolspråk, flerspråkighet och lärande. (s. 46–
63). Utbildningsstyrelsen.

Holme, I. M. & Solvang, B. K. (1997). Forskningsmetodik: Om kvalitativa och
kvantitativa metoder (2. uppl.). Lund: Studentlitteratur.

Hyvönen S. & Westerholm A. (2016). Elevers språkbakgrund i årskurs 1-6 i de
svenskspråkiga skolorna. I A. Westerholm & G. Oker-Blom (Red.). Språk i rörelseskolspråk, flerspråkighet och lärande. (s. 12–35). Utbildningsstyrelsen.

Håkansson, G. (2019). Tvåspråkighet hos barn i Sverige (Andra upplagan.). Lund:
Studentlitteratur.

Institutet för de inhemska språken (2019). Språk i Finland. Hämtad 27 mars 2019, från
https://www.sprakinstitutet.fi/sv/om_sprak/sprak_i_finland
Kangas, J. & Brotherus, A. (2017). Osallisuus ja leikki varhaiskasvatuksessa –
”Leikittäisiin ja kaikki olis onnellisia!” Hämtad 6 juni 2019, från
https://helda.helsinki.fi//bitstream/handle/10138/231504/Brotherus_Kangas_Leikittai
sjakaikkiolisionnellisia2017.pdf?sequence=1
80

Jenny Nygård

Khousravi, M. (2017). Flerspråkighet- alla barn, alla språk, alla dagar! Natur och
kultur.

Kylén, J. (2004). Att få svar: Intervju, enkät, observation. Stockholm: Bonnier
utbildning.

Lag om grundläggande utbildning (628/1998). Hämtad 14 april 2019, från
https://www.finlex.fi/sv/laki/ajantasa/1998/19980628#L7P25
Lag om grundläggande utbildning (731/1999). Hämtad 14 april 2019, från
https://www.finlex.fi/sv/laki/ajantasa/1999/19990731#L2P6

Lahdenperä, P. (2018). Den interkulturella förskolan: Mål och arbetssätt (Första
upplagan.). Stockholm: Liber AB.

Lahdenperä, P. & Sandström, M. (2011). Klassrummets mångfald som didaktisk
utmaning. I S. Hansén & L. Forsman (Red.) Allmändidaktik vetenskap för lärare. (s.
91–114).

Latomaa, S. & Suni, M. (2011). Multilingualism in Finnish schools: policies and
practices. Tampere and Jyväskylä: School of Language and Department of Languages.

Lindberg, I. & Skeppsted I. (2000). Ju mer vi lär tillsammans- rekonstruktion av text i
smågrupper. I H. Åhl (Red.), Svenskan i tiden- verklighet och visioner. (s. 198–224)
Stockholm: HLS.

Lintunen, P. & Pietilä, P. (2014). Kuinka kieltä opitaan: Opas vieraan kielen
opettajalle ja opiskelijalle. [Helsinki]: Gaudeamus

Laurent, L. (2013). Svenska språköar och finska utskär. Finlands svenska
tankesmedja Magma. Hämtad 11 januari 2020, från http://magma.fi/wpcontent/uploads/2019/06/80.pdf

Manger, T., Lillejord, S., Nordahl, T. & Helland, T. (2013). Livet i skolan: Grundbok
i pedagogik och elevkunskap. 1 (1. uppl.). Lund: Studentlitteratur.

Nettelbladt, U. & Salameh, E. (2018). Språkutveckling och språkstörning hos barn.
Lund: Studentlitteratur.

Palviainen, Å., Protassova, E., Mård-Miettinen, K., & Schwartz, M. (2016). Two
languages in the air: a cross-cultural comparison of preschool teachers’ reflections on
their flexible bilingual practices. International Journal of Bilingual Education and

81

Jenny Nygård

Bilingualism, 19(6),
614-630.
Hämtad
https://doi.org/10.1080/13670050.2016.1184615

23

maj

2019,

från

Patel, R. & Davidson, B. (2003). Forskningsmetodikens grunder. Att planera,
genomföra och rapportera en undersökning. Lund: Studentlitteratur.
Pietilä, P. (2014). Yksilölliset erot kielenoppimisessa. I P. Pietilä & P. Lintunen (Red.)
Kuinka kieltä opitaan. Opas vieraan kielen opettajalle ja opiskelijalle. (s. 54–67)
Helsinki: Gaudeamus.
Pietilä, P. & Lintunen P. (2014). Kielen oppiminen ja opettaminen. I P. Pietilä & P.
Lintunen (Red.), Kuinka kieltä opitaan. Opas vieraan kielen opettajalle ja
opiskelijalle. (s. 11–25) Helsinki: Gaudeamus.

Puskás, T. (2018). Språkpolicy på samhällsnivå och i praktiken. I P. Björk-Willén
(Red.), Svenska som andraspråk i förskolan (s.143–155). (Första utgåvan.)
Stockholm: Natur & Kultur.

Oker-Blom, G. & Harmanen, M. (2016). Skolans undervisningsspråk i ett
nationalperspektiv. I A. Westerholm & G. Oker-Blom (Red.), Språk i rörelse,
skolspråk, flerspråkighet och lärande. (s. 36–45) Utbildningsstyrelsen.
Oker-Blom, G. (2016). Språkutveckling och multilitteracitet. I A. Westerholm & G.
Oker-Blom (Red.), Språk i rörelse, skolspråk, flerspråkighet och lärande. (s. 64–81)
Utbildningsstyrelsen.
Oksaar, E. (2007). On becoming multilingual. I A. Koskensalo, J. Smeds, P.
Kaikkonen & V. Korhonen. Foreign Languages and Multicultural Perspectives in the
European Context (s. 19–27). Berlin: LIT VERLAG.

Skärvad, P. (2016). Utredningsmetodik (Fjärde upplagan.). Lund: Studentlitteratur.
Slotte, A. & Forsman, L. (2016). Språkinriktat arbete och bekräftande mångfald stöder
alla elevers lärande. I A. Westerholm & G. Oker-Blom (Red.), Språk i rörelse,
skolspråk, flerspråkighet och lärande (s. 102–125). Utbildningsstyrelsen.

Strandberg, L. (2014). Vygotskij, barnen och jag: Pedagogisk inspiration. Lund:
Studentlitteratur.

Sommer, D. (2005). Barndomspsykologiska fasetter. Stockholm: Liber.

Specialpedagogiska skolmyndigheten (2016). Varför är det viktigt att arbeta med
bildstöd och vad kan jag rekommendera? Publicerad 20 maj 2016.

82

Jenny Nygård

Hämtat 13 januari 2020, från https://www.spsm.se/stod/fraga-en-radgivare/fragoroch-svar/fragor-och-svar/varfor-det-ar-viktigt-att-arbeta-med-bildstod-och-vad-kanjag-rekommendera/
Sundman, M. (2013). Tvåspråkiga skolor? En analys av fördelar och risker med
införandet av skolor med svenska och finska som undervisningsspråk. Tankesmedjan
Magma.
Hämtad
23
maj
2019,
från
http://magma.fi/uploads/media/study/0001/01/570c7f571bb9a6a501c1818cc376a938
d3ce6126.pdf

Svensson, A. (2009). Barnet, språket och miljön: Från ord till mening (2. förändrade
uppl.). Lund: Studentlitteratur.

Sydkustens
landskapsförbund
(2016).
Personaltillgång,
behörighet,
utbildningsbakgrund samt språkförhållanden i svenskspråkiga daghem i Finland
2015. Hämtad 24 maj 2019, från http://docplayer.se/19856376-Personaltillgangbehorighet-utbildningsbakgrund-samt-sprakforhallanden-i-svensksprakiga-daghem-ifinland-2015.html

Trost, J. (2012). Enkätboken (4. uppl.). Lund: Studentlitteratur.

Trost, J. & Hultåker, O. (2016). Enkätboken (5., [moderniserade och rev.] uppl.).
Lund: Studentlitteratur.

Utbildningsstyrelsen (2014). Grunderna för planen för den grundläggande
utbildningen. Helsingfors: Utbildningsstyrelsen. Hämtad 13 april 2019, från
https://www.oph.fi/lp2016/grunderna_for_laroplanen

Utbildningsstyrelsen (2018). Grunderna för planen för småbarnspedagogik.
Helsingfors: Utbildningsstyrelsen. Hämtad 24 maj 2019, från
https://www.oph.fi/sites/default/files/documents/grunderna-for-planen-forsmabarnspedagogik-2018_0.pdf
Utbildningsstyrelsen. Tidigarelagd språkundervisning. Hämtad 14 april 2019, från
https://www.oph.fi/utvecklingsprojekt/spetsprojekt_for_sprakundervisning/tidigarela
gd_sprakundervisning
Utbildningsstyrelsen (2018). Den europeiska referensramen för språk: lärande,
undervisning och bedömning. Kompletterande del och tilläggsdeskriptioner. Hämtad
14
april
2019,
från
https://www.oph.fi/download/193439_EVK_companion_volume_sammanfattning.p
df

83

Jenny Nygård
Utbildningsstyrelsen (2016). Flerspråkighet i skolan. Hämtad 14 april 2019, från
https://www.edu.fi/planera/grundlaggande_utbildning/modersmal_och_litteratur/lp20
16_svenska_som_andraprak/flersprakighet_i_skolan
Utbildningsstyrelsen (2018). Lägesöversikt över den svenskspråkiga utbildningen:
den grundläggande utbildningen. Hämtad 12 januari 2020, från
https://www.oph.fi/sv/statistik/den-grundlaggande-utbildningen
West, S. (2016). Läroplansgrunderna i den flerspråkiga skolvärlden – granskning av
utvalda
termer.
Hämtat
20
maj
2019,
från
http://www.vakki.net/publications/2016/VAKKI2016_West.pdf
Westlund, L. (2009). Hermeneutik. I A. Fejes & R. Thornberg (Red.) Hanbok i
kvalitativ analys (s. 62–80). Stockholm: Liber.
Wibeck, V. (2010). Fokusgrupper: Om fokuserade gruppintervjuer
undersökningsmetod (Andra upplagan.). Lund: Studentlitteratur.

som

Yin, R. K. & Retzlaff, J. (2013). Kvalitativ forskning från start till mål. Lund:
Studentlitteratur.

Ödman, P-J. (2007). Tolkning, förståelse, vetande. Hermeneutik i teori och praktik.
Stockholm: Norstedts akademiska förlag.

84

Jenny Nygård

Bilagor:
Bilaga 1
SWOT-schema

Jenny Nygård

