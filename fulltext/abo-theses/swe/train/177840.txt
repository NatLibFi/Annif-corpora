CHRISTOFFER LINDBERG

Gemensam marknadsföring av hamnen i ett platsbundet sjöfartsnätverk
– En fallstudie av Hangö hamn

Pro gradu-avhandling i
internationell marknadsföring
Handledare: Monica Nyholm
Fakulteten för samhällsvetenskaper och ekonomi
Åbo Akademi
Åbo, maj 2020

CHRISTOFFER LINDBERG

ÅBO AKADEMI – FAKULTETEN FÖR SAMHÄLLSVETENSKAPER OCH EKONOMI

Abstrakt för avhandling pro gradu
Ämne: Internationell marknadsföring
Författare: Christoffer Lindberg
Arbetets titel: Gemensam marknadsföring av hamnen i ett platsbundet sjöfartsnätverk
– En fallstudie av Hangö hamn
Handledare: Monica Nyholm
Abstrakt:
Varor fraktas kors och tvärs över världen på flera olika sätt, på hjul, räls, hav och i luften. Från
Finlands perspektiv är sjöfarten ytterst viktig och därav spelar hamnen en ytterst viktig funktion i
logistikkedjan. Konkurrensen över utrikeshandeln mellan Finlands hamnar är stor och för att stärka
sin marknadsposition samt erbjuda konkurrenskraftiga tjänster bör hamnar identifiera sina unika
konkurrensfördelar och kommunicera dessa på ett effektivt sätt. Hamnen är ett logistikcentrum där
flera aktörer är aktiva och driver sin egen verksamhet. Denna pro gradu är undersöker hur gemensam
marknadsföring används i sjöfarts-nätverket Hangö hamn.
Syftet med detta arbete är att skapa en djupare förståelse för hur en hamn kunde bygga upp och
kommunicera sitt varumärke genom gemensam marknadsföring som ett strategiskt hamnnätverk.
Undersökningen bygger på kvalitativa intervjuer med olika personer som antingen jobbar i Hangö
hamn eller har en väsentlig koppling till Hangö hamn.
I analysen av den empiriska undersökningen presenterades Hangö hamn, aktörerna i Hangö hamn och
deras konkurrensfördelar samt hur marknadsföringen och samarbetet fungerar i hamnnätverket.
Hangö hamn är en liten, vänlig och effektiv hamn som arbetar för kundens bästa. Det geografiska
läget lägger Hangö hamn nära den finska utrikeshandelns största handelspartners men långt ifrån den
nationella marknaden. Den totala kostnaden att frakta gods genom Hangö hamn kan bli hög beroende
på distansen godset skall transporteras nationellt. Hangö hamns möjligheter ligger i att bygga ett starkt
och gemensamt varumärke där alla parter arbetar för hamnens bästa. Ett brett samarbete mellan
aktörerna och ett projekttänk kunde bidra till ett bättre helhetspaket för kunderna.
I avhandlingens resultat framkom att det främst är kvalitativa faktorer som påverkar befraktarens
beslut att frakta sina varor genom en viss hamn. Då Hangö hamns styrkor är främst kvalitativa gäller
det att kunna kommunicera dessa på ett effektivt sätt. För kunderna är det viktigt att man klarar av att
leva upp till förväntningarna som man kommunicerat. Hangö hamns gemensamma varumärke är
profilerat som en liten, effektiv, flexibel och kundfokuserad hamn. Aktörerna är medvetna om vilken
roll de spelar för det gemensamma varumärket, men det förekommer inte ett aktivt utvecklande och
upprätthållande av varu-märket.
En effektiv och gemensam varumärkesstrategi kräver planering, resurser och gemensamma
målsättningar, vilket Hangö hamn saknar. En hamn med små aktörer vars konkurrensfaktorer är
subjektiva och baserade på kvalitativa egenskaper måste vara redo att konstant utveckla och
kommunicera dessa i en riktning som kunden upplever ännu mer positiv.

Nyckelord: gemensam marknadsföring, sjöfartskluster, marknadskommunikation, B2Bvarumärken,
Datum: 19.5.2020

Sidoantal: 71

1

CHRISTOFFER LINDBERG

Innehållsförteckning
1 Inledning ........................................................................................................................ 1
1.1

Problemområde .................................................................................................. 2

1.2

Syfte och forskningsfrågor ................................................................................. 3

1.3

Avgränsningar .................................................................................................... 3

1.4

Metod.................................................................................................................. 4

1.5

Definitioner ........................................................................................................ 4

1.6

Disposition.......................................................................................................... 5

1.7

Sammandrag ....................................................................................................... 6

2 Hamnen som funktion .................................................................................................... 8
2.1 Aktörer och aktiviteter inom hamnverksamheten ................................................... 9
2.2 Hamnens kunder och intressenter .......................................................................... 11
2.3 Hamnen som logistikcentrum ................................................................................ 12
2.4 Sammandrag .......................................................................................................... 13
3 Hamnen som varumärke .............................................................................................. 15
3.1 Byggandet av varumärken ..................................................................................... 16
3.1.1 Co-branding och strategiska nätverk .................................................................. 19
3.1.2 Valet av hamn ..................................................................................................... 21
3.3 Sammandrag .......................................................................................................... 24
4 Hamnens marknadskommunikation ............................................................................. 26
4.1 Kommunikationsverktyg ....................................................................................... 27
4.2 Kommunikation av B2B-varumärken ................................................................... 29
4.3 Marknadsföring av nätverk som B2B varumärken ............................................... 31
4.4 Sammanfattning av teori och problemprecisering ................................................. 33
4.4.1 Sammanfattande teoretisk diskussion ............................................................. 33
4.4.2 Problemprecisering ......................................................................................... 35
4.5 Sammandrag .......................................................................................................... 36
5 Metodik ........................................................................................................................ 37
5.1 Fallstudier .............................................................................................................. 37
5.2 Insamling av data................................................................................................... 37
5.3 Standardisering och strukturering ......................................................................... 38
5.4 Respondenterna .................................................................................................... 39
5.4 Tillförlitlighet och giltighet ................................................................................... 41
2

CHRISTOFFER LINDBERG

5.5 Sammandrag .......................................................................................................... 42
6 Fallstudie av Hangö hamn............................................................................................ 43
6.1 Presentation av Hangö hamn ................................................................................. 43
6.2 Aktörer i Hangö hamn ........................................................................................... 43
6.3 Aktörernas konkurrensfördelar .............................................................................. 45
6.4 Marknadsföring och kommunikation i hamn-nätverket ........................................ 47
6.5 Samarbete i hamnen .............................................................................................. 49
6.6 SWOT -analys av Hangö hamn ............................................................................. 52
7 Diskussion .................................................................................................................... 55
7.1 Förutsättning för verksamheten ............................................................................. 56
7.2 Nödvändigt samarbete ........................................................................................... 58
7.3 Hamnen som ett gemensamt varumärke ............................................................... 60
7.4 Marknadsföringen av Hangö hamn ....................................................................... 61
7.5 Gemensam utveckling av varumärket Hangö hamn .............................................. 63
8 Sammanfattning ........................................................................................................... 66
8.1 Svar på forskningsfrågorna ................................................................................... 66
8.2 Förslag till nätverket .............................................................................................. 68
8.3 Kritisk återblick ..................................................................................................... 69
8.4 Förslag till fortsatt forskning ................................................................................. 69
Källor............................................................................................................................... 71
Bilaga 1 Diskussionsunderlag......................................................................................... 78
Figur 1 En förenklat illustrerad logistikkedja.....................................................................2
Figur 2 Hamnens aktörer..................................................................................................10
Figur 3 Sjökluster.............................................................................................................11
Figur 4 Kundförhållandet från hamnverksamhetens perspektiv.......................................14
Figur 5 SWOT-analys av Hangö hamn.............................................................................54

3

CHRISTOFFER LINDBERG

1 Inledning
Produkter har under historiens lopp fraktats kors och tvärs över världen för att nå sina
slutgiltiga kunder. Så länge sjöfarten funnits har hamnen varit en nyckelfunktion i
leveranskedjan och så även idag. För att vara konkurrenskraftig i en global miljö, var
vikten av att kunna leverera rätt tjänster till rätt pris med rätt kvalitet är hög, bör hamnar
tänka på sitt tjänsteutbud samt överväga sin strategiska kommunikation.
Hamnen spelar i dag en mycket viktig roll både som en funktion i logistikkedjan, men
även en speciellt stor roll i Finlands utrikeshandel. Finlands geografiska förutsättningar
gynnar sjöfarten, som på ett förmånligt sätt kan frakta stora mängder fraktenheter från
t.ex. Kontinentaleuropa till Finland.

Finlands hamnar står för över 80 % av

utrikeshandeln genom ca 50 internationella hamnar och lastningsplatser. (Finlands
Hamnförbund, 2015)
Flödet av passagerare och last på Östersjön är under konstant förändring. Förändring sker
inom lastvolymer, antalet transporterade enheter, mängden passagerare, andelen
transitotrafik, kontinuiteten av fartyg och linjetrafik. Det finns många olika faktorer som
påverkar förändringar, varav den största är ekonomiska faktorer. (Holma m.fl., 2013)
Konkurrensen om utrikeshandeln mellan Finlands hamnar är stor och bl.a. det
ekonomiska läget och en minskande transitotrafik till t.ex. Ryssland skärper ytterligare
konkurrensen om de kvarvarande transportgodsen. Sjötransporten i Östersjön påverkas
inte bara ur ett regionalt perspektiv, utan även ur ett mer globalt perspektiv där globala
trender och förändringar även påverkar hamnarna i Finland. Signifikanta förändringar i
Östersjöområdet är t.ex. Rysslands, Polens och de baltiska staternas ekonomiska tillväxt.
Även andra faktorer, t.ex., sociala, miljörelaterade och politiska faktorer, påverkar
Östersjöns sjötransporter och därmed även konkurrensen mellan hamnarna i Östersjön.
(Holma m.fl., 2013)

1

CHRISTOFFER LINDBERG

1.1 Problemområde
Transportindustrins verksamhet är mångdimensionell och inkluderar många olika aktörer
från olika branscher. Alla dessa olika aktörer har sina egna preferenser och krav på
logistikkedjan som helhet, men även på varje enskild aktör och process. Sjötransportens
logistikkedja består exempelvis av tillverkande företag, speditörer, hamnar och rederier.
För dessa aktörer spelar bl.a. geografisk placering, kostnadseffektivitet och
vinstbenägenhet stor roll. (Holma m.fl., 2013)

Figur 1 En förenklat illustrerad logistikked ja
Hamnens kundnätverk består av flera parter i sjötransportens logistikkedja. Samtidigt
som rederiet, som sköter sjötransporten mellan lastnings- och lossningshamnen, är
hamnens kund, är även speditören och även tillverkande företaget hamnens kunder. Detta
gör att hamnens kundnätverk kan anses vara komplicerat och de olika parterna söker olika
konkurrensfördelar för att uppfylla sina egna strategiska målsättningar.
På en global marknad bör hamnar identifiera sina unika konkurrensfördelar för att kunna
erbjuda kunderna konkurrenskraftiga tjänster. Mindre hamnar bör speciellt utnyttja detta
för att säkerställa sin marknadsposition. Exempelvis är Hangö hamn en liten hamn
belägen geografiskt mellan två av Finlands större hamnar, Helsingfors och Åbo hamn,
men har utomordentliga förbindelser både västerut, norrut och österut.
För att fortsättningsvis kunna konkurrera om sjötransporterna i Östersjön, bör hamnarna
kunna identifiera de olika parternas strategiska preferenser och kommunicera sina egna
konkurrensfördelar med nätverkets olika parter. Samtidigt som hamnen bör konkurrera
med andra hamnar om trafiken på Östersjön, bör man identifiera, säkerställa och utnyttja
2

CHRISTOFFER LINDBERG

potentiellt lönsamma samarbeten med olika parter i logistikkedjan för att kunna erbjuda
en heltäckande service åt attraktiva kunder.
Sjöfarten är en väldigt gammalmodig bransch som väldigt långt går efter samma rutiner
och principer som utvecklats för ca. 30–40 år sedan. Branschen i sig kan anses vara
väldigt styv och svårföränderlig. Fastän detta kan vara ett hinder, lämnar det dörren öppen
för en ny diskussion över modern sjöfartslogistik och vad detta kan betyda. Man kan
jämföra sjöfartsbranschen med luftfartsbranschen och finna potentiella sätt att utveckla
sjöfartsbranschen.

1.2 Syfte och forskningsfrågor
Syftet med avhandlingen är att skapa en djupare förståelse för hur en hamn kunde bygga
upp och kommunicera sitt varumärke genom gemensam marknadsföring som ett
strategiskt hamnnätverk.
o Vilka konkurrensfaktorer är väsentliga för hamnen och dess intressenter?
o Vilka

faktorer

påverkar

uppbyggnaden

och

hanteringen

av

hamnvarumärken?
o Hur och till vem kommunicerar Hangö hamn sitt varumärke?
o Hur kan hamnar använda sig av gemensam marknadsföring för att
effektivt kommunicera sitt gemensamma varumärke till olika intressenter?
o Hur kunde Hangö hamn utveckla sin marknadsföringsstrategi?

1.3 Avgränsningar
Jag diskuterar hamnen ur ett nätverksperspektiv. Intresset ligger i att undersöka huruvida
hamnen som ett varumärke kommuniceras effektivast ur ett nätverksperspektiv. Att
undersöka hamnens kommunikation av sitt varumärke ur detta perspektiv är intressant ur
både ekonomiska och strategiska perspektiv.

3

CHRISTOFFER LINDBERG

I avhandlingen diskuterar jag främst hur Hangö hamn marknadsförs ur aktörernas
perspektiv till sina potentiella kunder i logistiknätverket. Det är intressant att undersöka
hur och till vem man skall kommunicera olika konkurrensfördelar för att vara ett
intressant

alternativ

på

marknaden.

Konkurrensfördelarna

för

hamnen

och

stuveriföretaget undersöks ur geografiska, ekonomiska och tekniska synvinklar för de
olika parterna i nätverket. Nätverkets samarbetspartners begränsas till stuveriet, rederiet
och transportören, som är de parter vilka är mest i direkt kontakt med hamnverksamheten.

1.4 Metod
Avhandlingen består av en teoretisk och empirisk del, där den teoretiska undersökningen
analyserar sekundärdata i form av litteraturstudier. Den empiriska delen består av en
fallstudie av Hangö hamn där materialinsamlingen är semistrukturerade intervjuer med
nyckelpersoner inom hamnverksamheten Hangö hamn. Olika personer från samma
organisation kan tänkas intervjuas för att få en helhetsbild av marknadskommunikationen.
Även sekundärmaterial i form av olika företagspresentationer och -undersökningar
används.

1.5 Definitioner
Marknadsföringsstrategi handlar om hur organisationen skall kommunicera med
marknaden för att uppnå sina marknadsföringsmålsättningar. Själva definitionen på
strategi är ganska allmänt accepterad som en plan att uppnå något, men däremot
förekommer det utmaningar när det gäller bredden av begreppet strategi, där
definitionerna kan ha nyansskillnader och samtidigt involvera många andra begrepp.
Angränsande begrepp kan vara företagsidentitet (corporate identity) som är nyckelfaktor
till differentiering och därav viktigt ur en strategisk synvinkel. (He och Balmer. 2013)

Marknadskommunikation uppstår då ett företag eller organisation kommunicerar med
sin marknad och sina kunder. Man kan använda sig av olika medel, t.ex. annonsering,
4

CHRISTOFFER LINDBERG

varumärkesannonsering, direktreklam, sponsring och PR, för att förmedla sitt budskap till
marknaden. Budskapets målsättning bör noga definieras för att uppnå en tydlig
marknadskommunikation. (Kotler och Armstrong, 2016)
B2B och B2C är förkortningar som står för ”business-to-business” och ”business-toconsumer”. Dessa kommer att användas frekvent för att beskriva vilken företagsmiljö
som avses.
Strategiskt nätverk uppstår då företag, ur samma eller olika branscher, kommer
tillsammans för att samarbeta mot ett gemensamt mål. Syftet kan vara att effektivera
processer, ekonomisk lönsamhet eller andra dylika strategiska orsaker. Vanligtvis bidrar
detta till långsiktiga relationer som är gynnsamma för alla de involverade parterna.
(Principles of Management, 2015)
Platsbundet kluster. Ett företagskluster är ett system där olika aktiviteter är relaterade
till varandra och samtidigt även beroende på varandra. Det kan vara olika företag och
branscher som anknyts till varandra genom deras verksamhet varefter det uppstår ett
kluster. Ett platsbundet kluster är ett antal företag som på en specifik plats är beroende av
varandras verksamhet. (Henning m.fl., 2010)
Sjöfartslogistik beskriver specifikt sjöfartens och hamnens roll i logistikkedjan.
Processerna inom sjöfartslogistiken skiljer sig väsentligt från konventionell logistik och
ställer annorlunda krav på aktörerna inom branschen. (Eurén m.fl., 1984)

1.6 Disposition
I min avhandling börjar jag med att beskriva hamnen som funktion och även beskriva
hamnens aktörer och intressenter. Att beskriva hamnens funktioner är väsentligt för att
kunna undersöka konkurrensfaktorerna för hamnens olika egenskaper och aktiviteter. Jag
beskriver även i början själva branschen och hur den i stora drag fungerar. I samband med
detta tar jag även upp olika kundförhållanden i ett sjöfartslogistiskt nätverk.

5

CHRISTOFFER LINDBERG

I mitt första teorikapitel diskuterar jag kring hamnen som ett varumärke. Här tar jag upp
hur intressenterna i ett sjöfartslogistiskt nätverk uppfattar hamnars konkurrensfördelar
och vilka faktorer som spelar roll för olika parter.
Det andra teorikapitlet behandlar jag marknadskommunikation ur ett B2B perspektiv. Jag
beskriver även hur hamnar kommunicerar sitt varumärke till olika målgrupper och
intressenter.
Metodkapitlet beskriver undersökningsprocessen och hur jag byggt upp min forskning.
Efter metodkapitlet följer en redovisning och analys av empiriskt data och en
resultatdiskussion.

1.7 Sammandrag
Hamnen spelar i dag en mycket viktig roll både som en funktion i logistikkedjan, men
även en speciellt stor roll för Finlands utrikeshandel. Finlands geografiska förutsättningar
gynnar sjöfarten, som kan på ett förmånligt sätt frakta stora mängder fraktenheter från
t.ex. Kontinentaleuropa till Finland. Konkurrensen över utrikeshandeln mellan Finlands
hamnar är stor och bl.a. det ekonomiska läget och en minskande transitotrafik till t.ex.
Ryssland skärper ytterligare konkurrensen över de kvarvarande transportgodsen.
Sjötransporten i Östersjön påverkas inte bara ur ett regionalt perspektiv, utan även ur ett
mer globalt perspektiv där globala trender och förändringar påverkar även hamnarna i
Finland.
Syftet med avhandlingen är att skapa en djupare förståelse för hur en hamn kunde bygga
upp och kommunicera sitt varumärke genom gemensam marknadsföring som ett
strategiskt hamnnätverk.
Hamnen analyseras ur ett nätverksperspektiv och det undersöks huruvida hamnens
varumärke kommuniceras effektivast ur detta perspektiv. Jag diskuterar främst hur Hangö
hamn marknadsförs ur aktörernas perspektiv till sina potentiella kunder i
logistiknätverket. Konkurrensfördelarna för hamnen och stuveriföretaget undersöks ur
geografiska, ekonomiska och tekniska synvinklar för de olika parterna i nätverket.

6

CHRISTOFFER LINDBERG

Nätverkets samarbetspartners begränsas till stuveriet, rederiet och transportören, som är
de parter vilka är mest i direkt kontakt med hamnverksamheten.
Jag gör en fallstudie av Hangö hamn genom semistrukturerade intervjuer med
nyckelpersoner inom hamnverksamheten Hangö. Olika personer från samma organisation
kan tänkas intervjuas för att få en helhetsbild av marknadskommunikationen. Även
sekundärmaterial, såsom nyhetsartiklar, webbsidor och sociala medier, används för att
bygga upp helhetsbilden.

7

CHRISTOFFER LINDBERG

2 Hamnen som funktion
Logistik är processen av planering, implementering och hantering av ett kostnadseffektivt
flöde av råvaror, halvfärdiga och slutgiltiga produkter tillsammans med information från
ursprungsplatsen till slutdestinationen till kundernas belåtenhet. (Natalia m.fl., 2016)
Logistiken anses ha en stödjande roll i den ekonomiska utvecklingen av ett område, men
står samtidigt inför snabbt förändrande ekonomiska, sociala och miljöbetingade
omständigheter.
Natalia m.fl. (2016) menar att logistiska system involverar olika aktiviteter som har med
leveranser av varor från ursprungsplatsen till slutdestinationen. Supply chain
management är processen där man planerar, implementerar och hanterar kompetenser och
effektiviteten av flödet av varor och information. Målet för leveranskedjan är att leverera
rätt vara, i rätt tid till rätt plats för att på bästa sätt uppfylla kundernas behov och
företagsmässiga målsättningar. Kunden kräver en balans mellan kvaliteten och priset på
tjänsterna för att uppnå sina egna målsättningar.
Transportering är en stödfunktion inom logistiken som löser problem med flyttandet av
varor från olika källor till specifika platser. Det kan handla om restriktioner i utbudet och
efterfrågan samt kostnadsfrågor. Natalia m.fl. (2016) beskriver hur transportering är en
viktig komponent i designen och hanteringen av logistiska system. Effektiva
logistiksystem kräver effektiva transportkedjor för att förse kunderna med pålitlig tjänst
som uppfyller deras behov. Sjöfartslogistik är en del av transportkedjan och består av bl.a.
hamnar och linjetrafik. Sjöfartslogistiken transporterar både passagerare och gods i stora
mängder över långa avstånd.
Ojala (1992) beskriver hamnars uppgifter är dels logistiska och dels industriella. De
logistiska uppgifterna handlar om att effektivt förflytta varor från en part i logistikkedjan
till en annan, att förmedla information om enheterna mellan de olika parterna samt att
erbjuda diverse andra logistiktjänster i samband med logistikkedjan, exempelvis lagring
av varor. Sjötransportens leveranskedja inkluderar flera olika aktörer från olika branscher
där även den geografiska placeringen av varje aktör spelar stor roll för konkurrensen på
marknaden.

8

CHRISTOFFER LINDBERG

2.1 Aktörer och aktiviteter inom hamnverksamheten
Hamnens aktörer och intressenter kan delas in i tre områden, sjösidan, hamnen och
landsidan. Sjösidans aktörer är bl.a. rederiet och fartygen, lotsar, sjöfartsverket samt
bogserbolag. Rederiets huvudsakliga uppgift är att med sina fartyg avhämta och avlämna
last i hamnen, men till uppgifterna kan även höra att utnyttja reparationsmöjligheter,
bunkra bränsle eller hämta förnödenheter. För att sköta sina uppgifter till bästa möjliga
sätt kan rederiet kräva god service från hamnen i form av farleder, kranar, kajer m.m.
Lotsens uppgift är att på säkert sätt möta upp med fartygen och fungera som rådgivare för
att föra fartygen på säkert sätt till hamnen. Sjöfartsverket ansvarar bl.a. för sjösäkerheten,
underhållande av farleder och fyrar. Bogserbolag assisterar fartygen vid behov vid
ankomst och avgång, speciellt under utmanande väderförhållanden, dessutom kan de
assistera vid haverier eller fartygsbärgning. (Song & Panayides, 2012; Tapaninen, 2013)
Inom hamnen finns bl.a. hamnledningen och operatörer med diverse stödfunktioner.
Hamnledningen sköter om byggandet och upprätthållandet av hamnens infrastruktur och
eventuella stödtjänster. Stödtjänsterna kan vara t.ex. bunkring av bränsle och färskvatten,
avfallstömningsmöjligheter och eldistribution till kylenheter. Till operatörernas uppgifter
hör bl.a. den operativa verksamheten och den fysiska hanteringen av godset. Olika typer
av last kräver olika funktioner av både hamnen och operatören, bulklaster kan kräva
speciella

hanteringsmetoder

medan

trailers

och

containers

kräver

större

lagringsutrymmen i väntan på vidare transport. Stödfunktioner såsom skeppsklarering,
spedition och dokumentering kan skötas av operatören eller andra självständiga företag.
(Eurén m.fl., 1984; Tapaninen, 2013)
På landsidan kan t.ex. varuägaren, myndigheter och transportföretag vara aktörer i
hamnen. Varuägaren kan tänkas ställa olika krav på hamnverksamheten och själva
varuhanteringen för att se till sina egna intressen. Myndigheternas roll är att övervaka,
kontrollera och föra statistik. Tullen är en av myndigheterna som är verksam i hamnen
och har uppgifter som exempelvis uppbärandet av tull, kontroll av reglering av införsel
och utförsel samt även statistikföringsuppgifter. Landtransportföretagens uppgift är att
hämta varorna från hamnen, med antingen bil- eller järnvägstransporter, för att
vidaretransporteras till en tillfällig eller slutlig destination. (Eurén m.fl., 1984; Tapaninen,
2013)
9

CHRISTOFFER LINDBERG

En hamns operativa verksamhet beskrivs enligt Tapaninen (2013) som följande.
Speditören, eller dennes representant, avtalar om en transport med rederiets representant.
Efter att man kommit överens reserveras lastutrymme på rederiets fartyg. Speditören
sköter avtalet med landtransportföretaget för att se till att lasten är på rätt plats i rätt tid
för vidare transport. Under hamnprocessen sker mångsidig kommunikation mellan de
olika parternas representanter genom utbyte av information angående lasten.
Fartygsmäklare sköter fartygets byråkrati i samband med anlöp till hamnen, d.v.s.
vidarebefordrar nödvändig information till lotsar, myndigheter, hamnpersonal,
varumottagaren och stuveriföretagen. Speditören sätter igång transporten genom att ge ett
uppdrag fraktuppdrag till en transportör. Transportören för lasten till hamnen i tid för
lastning. Hamnoperatören, d.v.s. stuveribolaget lastar lasten på rederiets fartyg enligt
avtal. Information om lasten vidarebefordras i alla steg till följande part. Samma procedur
sker i omvänd ordning då lasten kommer till mottagarhamnen. (Eurén m.fl., 1984)

Figur 2 Hamnens aktörer (fritt tolkad och översatt från Tapaninen, 2013)

10

CHRISTOFFER LINDBERG

2.2 Hamnens kunder och intressenter
Ett sjökluster definieras enligt Tapaninen (2013) som en helhetsbild över alla aktörer och
intressenter som förknippas med marinindustrins, sjöfartens och hamnverksamhetens
offentliga och privata sektorer. Dessa aktörer och intressenter är i en kraftig växelverkan
med varandra och utnyttjar nätverket som bildas på grund av detta. Sjöklustret illustreras
nedan i figur 2.1.

Rederier
Andra
intressegrup
per och
föreningar

Hamnar

Sjökluster
Varvs- och
offshoreindustri

Hamnoperat
örer och
lasthanterare

Stödjande
branscher

Offentliga
sektorn

Figur 3 Sjökluster (fritt tolkad och översat t från Tapaninen, 2013)

Precis som hos aktörerna, finns hamnens kunder i flera olika områden. Tapaninen (2013)
säger att hamnens direkta kunder är rederierna som hämtar last till hamnen, operatörerna
som hanterar lasten i hamnen och transportörerna som förflyttar lasten vidare. Lastens
ägare kan även ses som en kund till hamnen, men kundförhållandet är sällan aktivt. Andra
indirekta kunder är sådana företag som betjänar rederierna, operatörerna, transportörerna
eller andra aktörer i samband med hamnverksamheten.
Tapaninen (2013) beskriver att olika intressegrupper som kan dra nytta av
hamnverksamheten är bl.a. arbetskraft, lokala företag, kommunen samt regionen.
Arbetskraft krävs till många olika tjänster och stödtjänster i samband med hamnen.
Lokala företag gynnas av att deras produkter och tjänster används i samband med
hamnverksamheten, t.ex. lokala reparatörstjänster eller förnödenheter från lokala företag.
11

CHRISTOFFER LINDBERG

Kommunen inhämtar även indirekt intäkter genom skatter på produkter och tjänster som
köps av aktörerna i hamnverksamheten. Infrastruktur är en viktig faktor som påverkar
både hamnen, staden och regionen, speciellt vid stora transportvolymer via järnväg och
landsväg.

2.3 Hamnen som logistikcentrum
Hamnen fungerar som ett centrum för olika logistikfunktioner med syftet att effektivt
förflytta varor mellan olika transportsätt. Till uppgifterna hör även förmedlande av
information mellan de olika parterna i logistikkedjan och där utöver ge olika
tilläggstjänster åt kunderna. Trender visar att hamnverksamheten i en allt större
utsträckning går mot bildande av nätverk. De olika aktiva partnerna i hamnen samarbetar
för att erbjuda en mer komplett service. Samarbetet sker ofta i form av gemensamt
utnyttjande av resurser och maskiner. (Liikenne- ja Viestintäministeriö, 2000)
Ett nätverk är ett kluster av organisationer som tillsammans erbjuder tjänster, information
och påverkan. Parterna i ett nätverk är ömsesidigt beroende av varandra och därför redo
att samarbeta för att uppnå strategiska fördelar. Hamnens strategiska konkurrenskraft
består av de olika företagens kompletterande resurser. (Vafidis och Ojala, 1999)
Enligt Vafidis och Ojala (1999) består ett nätverkslogistikcentrum av företag som är
specialiserade på sitt område och samarbetar på ett mångsidigt sätt. Logistikcentret kan
därav erbjuda många olika specialtjänster åt kunderna. Företagen är verksamma i sina
egna lokaler men strävar till att skapa synergifördelar var än möjligt. Andersson (1995)
beskriver att ett logistikcentrums fördelar kan t.ex. vara ett effektivare och mångsidigare
tjänsteutbud,

mindre

investeringsrisker

och

kostnadsbesparingar.

Risker

med

logistikcentrum kan vara t.ex. minskad flexibilitet gällande stora förändringar eller
förtroende mellan parterna. Det finns risker i att man misslyckas med kommunikationen
av orsakerna till samarbetet för de lägre nivåerna i organisationen och därav stöter på
motstånd eller inte fullt når upp till samarbetets förväntade resultat.

12

CHRISTOFFER LINDBERG

2.4 Sammandrag
Logistik är processen av planering, implementering och hantering av ett kostnadseffektivt
flöde av olika sorters produkter och varor. Sjöfartslogistiken är en del av transportkedjan,
som transporterar både passagerare och gods i stora mängder över långa avstånd, och
består av bl.a. hamnar och linjetrafik. (Natalia m.fl., 2016)
Hamnars uppgifter är både logistiska och industriella. De logistiska uppgifterna handlar
om att effektivt förflytta varor från en part i logistikkedjan till en annan, att förmedla
information om enheterna mellan de olika parterna. Aktörerna i hamnbilden kan delas in
i tre områden, sjösidan, hamnen och landsidan. Tapaninen (2013) definierar sjöklustret
som en helhetsbild över alla aktörer och intressenter som förknippas med marinindustrins,
sjöfartens och hamnverksamhetens offentliga och privata sektorer. Dessa aktörer och
intressenter är i en kraftig växelverkan med varandra och utnyttjar nätverket som bildas
på grund av detta.
Hamnen som logistikcentrum sammanfattas som olika organisationer som samarbetar för
att erbjuda en mer heltäckande tjänst. Logistikcentrumssamarbetet kan t.ex. bidra till en
bättre image, konkurrensfördelar och kostnadseffektivitet.
Rederiet, operatören och transportören är hamnens direkta kunder och kundförhållandet
mellan dessa parter kan anses vara mer komplicerat än vanligt. Det intressanta är att
landtransportören samtidigt är både rederiets och operatörens direkta kunder, samtidigt
som rederiet kan även anses vara operatörens direkta kund. Detta illustreras i figur 2.3.
Jag avgränsar i min avhandling hamnens kunder till dessa tre; rederiet, operatören och
transportören, för att undersöka det strategiska nätverk som uppstår i hamnmiljön av
dessa parter.

13

CHRISTOFFER LINDBERG

Figur 4 Kundförhållandet från hamnverksamhetens perspektiv.

14

CHRISTOFFER LINDBERG

3 Hamnen som varumärke
Ett starkt varumärke blir allt viktigare för att urskilja sig från konkurrenterna. Fantastiska
tjänster eller produkter räcker sällan hela vägen, utan starka och långsiktiga relationer är
väsentliga i jakten på framgång. Att marknadsföra hamntjänster skiljer sig från övrig
B2B tjänstemarknadsföring. Ojala (1991) menar att det i finska hamnar är det oftast
operatörerna som hanterar produktionen av tjänsten, medan hamnen erbjuder stödtjänster
samt eventuella mer heltäckande tjänstepaket. Detta betyder att båda parterna är beroende
av varandra och att bådas marknadsföringsåtgärder påverkar hamnens varumärke.
Den traditionella marknadsföringsmixen består av de fyra p:na, produkt, pris, påverkan
och plats. Marknadsföringsmixen kan tänkas beskriva den strategiska positionen för en
produkt på en marknad. De fyra p:na har i ett senare skede utökats till en mer omfattande
mix där personal, produktion och pengar lagts till som nyckelfaktorer till framgång för
speciellt tjänsteutbud. Grunddragen inom modern marknadsföring kan i vissa fall
missförstås, ibland även av experter inom marknadsföring. Modern marknadsföring är en
holistisk process och borde ha beaktats i alla funktioner i en organisation. Nyckeln inom
marknadsföringskonceptet är att förstå kundernas behov och vilja. (Gummesson, 1999)
Kotler (1997) påpekar att syftet med marknadsföringen är att producera mervärde och
uppnå kundnöjdhet. Marknadsföringsmixen är ett verktyg som hjälper marknadsförare att
förstå kundernas behov och vilja för att därefter producera mervärde och uppnå
kundnöjdhet. Marknadsföringens syfte är att framhäva kombinationen av alla potentiella
konkurrensfördelar i en helhetsvision för en organisation, tjänst eller produkt.
Organisationer måste finna sätt att differentiera och positionera sig på sina marknader
samt

effektivt

definiera

och

kommunicera

sina

särskilda

egenskaper

och

konkurrensfördelar för att nå sina potentiella kunder. (Kotler m.fl., 1999)
Ett varumärke definieras officiellt som ”ett namn, en symbol, logo, etc. som identifieras
med en säljares varor eller tjänster och differentierar dem från konkurrenternas.
Varumärket tilltalar konsumenterna genom bl.a. personliga erfarenheter, kommersiella
meddelanden och personlig kommunikation. Genom att ett varumärkes syfte är att
differentiera sig från konkurrenterna genom att spela på konsumenternas emotioner är ett

15

CHRISTOFFER LINDBERG

varumärke mycket mer än bara ett namn, det är en strategisk riktlinje. (Keller och
Webster, 2003)
Varumärken spelar en central roll i modern marknadsföring då de integrerar all strategiska
beslut till en enda framgångsrik formel. Byggandet av starka varumärken är grund för
långsiktig framgång och detta kräver en klar identitet, positionering samt även kontinuitet
för varumärket över en längre tid. Strategisk varumärkeshantering handlar om att designa
och implementera marknadsförings program samt att bygga, värdera och hantera
varumärket som kapital. För att lyckas med byggandet av ett varumärke är det väsentligt
att förstå hur man utvecklar en varumärkesidentitet, differentierar varumärket (brand
differentiation) och bygger upp varumärkets personlighet. Det har visat sig att
framgångsrika varumärken är inbyggda i själva kärnidentiteten. Man uppnår detta genom
att ha chefer insatta i själva processen att bygga upp varumärket, genom att klarlägga
varumärkets identitet samt genom att kärnidentiteten skall framkomma i alla
marknadsföringsinsatser. (Kotler m.fl., 1999; Keller, 1998)
Ur ett hamnperspektiv identifieras varumärket med själva området, t.ex. Hangö hamn.
Hamnen som område och tjänsterna som erbjuds innanför området står därför alla under
det gemensamma varumärket. Detta innebär att alla tjänsteproducenter innanför hamnens
område påverkar varumärket och dess egenskaper. Då ett B2B varumärkes uppgift är att
sammanfatta organisationernas strategier, målsättningar och rykte, innebär det att alla
kunder i ett hamnnätverk tas i beaktande för att skapa hamnen som varumärke.
Hanterandet av varumärken är en nyckelfunktion inom marknadsföring. Det är inte frågan
om huruvida man skall bygga ett varumärke eller ej, utan vad vill du att varumärket skall
stå för. Då man lyckas med att hantera varumärket på rätt sätt kan man uppnå fördelar
som högre kundlojalitet, bättre prissättning och bättre utvecklingsmöjligheter. (Keller och
Webster, 2003)

3.1 Byggandet av varumärken
Forskning påvisar vikten för företag att ha ett starkt varumärke på B2B marknaden. Det
förekommer dock stora skillnader i hur man bör använda ett B2B varumärke i jämförelse
med B2C varumärken. B2C varumärken lägger mer vikt på att tilltala det emotionella hos
16

CHRISTOFFER LINDBERG

en konsument, medan B2B riktar sig mot kundernas rationella och logiska tänkande. Man
kan identifiera hamnen som ett B2B varumärke, då hamnen består av flera företag som är
operativa i olika segment med olika företag som kunder. (Keller och Webster, 2003;
Ballentyne och Aaker, 2007)
Kapferer (1992) menar att varumärken underlättar beslutsfattandet, de identifierar,
garanterar, strukturerar och stabiliserar tillförseln (supply). Framgångsrika varumärken
kan vara en finansiell generator för företagsägare och därför anses varumärket vara det
ledande problemet i marknadsföringsstrategin av ett företag. Redan länge har företag
uppfattat det finansiella värdet av varumärken och dessa är erkänt som de mest värdefulla
tillgångarna i ett företag. Varumärket kan stå för en omfattande del av skapandet av
företagets förmögenhet. På grund av det finansiella värdet i varumärken drivs stora
fusioner och förvärv av varumärket. (Kotler, 1997)
Branding

eller

marknadsföring

överlag

är

inte

några

lösryckta

marknadsföringsaktiviteter, utan istället något heltäckande som influerar hela platsen och
organisationerna runtomkring. Syftet är att bygga en heltäckande strategi för varumärket,
som alla parter under varumärket samarbetar för att uppnå gemensamma målsättningar.
Därför bör tyngdpunkten i kommunikationen av ett varumärke ligga på vad varumärket
står för i konsumentens ögon, istället för vad varumärkets egentliga produkt eller tjänst
är. På detta sätt kan man utnyttja positiv image och bygga upp särskilda
konkurrensfördelar för en hamn. Varumärkets strategi bör stämma överens med
företagens egna strategier då skillnader snabbt upptäcks och påverkar sedan kraftigt
uppfattningen och trovärdigheten. Konsekvens är kanske det mest väsentliga vad gäller
varumärkeshantering, då detta direkt påverkar imagen och trovärdigheten. (Kotler, 1997;
Rainisto, 2000; Hankinson, 2001; Kotler, 2006)
Varumärkesidentiteten (brand identity) är organisationens utryckta vilja och målsättning
som

är

en

aktiv

del

i

imagebyggnadsprocessen.

Aaker

(1996)

definierar

varumärkesidentiteten som hur organisationen vill att varumärket skall uppfattas. Det
innehåller en unik kombination av varumärkesassociationer som ledningen vill bygga upp
eller underhålla. Associationerna representerar vad varumärket står för och antyder ett
löfte från organisationen till kunderna. Identiteten bygger en relation mellan varumärket

17

CHRISTOFFER LINDBERG

och

kunderna

där

det

förväntas

tillkomma

funktionella,

emotionella

och

självförverkligande fördelar jämfört med konkurrenterna. (Kapferer, 1992)
Varumärkesidentiteten kräver allt mer uppmärksamhet då detta är startpunkten för att
attrahera kunder. Identiteten byggs upp genom att sammanslå hamnens viktigaste
attraktionsfaktorer i ett marknadsföringsbudskap. Framgångsrika varumärken uppfyller
både funktionella och emotionella behov. Ett framgångsrikt hamnvarumärke förstärker
kundens upplevelse av området och bidrar till att kunden upplever en relevant fördel och
ett unikt mervärde. Dessa framgångsrika varumärken förmedlar ett tydligt meddelande
till sina målgrupper. (Keller, 1998; Aaker, 1996)
Två nyckelkomponenter med tanke på den psykologiska meningen med varumärke är
märkesmedvetenhet och varumärkesimage (brand image). Det är viktigt att kunderna vet
vilka produkter och tjänster som associeras med varumärket samt även vilka egenskaper
och fördelar som förknippas med varumärket. Industriella varumärken kan differentiera
sig själva genom de olika egenskaper och fördelar som kan konkret relateras till produkten
eller tjänsten. Vissa associationer kan anknytas till varumärkets funktionella prestation,
d.v.s. värdepropositionen och utlovade fördelar, medan andra kan vara mer abstrakta,
exempelvis olika attribut som påverkar företagets image. Starka varumärken har en
konsekvent varumärkesimage utöver alla kundsegment. Styrkan reflekterar kvaliteten och
konsistensen över företagets marknadsföringsinsatser samt över hur väl varumärket har
hanterats över en längre tid. (Kotler, 2006; Keller och Webster, 2003)
Varumärkeskapitalet (eng. brand equity) består av tillgångarna och förpliktelserna kring
formandet av varumärket. Det anses allmänt vara mycket dyrare att finna nya kunder än
att behålla gamla kunder, och därav är varumärkeslojalitet viktigt med tanke på värdet.
Aaker (1991) beskriver hur varumärkeskapitalet består av varumärkesassociationer,
varumärkeslojalitet, varumärkesmedvetenhet (brand awareness), uppfattad kvalitet och
övriga egenskaper. Hur kunderna uppfattar kvaliteten är avgörande för beslutet att
konsumera, detta gäller även platskonsumenter. Den uppfattande kvaliteten är den största
orsaken till kundnöjdhet och är därför en viktig uppgift för företagsvarumärken där
funktionella fördelar inte spelar en avgörande roll. Ett hamnvarumärke fungerar som
andra företagsvarumärken och kan utnyttja ett eventuellt värde av själva platsens de är
verksamma i. Den upplevda kvaliteten av området kan differentiera hamnar från varandra
18

CHRISTOFFER LINDBERG

och samtidigt även bidra till kundens upplevelse av hamnen. (Keller, 1998; Kotler, 1997;
Aaker, 1996)
Ett varumärkes framgång påverkas direkt av hur stor marknadsandel varumärket har.
Marknadsandelen bestäms i en hamnmiljö av hamnens position i relation på dess olika
marknadssegment. Hamnen som paket har olika marknader som den är aktiv på, och
marknadsandelen bör analyseras skilt för varje segment. Om hamnen strävar efter att
upplevas som förstklassig hos kunderna bör platsen differentieras genom en unik
varumärkesidentitet. En verklig utmaning för hamnen är skapandet av mervärde för
kunderna. Det kräver god utveckling av själva hamnen som platsen och produkt för att
mervärdet kan bli synligt och relateras till hamnen. Då konsumenterna upplever positiva
varumärkesassociationer har själva varumärket framgångsrikt byggts upp. (Rainisto,
2003; Hankinson, 2001)

3.1.1 Co-branding och strategiska nätverk
Strategiska nätverk bildas inte på måfå, utan p.g.a. specifika orsaker som stöder
verksamheten på något sätt. Dessa nätverk definieras som långsiktiga, avsiktliga och
målmedvetna arrangemang mellan självständiga aktörer, som till en viss del är beroende
av varandra. Strategiska nätverk inom den logistiska sektorn kan man tänka sig att uppstår
antingen avsiktligen för att bygga stabila nätverk som erbjuder pålitliga logistiska
funktioner. Logistiska nätverk anses vara noga koordinerade och samtidigt
utvecklingssträvande för att bygga långsiktigt hållbara företagsrelationer mellan
företagen. Företagen i nätverket anpassar sig till varandra genom att investera i resurser
och aktiviteter som samtidigt stärker relationen och stärker marknadspositionen.
(Nyholm, 2011)
Förtroende och identitet anses vara betydande grundfaktorer för byggandet av
framgångsrika företagsrelationer. Företagsrelationerna utvecklas inte i en isolerad miljö,
utan utvecklingen av en företagsrelation utvecklas genom alla de olika företagskontakter
företagen har. Man har klart fastslagit att man inte kan endast se på vissa särskilda
händelser för att undersöka företagsrelationer i ett nätverk, utan man bör se på
utvecklingen på en längre tid. Detta betyder att under en längre tid kan företagens roller,
19

CHRISTOFFER LINDBERG

prestationer och utveckling förändras inom nätverket. Håkansson och Snehota (1995)
beskriver kontinuitet, komplexitet, symmetri och oformell som olika typiska egenskaper
för företagsrelationer. Relationerna utvecklas genom processer som anpassning,
samarbete och konflikter, social interaktion och utvecklandet av rutiner. (Gadde och
Håkansson, 1994; Håkansson och Ford, 2002)
Företag klarar sällan av att vara konkurrenskraftiga helt på egenhand, utan företagets
aktiviteter och prestationer kan vara beroende av andra aktörer både i kompletterande och
konkurrerande branscher. Kvaliteten på konkurrenternas och de kompletterade tjänsterna
bidrar till utvecklingen av marknaden. Detta innebär att det automatiskt förekommer en
mix av samarbete och konkurrens på marknaden. Företag tävlar i att skapa lyckosamma
företagsrelationer som bidrar till strategiska konkurrensfördelar på marknaden.
Konkurrerande företag motiverar varandra till att konstant utveckla sitt nätverkstjänster.
(Wilkinson och Young, 2002)
Möller och Rajala (2007) påpekar att syftet för tjänsteproducerande företag är att bygga
mervärde för sina kunder. På samma sätt bidrar byggandet av ett framgångsrikt nätverk
till detta mervärde. Ett nätverks identitet kan beskrivas som summan av de uppfattade
relationerna inom nätverket. Nätverket utnyttjar varandras kunskaper, tillgångar och
resurser i byggandet av en effektivare tjänst till de olika kunderna i nätverket. Dessa
faktorer har en fundamental roll i, inte bara hur en tjänst upplevs utan hur tjänsten kan
utvecklas i framtiden. Det bör påpekas att det i sista hand är kunderna som upplever
mervärdet i nätverkets aktiviteter. Kunderna utvärderar den slutliga tjänsten som en helhet
och om någon process misslyckats eller någon aktör bidragit med dålig service påverkar
detta konkurrenskraften och prestandan av hela nätverkets prestationer. (Partanen och
Möller, 2012; Håkansson och Snehota, 2006; Gadde och Håkansson, 1994)
Bengtsson (2002) menar att det har förekommit ett ökande intresse för att ingå
partnerskap mellan olika varumärken och företag. Co-branding, eller brand alliance, är
en omfattande term som avser samarbete mellan två eller flera säljbara produkter. Företag
kan tänka sig använda ett antal olika co-branding strategier, bl.a. inom marknadsföring
och försäljning, för att öka värdet på en produkt eller service. När man använder sig av
co-branding strategier hoppas man på att kunna sammanslå olika varumärkens positiva
associationer till ett gemensamt varumärke, vars syfte är att ge en bättre egenskapsprofil
20

CHRISTOFFER LINDBERG

och därmed öka den upplevda kvaliteten. (Erevelles m.fl., 2008; Bengtsson och Servais,
2005)
Det som skiljer sig mellan industriella och konsumentmarknader, är själva köpprocessen.
Syftet med köpprocessen på industriella marknader är oftast att minska på risk och osäkra
faktorer. Här spelar varumärket en stor roll och varumärkets identitet påverkar kundernas
uppfattning av produkterna och tjänsterna. Co-brandingens roll är här att bidra till en
förbättrad bild, minskad risk och ökad tillfredställelse. Det kan diskuteras huruvida cobrandingens roll är endast symbolisk, var syftet är att maskera produkten eller tjänsten
för att ge en bättre bild av varumärkets funktionella och emotionella egenskaper. Trots
detta, anses det även vara möjligt att öka mervärdet för konsumenterna genom ett unikt
samarbete mellan co-branding parterna. Det är inte alltid de tekniska detaljerna som avgör
i B2B köpprocesser, utan i sista hand är ofta uppfattningen av tjänsternas kvalitet.
(Erevelles m.fl., 2008; Bengtsson och Servais, 2005)
Grundragen inom B2B co-branding fokuserar på företagsrelationer, allianser och nätverk.
Dessa partnerskap tillåter företagen att stöda varandra, engagera i gemensamma branding
aktiviteter samt bygga relationer och nätverk som förbättrar deras position på marknaden.
Erevelles m.fl. (2008) beskriver olika fördelar som kan uppnås genom co-branding, dessa
är sammanfattade nedan.
o Konkurrensfördelar (t.ex. minska sannolikheten för nya intrång på
marknaden)
o Prissättningsfördelar (t.ex. bättre priser p.g.a. större marknadsandel)
o Marginaliseringsfördelar (t.ex. kostnaden för aktiviteter minskar då man
genomför en gemensam aktivitet istället för två separata)
o Marknadsförings och reklamfördelar (t.ex. gemensamma kampanjer)

3.1.2 Valet av hamn
Varumärkespositionering involverar själva tjänsteutbudet för hamnen med varumärkets
och organisationens värderingar. Det kommer att förekomma både likheter och skillnader
jämfört med konkurrenterna i både värderingarna och själva utbudet av tjänster. En hamns
positionering grundar sig på de olika konkurrensfördelarna och företagens visioner. För
21

CHRISTOFFER LINDBERG

att veta var hamnen bör positionera sig på marknaden samt vilka konkurrensfördelar är
väsentliga, bör man veta vad hamnens kunder prioriterar. Tongzon (2009) beskriver hur
faktorerna prioriteras i valet av hamn. Vanligtvis favoriseras kundservicen och kvaliteten
på tjänsterna istället för priset, men dock inom vissa gränser. Det förekommer ett högsta
pris som kunderna är villiga att betala för en viss tjänst, samtidigt som de som prioriterar
pris har en lägsta servicenivå som de accepterar. Aronietis m.fl. (2010) beskriver de mest
nämnda faktorerna som influerar valet av hamn är: pris, plats, kvalitet och rykte, hastighet
och

tid,

infrastruktur,

effektivitet,

tillgänglighet,

frekvens

av

anlöp

samt

informationssystem.
Valet att frakta varor genom en viss hamn ligger slutligen hos befraktarna. Vanligtvis är
det köparen som har kontroll över hur varorna skall fraktas. Dock förflyttas ansvaret över
till en tredje part som utför själva transporten. Köpevillkoren definierar vem som har hand
om vilka transport skeden. Studier har visat att valet av hamn kan delas in i kvalitativa
och kvantitativa faktorer. Kvantitativa faktorer handlar om mätningsbara faktorer som
man kan jämföra hamnar emellan. Man delar huvudsakligen in dessa kvantitativa faktorer
i tre huvudgrupper, d.v.s. faktorer som påverkar rutten, faktorer som påverkar servicen
och ekonomiska faktorer. De kvalitativa faktorerna är mer subjektiva och involverar
faktorer som t.ex. flexibilitet och användningsbekvämlighet (ease of use), traditioner,
hamnens marknadsföringsaktiviteter, samarbetsvillighet samt personliga kontakter. I
många fall kan dessa subjektiva faktorer överglänsa de rent mätbara faktorerna.
(Tongzon, 2009)
Ur speditörens synvinkel framkommer flera olika faktorer som påverkar i valet av hamn
man transporterar till. Dessa är bl.a. fartygsfrekvens, operationell effektivitet,
infrastrukturen kring hamnen, hamnens läge, konkurrenskraftiga hamnavgifter,
anpassbarhet till kundernas krav och hamnens rykte kring fraktskador. Fartygsfrekvensen
i till en viss hamn påverkar speditörernas möjlighet till flexibilitet positivt och bidrar även
till lägre övergångstider för de fraktade produkterna. (Aronietis m.fl., 2010; Tongzon,
2009)
Effektiviteten i en hamn förknippas vanligen med fart och pålitlighet. För speditörerna är
en s.k. ”on-time delivery” väldigt viktig för vidare transport och påverkar direkt deras
rykte och lönsamhet. Hamnens effektivitet kan även ses som ett samband mellan
22

CHRISTOFFER LINDBERG

kostnaderna och tiden som fartygen stannar i hamn, en kortare tid i hamnen innebär lägre
kostnader och därmed ett lägre fraktpris för speditörerna. Faktorer som påverkar
effektiviteten i en hamn är t.ex. produktiviteten av kapitalet och arbetskraften, direkta
kostnader, väntetid för fartygen, minskandet av förseningar till den fortsatta transporten
samt pålitlighet. Det har konstaterats att flera speditörer väljer hellre ett högre pris mot
bättre service och pålitlighet än vice versa. (Aronietis m.fl., 2010; Tongzon, 2009)
Tillräckligt lämpande infrastruktur i och omkring hamnen är väsentligt för speditörer för
att få sin last snabbt lossad, processad och färdig för vidare transport. Till hamnens
infrastruktur beaktas bl.a. kajer, kranar, maskinparken, terminaler och andra
förvaringsmöjligheter. Utöver detta anses även effektiva information system, räls- och
vägleder, farleder samt hamnledningen tillhöra hamnens infrastruktur. Hamnen bör till
alla ovannämnda faktorer kunna hantera de fraktvolymerna för att infrastrukturen inte
skall på ett negativt sätt påverka valet av hamn att frakta till. Det geografiska läget
påverkar hamnens attraktivitet. Hamnens läge är inte bara en lämplig egenskap utan en
faktor som kan spela stor roll på tiden och kostnaderna på frakten från hamnen till
slutdestinationen. (Aronietis m.fl., 2010; Tongzon, 2009)
Det förekommer olika typer av avgifter i hamnen som beroende på vilken funktion
avgiften förknippas med. Avgifter som förknippas med själva fartyget kan vara t.ex.
farledsavgifter, förtöjningsavgifter och hyror. Avgifter för lasthantering och -förvaring är
beroende av last typen och storleken på last. Vanligtvis så har dessa avgifter inte ett direkt
avgörande på valet av hamn, utan högre pris jämfört med bättre service kan föredras. En
överlägsen service kan uppnås genom snabb respons på förändrade omständigheter och
hantera situationerna till kundernas belåtenhet. Kunderna uppskattar även huruvida
hamnen har ett gott rykte kring lastskador vilket påverkar direkt kundnöjdheten och hur
tjänsten upplevs. (Tongzon, 2009)
Vermeiren och Macharis (2016) menar att man i allt större utsträckning tar i beaktande
landvägen i valet av hamn. Hamnarnas roll i det logistiska nätverket har blivit allt
viktigare, då supply chain managers strävar till allt snabbare och mer kostnadseffektiva
lösningar att transportera sina varor från dörr till dörr. Överlag anses hela logistikkedjans
prestationsförmåga spela en större roll, speciellt i Europa, då fraktare och speditörer sällan
är begränsade till endast ett ruttalternativ eller endast en hamn. På senare tid har även
23

CHRISTOFFER LINDBERG

smidighet och hållbarhet uppenbarat sig som värdefulla faktorer för många olika parter.
Logistikkedjan som helhet, och därmed även hamnen, bör sträva till flexibilitet och även
att minska påverkan på naturen.
En ökad integration mellan olika leverantörer av logistiktjänster är uppenbar på dagens
marknad.

Det

förekommer

globala

allianser

mellan

rederier

och

även

terminalhanteringsföretag som är globalt aktiva. Man kan säga att den klart tydligt
indelade marknaden för olika logistiska tjänster är nu utsuddad till en mer integrerad
logistisk marknad. Faktorer som inflytande, effektivitet och lönsamhet är faktorer som
styr logistikmarknaden mot integration. Studier om effekterna av allianser på
logistikmarknader visar att allianser har nått en starkare förhandlingsposition. Allianser
och samarbetande nätverk kontrollerar i dagens läge betydande flöden av varor på
omfattande rutter. Detta bidrar till allt högre efterfrågan på terminalhanteringsförmåga
och -kapacitet. För att hamnar skall kunna svara på efterfrågan, bör man ha ett
funktionerande nätverk omkring sig som är mångsidigt, flexibelt och effektivt. (Heaver
m.fl., 2001)

3.3 Sammandrag
Forskning visar att det i dagens läge är viktigt även för B2B företag att ha starka
varumärken. Framgångsrika varumärken har en stark och genomskinlig identitet som
bidrar till framgångsrika kundrelationer. Att skapa ett starkt varumärke kräver en stark
målsättning och en välplanerad strategi för att uppnå detta.
Hamnen som ett varumärke skiljer sig från ”vanliga” B2B varumärken. Det förekommer
många olika processer inom en hamn som vanligtvis hanteras av många olika företag.
Speciellt i Finland betyder detta att det är svårt att marknadsföra och sälja en helhetstjänst
från hamnperspektivet. För att förstå hur man skall bygga upp en hamns varumärke, bör
man förstå hur kunderna väljer en hamn. De viktigaste faktorerna är pris, plats, kvalitet
och rykte, hastighet och tid, infrastruktur, effektivitet, tillgänglighet, frekvens av anlöp
samt informationssystem. Man kan summera faktorerna till antingen kvalitativa eller
kvantitativa. Det anses vara viktigare att få en bättre kvalitets service till ett
konkurrenskraftigt pris snarare än att få tjänsterna till det billigaste möjliga priset.
24

CHRISTOFFER LINDBERG

Hamnens infrastruktur och tjänster är väsentliga för valet av transportrutt. Detta ökar
incitamentet att öppna en diskussion över samarbetet inom hamnen. Ett ökat samarbete
kan öka konkurrenskraften och förbättra tjänsterna. Co-branding kunde vara ett effektivt
sätt att sammanföra olika funktioner inom hamnen till ett strategiskt nätverk och
gemensamt marknadsföra och sälja hamnen som en plats. Det skulle vara viktigt för
konkurrenskraften att uppnå en gemensam strategi för hamnens alla funktioner för att på
vara mer attraktiva på marknaden. På detta sätt skulle man kunna uppnå en
konkurrenskraftig helhet som kunde tilltala olika kunders behov.

25

CHRISTOFFER LINDBERG

4 Hamnens marknadskommunikation
Marknadskommunikation handlar om att förmedla en bild från sändare till en mottagare
på en specifik marknad. Syftet är att ge en bild av vad ett varumärke står för och vad det
är som företaget erbjuder marknaden. Marknadskommunikation handlar är inte bara att
få potentiella kunder att köpa tjänsterna eller produkterna, utan även om att uppnå attitydoch beteendeförändringar hos potentiella kunder och på marknaden. Kotler m.fl. (2012)
menar att marknadskommunikationens syfte är att informera, övertyga och påminna
kunder om varumärket. Marknadskommunikationen anses vara en publik centrerad
aktivitet

som

provocerar

till

diskussion.

Detta

uppnås

genom

olika

kommunikationsverktyg. (Dahlén och Lange, 2009)
Kommunikation av ett varumärke skapar specifika associationer kring varumärket,
produkterna och företaget. Hur väl kommunikationen lyckats beskrivs med hur kundernas
uppfattning skiljer sig från företagets målsättningar kring marknadskommunikationen.
Marknadskommunikation beskrivs som ett budskap som skall genom en specifik metod
nå en målgrupp. Genom att identifiera rätt målgrupp, utforma rätt budskap och använda
sig av rätt metod uppnår man effektiv marknadskommunikation. För att uppnå effektiv
kommunikation mellan sändare och mottagare är det viktigt att förstå kundens
responsprocess och vad som bidrar till ett eventuellt köpbeslut. (Belch och Belch, 1998)
För att uppnå effektiv kommunikation behöver man enligt Kotler och Keller (2016) följa
följande åtta steg.
1. Identifiera budskapets målgrupp.
2. Fastställa kommunikationens målsättning.
3. Utveckla ett meningsfullt och unikt budskap.
4. Välja rätt kombination av kommunikationsverktyg.
5. Etablera en kommunikationsbudget.
6. Kommunicera kommunikationsmixen.
7. Mäta effektiviteten av kommunikationen.
8. Utveckla och kostnadseffektivera kommunikationen.

26

CHRISTOFFER LINDBERG

4.1 Kommunikationsverktyg
Shimp (2010) sammanfattar fundamentala former av marknadskommunikation till
traditionell massmediareklam, online reklam, personlig försäljning, PR, evenemang och
sponsorskap, sales promotion, direkt marknadsföring m.m. Kotler och Keller (2016)
menar

att

det

finns

åtta

huvudsakliga

former

av

kommunikation

inom

marknadskommunikationsmixen. Dessa är reklam, sales promotion, evenemang och
upplevelser, PR och publicitet, marknadsföring online samt genom sociala medier, mobil
marknadsföring, direkt och databasmarknadsföring och slutligen personlig försäljning.
Håkansson och Snehota (1995) påpekar att relationsmarknadsföring kan ses som ett
kärnverktyg för marknadsföringskommunikation och att själva processen är kritisk för ett
nätverkstänk.
Traditionell reklam är den äldsta formen av marknadskommunikation och i dagens läge
förekommer reklam nästan var som helst. Reklam är en form av masskommunikation som
riktar sig till den stora allmänheten och syftet är att informera, övertala och påminna
kunderna om varumärket. Det är den dyraste formen av marknadskommunikation vars
slutliga effekt är svår att bevisa. Trots detta anses reklam vara ett kraftigt verktyg i
byggandet av varumärkesidentitet. Hollensen (2010) menar att reklam är mest effektivt
på konsumentmarknaden men är mindre effektiv och användbar på B2B-marknaden.
(Arens m.fl., 2011; Gerber och Bothma, 2009)
PR kan beskrivas som utvecklandet och hanterandet av goda relationer med olika
publiker. Man planerar och upprätthåller en medveten relation och välvilja mellan
organisationen och den ämnade publiken. I kontrast till reklam, anses PR ha en hög
trovärdighet och ses som väldig trolig för allmänheten. Till de personer som förmedlar en
organisations PR hör inte bara den högsta ledningen, utan även anställda, leverantörer,
intressenter och andra organisationer (t.ex. statliga och välgörenhetsorganisationer). Det
förekommer många olika former av PR, bl.a. sponsorskap, olika evenemang och
nyhetsartiklar. Alla dessa former bidrar till organisationens rykte samt skapar
uppmärksamhet, förståelse och godkännande kring varumärket. (Kotler och Armstrong,
2016; Arens m.fl., 2011; Hollensen, 2010; Shimp, 2007)

27

CHRISTOFFER LINDBERG

Sales promotion är olika verktyg som strävar till att bygga mervärde kring varumärket
samt att bidra till direkt ökad försäljning. Syftet är att motivera kunderna till att köpa just
deras produkt istället för konkurrentens. Det kan handla om rabatter, provexemplar,
tilläggsprodukter/tjänster eller företagsgåvor. I B2B kommunikation kan sales promotion
involvera t.ex. olika mässor, material till försäljnings representation eller olika sorters
gåvor. (Kotler och Keller, 2016; Kotler och Armstrong, 2016; Arens m.fl., 2011)
Direkt marknadsföring är aktiviteter som riktar sig direkt mot en individ eller ett företag.
Hollensen (2010) beskriver direkt marknadsföring som aktiviteter med vilka ett
varumärke individuellt via digitala media erbjuder potentiella kunder. Dessa kan vara allt
från telefonförsäljning till personliga epost, besök, kataloger och sociala medier.
Verktyget erbjuder en möjlighet att bygga upp en tvåvägs relation där kunden är högt
engagerad. (Kotler och Armstrong, 2016)
Personlig försäljning är det viktigaste verktyget inom B2B marknadsföring. Genom
personlig försäljning bygger man upp direkt kundkontakt som erbjuder försäljaren att
starta en personlig relation genom vilken man kan ta reda på mer information om kunden
än andra media. Med personlig försäljning kan man ta i beaktande kundens särskilda
intressen och behov samt utveckla den bästa möjliga lösningen för en specifik kund. Att
lösa kundens problem på det bästa möjliga sättet bidrar till att bygga en stark relation
mellan organisationerna. Den huvudsakliga negativa aspekten med personlig försäljning
är priset, då det anses vara ett väldigt dyrt marknadsföringsverktyg. (Kotler och
Armstrong, 2016; Hollensen, 2010)
Perspektivet relationsmarknadsföring grundar sig i uppfattningen om att ett mervärde på
produkter och tjänster kan uppnås genom relationer. Mervärdet gäller inte endast för
kunden, utan även för t.ex. leverantörer och andra intressenter. Grönroos (2004) menar
att en kontinuerlig relation kan ge en känsla av trygghet och kontroll, minimera risk samt
bygga lojalitet. I slutändan kan detta bidra till känslan av reducerad kostnad av produkten
eller tjänsten. Relationsmarknadsföring är en process där målet är att bygga
framgångsrika strategiska allianser och partnerskap. Till relationsmarknadsföring hör inte
endast personlig försäljning, sales promotion eller PR, utan även t.ex. kundtjänst såsom
skräddarsydd

logistik,

kundorienterad

fakturering

eller

reklamationshantering.

Kundtjänst kan även vara ett viktigt konkurrensverktyg.
28

CHRISTOFFER LINDBERG

Relationsmarknadsföring kan definieras som processen att hantera företagets
marknadsrelationer, eller mer specifikt processen att identifiera, etablera, upprätthålla och
förstärka företagets relationer till kunder och intressenter. Även att avsluta ogynnsamma
relationer är vara en viktig del av processen. Målsättningen med relationsmarknadsföring
är att tillmötesgå alla parters målsättningar genom att ge och uppfylla löften.
Relationsmarknadsföring ses kortfattat som hanterandet av interaktioner, relationer och
nätverk. För att uppnå och leda effektiv relationsmarknadsföring bör man ta i beaktande
leverantörer, samarbetspartners, distributörer, finansinstitut, kundernas kunder och ibland
även politiska beslutsfattare. (Grönroos, 2004)

4.2 Kommunikation av B2B-varumärken
Ursprungligen ansågs B2B marknadsföring handla om industriell marknadsföring där
fokus låg på att producera och sälja en produkt för andra företag. Nuförtiden har B2B
marknadsföring en mycket bredare betydelse och inkluderar relationer, inte bara mellan
företag utan även olika sorters organisationer, t.ex. statliga och icke-vinstbringande
organisationer. Den allmänna definitionen på B2B marknadskommunikation anses vara
promotion av varor och tjänster till organisationer istället för individer. Man gör ett
misstag om man tror att B2B relationer alltid är rationella bara för att det handlar om
organisationer. I och med att besluten i organisationerna görs av människor bör man
komma ihåg att även känslor påverkar besluten i en organisation. (Lilien och Greval.
2012; Wood, 2006)
När man kommunicerar B2B varumärken bör man inse skillnaden i köpprocessen mellan
B2B och B2C kunder. Själva köpbeslutet i en B2B organisation görs sällan av en enskild
individ, utan snarare en grupp människor från olika expertområden. Man kan under vissa
omständigheter påstå att B2C företag är mer transaktionsinriktade i sin marknadsföring,
medan Coviello och Roderick (2001) menar att B2B företag är mer sannolikt än
konsumentföretag att använda sig av t.ex. relationsmarknadsföring. B2B företag tenderar
understryka vikten av mänsklig kontakt till sina primära kunder och även
marknadskommunikation som involverar direkt kontakt mellan arbetstagarna och deras
kunder. Vanligtvis leder detta till att köpare och säljare utvecklar personliga relationer,
29

CHRISTOFFER LINDBERG

vilket leder till ökad och pågående kontakt inom det B2B organisationens nätverk.
(Solomon m.fl., 2013; Coviello och Roderick, 2001)
Mäläskäs m.fl. (2011) studie om nätverksaktörers deltagande i B2B branding, påstår att
inte enbart producenten är ansvarig för varumärkesbygget och kommunikationen av
denna. Istället för att producenten ensam kontrollerar och bygger varumärket, anses
interaktiva processer och kommunikationen mellan nätverkets intressenter skapa
varumärket. Leitch och Richardson (2003) påpekar att nyckelfaktorerna till lyckad B2B
branding att bygga gynnsamma, funktionerande och jämlika interaktiva relationer med
gemensamma målsättningar. Interaktionen mellan arbetstagare, kunder och intressenter
medför till vad som representerar varumärket och hur varumärket upplevs. Detta innebär
att inget företag kan totalt kontrollera hur sitt varumärke upplevs och vad det
representerar, utan varumärket är en slutprodukt av alla relationer mellan varumärkets
intressenter.
För att framgångsrikt implementera relationsmarknadsföring som ett kommunikationsverktyg krävs enligt Grönroos (2004) ett skift i fokus.
a) Interaktionsprocessen mellan intressenter är kärnan i relationsmarknadsföring.
b) Den planerade kommunikationsprocessen måst stöda utvecklandet av relationer.
c) Värdet är produkten av relationen
Kunderna är oftast inte endast ute efter en enskild produkt, utan kräver snarare ett mer
helheltstäckande utbud, t.ex. allt från information, leverans, installering, reparationer till
uppdateringsmöjligheter. Man kan tillägga att oftast är det inte själva kärnprodukten eller
tjänsten som orsakar missnöje, utan snarare tilläggsutbudet. Även den globala
konkurrensen erbjuder kunder allt fler alternativa lösningar än tidigare. En B2B
kundrelation går långt längre än bara en enda transaktion, man strävar efter förstås efter
en förstklassig produkt eller tjänst, men även att kontinuerligt utveckla och erbjuda en
bättre helhet får båda parter. Exempelvis är den fysiska produkten kärnan i transaktionen,
medan tjänsterna och servicen runtomkring som ger mervärde och det som skiljer sig från
konkurrenterna. I ett långvarigt kundförhållande har relationen byggts upp på ömsesidig
förståelse av varandras behov och preferenser. (Grönroos, 2004)

30

CHRISTOFFER LINDBERG

En integrerad marknadskommunikation är klart påverkad av relationsmarknadsföringsperspektivet, men innehåller även klart traditionella kommunikationsmetoder såsom
reklam, direkt marknadsföring, försäljningspromotion och PR. Integrerad marknadskommunikation strävar till en tvåvägskommunikation där man får direkt respons på sitt
meddelande och kan anpassa sig till kundens förväntningar. Integrerad marknadskommunikation, som enbart en kommunikationsstrategi utvecklar inte av sig själv
långsiktigt framgångsrika kundrelationer, men anses vara en viktig del i en relationsmarknadsföringsstrategi. Däremot för att uppnå framgångsrik relationsmarknadsföring
krävs en integrering av kommunikationsmeddelandet i samtliga metoder som stöd för
etablerandet, upprätthållande och förstärkandet av kundrelationerna. (Grönroos, 2004)

4.3 Marknadsföring av nätverk som B2B varumärken
Näverksmarkandsföring är en marknadsföringsstrategi där man förlitar sig på att ett
nätverk skapar tillväxt och utveckling. Marknadsföringsaktiviteter inom ett nätverk kan
påverka organisationens förmåga att utveckla sin egen position i ett nätverk av relationer.
Vanligtvis når man sin position inom ett nätverk genom både företagsmässiga och sociala
transaktioner över en längre tidsperiod, som ett resultat av utvecklandet och
upprätthållandet av individuella, interaktionsbaserade relationer. Därav täcker
nätverksmarknadsföring både relationer på ett individuellt och företagsmässigt plan.
Koordinering av nätverksmarknadsföringen, eller nätverksrelationerna, kan förvaltas av
både högre chefer och deltidsanställda marknadsförare inom, och även utanför,
organisationen. Nätverksrelationerna kan inkludera vem som helst och hur många som
helst av organisationens intressenter, så länge som deras målsättningar är lika inriktade.
(Coviello och Roderick, 2001)
Coviello och Roderick (2001) påstår att teoretiker är överens om att B2B marknader är
drivna av komplexa och mellanmänskliga förhållanden som orsakas av ett ömsesidigt
beroendeförhållande mellan säljare och köpare. Här kan både säljare och köpare vara
vilken person som helst inom sin egen organisation, t.ex. försäljare, chefer eller
logistikpersonal. Man talar om en mikro-nivå, där kommunikationen och relationen sker
mellan människor och en makro-nivå där man avser kommunikationen mellan företag.
Här framkommer en klar kontrast till B2C marknadsföring, där man huvudsakligen
31

CHRISTOFFER LINDBERG

använder sig av indirekta kanaler jämförelsevis med B2B marknadsföringens direkta
kanaler.
Mäläskä m.fl. (2011) påpekar att företagsnätverk är en viktig del av värdeskapandet på
B2B marknader. Corporate branding kan anses vara det mest relevanta för B2B företag
och därav kan medskapandet av ett varumärke inom ett nätverk ses som en resurs för
företagets varumärkesbild. Håkansson och Ford, 2002) påpekar att inget företag kan
totalt kontrollera ett nätverk eller utkomsten av alla företagsrelationer. Fastän nätverket
förser företagen möjligheter att påverka andra, bör man komma ihåg att detta gäller även
andras möjligheter att påverka ditt företag. Detta bidrar till att i en nätverksekonomi finns
det en ökad möjlighet för att ett företags rykte kan dramatiskt påverkas, både positivt och
negativt, av andra nätverksaktörers handling. Externa influenser i samband med en
systematiskt planerad varumärkesprocess kan inte nödvändigtvis planeras eller hanteras,
vilket framställer en utmaning för varumärkeshantering gällande utvecklandet och
implementerandet av varumärkesstrategier inom ett nätverk.
På basis av den relationsmässiga synen på varumärket, framkommer ett företags
strategiska position genom interaktionen med nätverkets aktörer. Ett komplext nät av
aktioner och motaktioner definierar varumärkets slutgiltiga prestation. Detta betyder att
varumärkets prestation inte endast definieras genom interaktiva relationer med sina egna
samarbetspartners, utan även genom sammanlänkandet av alla relationer inom nätverket.
(Mäläskä m.fl., 2011)
När man diskuterar varumärkens värde och prestation bör man ta i dagens läge i
beaktande en mycket bredare bild av marknaden. Företag tenderar använda sig mer av
outsourcing och samproduktion, vilket bör tas i beaktande vid definierandet av
varumärkets värde. Även kunder som ger mervärde, komponent och serviceproducenter
samt andra samarbetspartners bidrar till varumärkets värde. Varumärkets värde i
kundernas ögon består därav av hela nätverkets prestationer och uppfyllande av
kundlöften. Mäläskä m.fl. (2011) påstår att företag är mer benägna att bygga långsiktiga
och framgångsrika nätverksrelationer för att öka varumärkets legitimitet samt att även
minimera risken, marknadsföra verksamheten och skapa återkommande kunder och ett
positivt rykte.

32

CHRISTOFFER LINDBERG

4.4 Sammanfattning av teori och problemprecisering
I detta kapitel sammanfattar jag teoridelen och preciserar problemställningen. Jag
presenterar kort de teoretiska huvuddragen samt förutsättningarna för att effektivt
förverkliga gemensam marknadsföring av hamnen som ett logistikcentrum. Till sist
preciseras de frågeställningar som är grund för den empiriska undersökningen.

4.4.1 Sammanfattande teoretisk diskussion
Ur ett strategiskt perspektiv kan skapandet av ett starkt varumärke bidra till långsiktig
framgång. Genom att kommunicera strategiskt viktiga konkurrensfördelar och bygga
förtroende till kunderna och intressenterna, skapar man en stark varumärkesbild.
Alla företag skapar en bild av sin organisation, antingen medvetet eller omedvetet.
Organisationen skapar bilden delvis genom det utbud av tjänster eller produkter de har,
men även hur det samverkar med sin intressesfär. Strategiskt sätt är det smartare att själv
försöka påverka hur andra uppfattar företagets image. Detta uppnår man genom att aktivt
försöka skapa ett varumärke på basen av sina egna konkurrensfördelar och på företagets
egna värderingar.
Fördelarna med att skapa en varumärkesstrategi är många, bla:
•

Ökad synlighet

•

Mervärde

•

Planerad kommunikation

•

Ökad försäljning

•

Tro på sin egen tjänst

•

Skapande av enhetlighet

•

Ökat förtroende

Att skapa en varumärkesstrategi kräver planering, resurser och gemensamma
målsättningar. För att man skall effektivt kunna kommunicera ett varumärke och
dessutom få sin omgivning att uppfatta varumärket positivt, krävs det en klar och tydlig
33

CHRISTOFFER LINDBERG

plan med realistiska och smarta målsättningar. Dessutom bör man övertyga hela sin egna
organisation att arbeta för strategin och att kommunicera den planerade strategin på ett
trovärdigt sätt till sin omgivning och sina kunder. När både organisationens tjänster och
kommunikation motsvarar kundernas förväntning på varumärket har strategin lyckats.
Logistikcentrum är ett område där många logistikföretag med diverse stödfunktioner är
aktiva. Hamnen anses vara ett naturligt logistikcentrum då många olika organisationer är
aktiva på ett mindre geografiskt område. Speciellt inom hamnen förekommer en viss form
av naturlig samverkan mellan företag. Rederiet behöver en agent som representerar
fartygen och är i nyckelroll mellan olika organisationer, bl.a. stuveriet, lotsar, bogserare,
hamnplanering. Det förekommer många olika former av samarbeten mellan olika
intressenter och aktörer på hamnområdet.
Ur hamnens perspektiv är det viktigt att samarbetet mellan aktörerna fungerar och att alla
kunder och intressenter är nöjda med den service som erbjuds i hamnen. De förekommer
många kundförhållanden i en hamnmiljö. Stuveriet kan anses vara hamnens kund, men
även rederiet är hamnens kund. Rederiet är samtidigt stuveriets direkta kund medan
transportföretag är rederiets kunder. Transportföretagen är även stuveriets kunder, medan
producerande företag är transportföretagens kunder. Diverse olika andra aktörer har
enklare kundförhållanden, t.ex. lotsar och bogserare har rederiet som kunder.
Genom att skapa ett nätverkssamarbete kan man förbättra tjänsteutbudet. Ett
nätverkssamarbete där tjänsterna är mer mångsidiga och bättre planerade kan positivt
påverka kundernas uppfattning av hamnens värde. Om man dessutom kan få nätverket att
skapa en gemensam varumärkesstrategi och gemensamt kommunicera samma
värderingar kan man förbättra både hur tjänsterna uppfattas och hamnens image. Det kan
vara utmanande för hamnförvaltningen att ensamt skapa ett varumärke och få kunderna
att uppfatta den planerade strategin på ett positivt sätt, om inte alla andra aktörer har
samma strategiska målsättningar som hamnen. Däremot om man skapar en gemensam
strategi, kommunicerar samma målsättningar och konkurrensfördelar samt erbjuder
högklassiga tjänster som skapar mervärde, har nätverket receptet till en kraftig bild av
varumärket.

34

CHRISTOFFER LINDBERG

Ett nätverk har dessutom bättre utvecklingsmöjligheter. Man kan erbjuda mångsidigt
specialiserande tjänster då nätverkets samlade resurser är högre än om man skulle arbeta
skilt. Hamnen kan även bättre påverka sin image genom att påverka sina
samarbetspartners

till

att

följa

varumärkets

riktlinjer

för

miljömedvetenhet.

Gemensamma resurser kan även förbättra tjänsterna genom gemensamma investeringar
eller lån av olika maskiner, t.ex. gemensamma investeringar i hamnkran eller gemensam
maskinpark. Ett nätverk kan även lättare skapa en bättre infrastruktur inom hamnen.
Kundernas val av hamn påverkas förutom tjänsteutbudet av t.ex. det geografiska läget,
distans till viktiga logistiska knutpunkter och områdets övriga infrastruktur. Genom en
gemensam strategi för hamn-nätverkets varumärke kan man lättare kommunicera hamnen
som

helhet,

inte

bara

enskilda

organisationers

tjänster

eller

geografiska

konkurrensfördelar till kunder som utreder sina transportmöjligheter.

4.4.2 Problemprecisering
Målet är att presentera fördelar och nackdelar samt risker och möjligheter med att
marknadsföra en hamn som ett helt nätverk. Det är även väsentligt att undersöka hur det
valet av hamn sker (se kapitel 3.1.2), och om det är möjligt att utveckla en gemensam
marknadsföringsplan för logistikcentrumet Hangö hamn. Det är även viktigt att
undersöka om man kan höja sin konkurrenskraft genom att applicera ett nätverkstänk och
kommunicera som ett helt nätverk.
•

Vilka är Hangö hamns strategiska konkurrensfördelar

•

Hur marknadsför man varumärket Hangö hamn?

•

Hur kunde man skapa ett effektivt nätverkssamarbete inom Hangö hamn

•

Hur kunde man utveckla en kommunikationsplan för logistiknätverket Hangö
hamn.

35

CHRISTOFFER LINDBERG

4.5 Sammandrag
Marknadskommunikation
marknadsföringskanaler

handlar
till

om

att

mottagaren.

sända
Olika

ett

budskap

genom

kommunikationsverktyg

olika
och

kommunikationsstrategier kan bidra till att man når rätt kundgrupp med rätt meddelande.
Shimp (2010) sammanfattar kommunikationsverktygen till reklam, personlig försäljning,
PR, evenemang och sponsorskap, sales promotion och direkt marknadsföring.
Relationsmarknadsföring fungerar som ett kärnverktyg för B2B kommunikation.
Marknadskommunikationen är nyckel till hur varumärket uppfattas hos kunderna och
intressenterna.
Grönroos (2004) menar att man bör ta i beaktande alla intressenter för att uppnå och leda
en effektiv relationsmarknadsföringsstrategi. Kortfattat ses relationsmarknadsföring som
hanterandet av interaktioner, relationer och nätverk. I detta nätverk är bl.a. leverantörer,
samarbetspartners, distributörer, finansinstitut, kundernas kunder och även politiska
beslutsfattare.
Enligt Coviello och Roderik (2001) är B2B företag mer benägna att använda sig av
relationsmarknadsföringsstrategier. Företagen uppmuntrar personliga kontakter som
leder till ökad pågående kontakt mellan olika organisationer i ett nätverk. Det är
interaktionen mellan relationerna som både skapar varumärket och påverkar hur
varumärket uppfattas. Interaktionsprocessen är kärnan i relationsmarknadsföring och
kommunikationsprocessen stärker relationer och därmed ökar värdet av relationen. B2B
kunder är sällan ute efter endast en produkt utan ofta söker man en mer heltäckande tjänst
som ökar det upplevda mervärdet. En relation mellan två organisationer bygger en bredare
förståelse för kundens behov. (Grönroos, 2004)
Nätverkstänket stöder kommunikationen av ett B2B varumärke, speciellt i ett
hamnperspektiv. De olika organisationerna i ett hamnlogistikcentrum är i en viss mån
beroende av varandras tjänster. Ett byggande av ett gemensamt nätverk och speciellt en
gemensamt kommunicerande av hamnens tjänster kan positivt påverka hur varumärket
uppfattas. De olika intressenterna i ett hamnnätverk kan enskilt både negativt och positivt
påverka den gemensamma imagen. Därav bör man skapa goda relationer till sitt nätverk
och upprätthålla goda mänskliga relationer till sina samarbetspartners.
36

CHRISTOFFER LINDBERG

5 Metodik
I detta kapitel presenteras metoden för den empiriska undersökningen. Det påbörjas med
en presentation av fallstudier och insamling av data. Kapitlet avslutas med presentation
av intervjuprocessen och en sammanfattning.

5.1 Fallstudier
I den empiriska delen har jag gjort en fallstudie av Hangö hamn. En fallstudie är en metod
där fokus är på att undersöka en viss sak, ett visst beteende eller en viss enhet, exempelvis
en organisation. En fallstudie strävar man efter att inte göra generaliseringar, utan att
analysera beteenden och processer. Genom att använda sig av fallstudier kan man uppnå
en djupare förståelse av exempelvis en specifik process eller ett problem. Syftet med
fallstudier är att ingående kunna beskriva och förstå undersökningsobjektet. Ofta
använder man sig av kvalitativa metoder inom fallstudier, t.ex. intervjuer och
observationer, för att samla in information. Insamlingen av data sker ofta osystematiskt
och analysen och tolkningen av materialet sker på intuitiv basis. En fallstudie är en
utmärkt metod när man strävar efter att undersöka en viss en händelse eller företeelse och
identifiera vilka faktorer som påverkar detta. Organisationer har både unika egenskaper
och egenskaper som är identifierbara hos andra organisationer. (Bell, 2000, Halvorsen,
1992)

5.2 Insamling av data
I den empiriska undersökningen använde jag mig av både primär- och sekundärdata.
Enligt Halvorsen (1992) samlas primärdata in genom en eller flera direkta
datainsamlingsmetoder, t.ex. intervjuer eller enkäter. Sekundärdata har redan samlats in
av någon annan och kan bestå av t.ex. tidningsartiklar eller statistik. Mitt primärdata
samlade jag in genom intervjuer med personer som antingen jobbar i Hangö hamn eller
har en väsentlig koppling till Hangö hamn.

37

CHRISTOFFER LINDBERG

Sekundärdata jag använt mig av kommer främst från tidningsartiklar, hemsidor och
företagsstatistik. Halvorsen (1992) menar att då man granskar sekundärdata, bör man
beakta att data inte har producerats för forskningssyfte och därför bör man ta ställning till
denna på ett kritiskt sätt.
Jag använde mig av kvalitativ undersökningsmetodik för att samla in information och
djupare kunskap om ämnet. Kvalitativ forskning innefattar verbala analysmetoder,
exempelvis intervjuer, medan kvantitativa undersökningsmetoder baserar sig på statistisk
bearbetning av data. Holme (1991) säger att när man använder sig av kvalitativa
undersökningsmetoder analyserar man forskningsobjektivet på djupet, till skillnad från
kvantitativa metoder där man försöker uppnå en så bred bild som möjligt. Med kvalitativa
data uppnår man en ökad förståelse och en helhetsbild för det sammanhang man
undersöker. Samtidigt är kvalitativa metoder flexibla där man kan utveckla
frågeställningen och styra diskussionen under undersökningens gång.
Enligt Bell (2000) är fördelen med att använda sig av intervjuer är flexibiliteten, man kan
ställa följdfrågor för att få precisioner och djup i svaren och på detta sätt få fram mer
information än exempelvis en skriftlig enkät. Nackdelarna med intervjumetoden är
exempelvis subjektivitet och omedveten påverkan av respondenterna. Respondenterna
kan även svara på ett sätt hen tror att intervjuaren förväntar sig, s.k. intervjueffekter.
Nervositet och stress kan även påverka respondenterna och resultatet av intervjuerna.

5.3 Standardisering och strukturering
När man samlar in information genom intervjuer finns det vissa aspekter man bör beakta.
Man skiljer des mellan olika grader av standardisering och dels mellan olika grader av
strukturering. Standardisering handlar om intervjuarens frihet och möjlighet att utforma
frågorna och deras inbördes ordning. En låg grad av standardisering innebär att
intervjuaren kan själv fritt formulera frågorna under intervjuns gång och ställa frågorna i
en lämplig ordning enligt varje specifik situation. Tvärtom ställer man vid en helt
standardiserad

intervjufrågorna

i

samma

ordning

till

alla

intervjuobjekt.

Struktureringsgraden handlar om i vilken mån intervjupersonerna får fritt svara på
frågorna. En strukturerad intervju har fasta svarsalternativ där personerna har litet

38

CHRISTOFFER LINDBERG

utrymme att svara på frågorna. Ostrukturerade intervjuer ger stort utrymme att fritt svara
och komplettera frågorna. (Patel och Davidson, 1994)
I min undersökning använde mig av ostrukturerade intervjuer med öppna frågor. Jag hade
inga fasta svarsalternativ utan intervjuobjekten fick svara fritt på mina frågor.
Frågestrukturen hade jag bestämt på förhand och ställde samma grundfrågor till samtliga
intervjuobjekt, men efter de första svaren anpassade jag frågorna och strukturen enligt
intervjudiskussionen till respektive intervjuobjekts kunnande.
Diskussionsunderlaget

byggdes

upp

enligt

nyckelord

från

teorin.

Strategi,

konkurrensfördelar, varumärke, marknadsföring, samarbete och nätverk var nyckelorden
som lade grunden för diskussionsunderlaget. Frågorna som ställdes var fokuserade på de
fyra aktörerna i Hangö hamn. d.v.s. hamnen, stuveriet, rederiet och transportören.
Diskussionsunderlaget kan ses i sin helhet i bilaga 1. Målet var att ställa samma frågor
angående alla aktörerna till alla intervjuobjekt. Då alla objekt representerade olika parter
i logistikkedjan och såg på Hangö hamn på olika sätt tänkte jag mig få en så bred och
ärlig bild av de olika aktörernas roll i nätverket. Intervjuerna var ostrukturerade men i
slutändan relativt standardiserade.

5.4 Respondenterna

I min undersökning intervjuade jag följande personer som på olika sätt är förknippade
med Hangö hamns verksamhet. Personerna är valda på grund av deras position och deras
kunskap om Hangö hamn. Alla intervjuobjekt har mångårig erfarenhet både av
logistikbranschen och Hangö hamn samt är antingen direkt eller delvis insatta både i sina
egna organisationers och andra aktörers marknadsföring.
- Anders Ahlvik, Verkställande direktör för Hangö hamn Ab. Ahlvik är den som leder
verksamheten och utvecklingen samt är Hangö hamns ansikte till marknaden.
- Nina Häggroth, Marknadsföringschef för Hangö hamn Ab. Häggroth sköter
marknadsföringen för Hangö hamn Ab och har utvecklat deras närvaro på sociala medier.
39

CHRISTOFFER LINDBERG

- Göran Eriksson, Försäljnings- och Marknadsföringschef för stuveriet Oy Hangö
Stevedoring Ab. Eriksson har jobbat över 10 år på Hangö Stevedoring och har en bra
översikt i vad som händer och sker i Hangö hamn.
- Staffan Herlin, Head of Group Marketing, Sales and Customer Service, Line Manager
Germany, North Sea ro-ro för rederiet Finnlines Oyj. Finnlines har från och till haft trafik
på Hangö hamn under de senaste årtiondena men har numera en högfrekvent linjetrafik
från och till Hangö hamn. Herlin är en välkänd person på logistik och sjöfartsmarknaden
i Finland och har även långvariga kontakter till Hangö hamn.
- Stefan Lagerroos, Verkställande direktör för Bring Frigo Oy. Bring Frigo Oy har under
många år transporterat en stor del av sin trafik av trailers över Hangö hamn. Lagerroos
har långvarig erfarenhet från logistikbranschen och har länge varit väldigt insatt i Hangö
hamns verksamhet.
Även rederiet Transfennica och stuveriet Stevena som båda är aktiva i Hangö hamn
kontaktades, men ingen från företagen ställde upp för intervjuer.
Jag tog kontakt med personerna per epost eller telefon för att få reda på om de var villiga
att ställa upp på intervju samt för att diskutera mitt ämne och syftet med intervjuerna.
Intervjuerna gjordes i mars och april 2019 på respondenternas arbetsplatser och alla
varade ca. en timme. Då jag kontaktade respondenterna gick vi samtidigt igenom ämnet
och ungefärliga frågor. Jag bandade intervjuerna och transkriberade dessa efteråt. Före
analysskedet kategoriserade jag materialet för att underlätta analyserandet av varje
enskild aktörs situation. Kategorierna var de samma som nyckelorden för
diskussionsunderlaget. Jag jämförde alla respondenters svar på enskilda aktörers
kategorier och byggde upp en verklighetstrogen bild över hur hamnen fungerar. Samtidigt
jämförde jag huruvida respondenten från den egna organisationens svar motsvarade hur
de andra respondenterna upplevde samma område. Detta underlättade analyserandet av
eventuella problemområden.

40

CHRISTOFFER LINDBERG

5.4 Tillförlitlighet och giltighet

Metoden som valts för insamlingen av data ska granskas kritiskt för att avgöra huruvida
informationen som samlats är tillförlitlig och giltig.
Reliabilitet handlar om i vilken utsträckning mätinstrumentet och tillvägagångssättet ger
trovärdiga resultat och om samma resultat kunde uppnås vid andra tillfällen av andra
undersökare under samma omständigheter. En fråga som får olika svar under samma
omständigheter är inte reliabel. En metod har hög reliabilitet om svaren är oberoende av
undersökare och de undersökta objekten. Det finns olika faktorer som kan påverka
reliabiliteten i svaren, exempelvis händelser som påverkar respondenterna, frågornas
formulering och även intervjuaren. Mina frågor var framställda utifrån de teorier jag
behandlat och med samma utgångspunkter i teorin skulle samma resultat uppnås
oberoende vem som ställt frågorna. (Bell, 2000)
Validitet är mätinstrumentets förmåga att verkligen mäta det man avser att det ska mäta.
Det handlar om att mäta huruvida en fråga verkligen beskriver det att man vill att den
skall göra och att den insamlade informationen är relevant för avhandlingens
problemställning. Mätning av validitet är ofta invecklat och kan göras på olika sätt, man
bör sträva till ett representativt urval som uppfyller avhandlingens målsättning och ger
svar på frågorna. (Bell, 2000) Respondenterna var införstådda med frågornas innebörd
och resultaten kan därav sägas vara valida. Under intervjuerna kunde jag förtydliga
frågorna enligt behov så att respondenterna förstod frågornas innebörd.
Forskarens värderingar, exempelvis personliga åsikter eller känslor, kan inverka på
resultatet. Objektivitet mäter i vilken mån dessa värderingar inverkar på resultatet. I olika
delar av forskningsprocessen kan värderingar påverka, till exempel i valet av
forskningsområde, valet av metod, datainsamlingsprocessen, tolkning eller analysering
av data och slutsatser. Forskningen kan inte vara totalt värderingsfri, men man bör
kontrollera att värderingarna inte påverkar arbetet okontrollerbart. Man bör beakta vilken
effekt, faktorerna kan ha. (Bryman, 2002) Avsikterna med undersökningen var objektiva.
Respondenterna var påverkade av sina tjänsteställningar och därav inte helt objektiva i

41

CHRISTOFFER LINDBERG

sina svar, men jag har varit medveten om detta och strävat till att tolka svaren så objektivt
som möjligt.

5.5 Sammandrag
I detta kapitel har jag redogjort metoden för undersökningen. Kapitlet inleddes med en
presentation av fallstudier och kvalitativ forskning. Intervjuprocessen och valet av
respondenterna motiverades samt undersökningens datainsamlingsprocess presenterades.
Avslutningsvis diskuterades det hur data analyserats samt kvalitetskriterier för
undersökningen.

42

CHRISTOFFER LINDBERG

6 Fallstudie av Hangö hamn
I detta kapitel presenteras data som samlats in under intervjuerna. Kapitlet börjar med en
översiktspresentation av Hangö hamn samt en presentation av aktörerna i Hangö hamn
och deras tjänster. Därefter diskuteras aktörernas konkurrensfördelar, marknadsföring
samt samarbetet mellan aktörerna i Hangö hamn. Till sist presenteras en SWOT-analys
av hamnnätverket Hangö hamn.

6.1 Presentation av Hangö hamn
Hangö hamn är Finlands sydligaste hamn med snabba förbindelser både till
Centraleuropa, övriga Finland och Ryssland. Traditionellt har Hangö hamn specialiserat
sig som en hamn för export av diverse skogsindustriprodukter och import av bilar. Under
de senaste åren har gummihjulstrafiken varit den mest växande trafiken på Hangö hamn.
Hangö hamn gjorde nytt rekord år 2019 då det transporterades 6,2 miljoner ton gods,
jämförelsevis var resultatet år 2018 5,1 miljoner ton. (Port of Hanko, 2020)
Hangö hamn Ab ägs av Hangö stad och består av tre hamnar: Västra hamnen, Yttre
hamnen och Koverhar hamn. Hamnen grundades redan år 1873 som Finlands första
vinterhamn som var öppen året om och även då var en av Hangö hamns största
konkurrensfördelar platsen och den kortaste sträckan från Finland till Centraleuropa.
Nuförtiden är Hangö hamn Finlands femte största hamn och i och med svaveldirektiven
som steg i kraft 1.1.2015 gynnades Hangö hamn igen av den kortaste sträckan till
Centraleuropa och kunde därmed erbjuda både besparingar och miljöfördelar till sina
kunder. (Port of Hanko, 2020)

6.2 Aktörer i Hangö hamn
Hangö Hamn Ab är bolaget som styr och ställer i Hangö hamn. De är en möjliggörare,
infrastrukturbyggare och underhållare som möjliggör för andra aktörer att verka inom och
runt hamnen. Ahlvik (26.4.2019) säger att alla tjänster som hänför sig till internationell
43

CHRISTOFFER LINDBERG

sjöfart finns att tillgå i Hangö hamn, trots detta är Hangö hamn Ab’s egna tjänsteutbud av
sekundär betydelse. Det finns ett 20-tal anställda som sköter den operativa
fartygstrafiken, där det mest väsentliga är losskastning och ilandtagning av fartyg. Andra
tjänster som Hangö hamn Ab erbjuder är mest underhållningstjänster till fartygen,
exempelvis vattenpåfyllning, skräphantering och annat som inte har direkt med lasten att
göra. Hangö hamn Ab är inte ett landlordsföretag utan de driver sin egen verksamhet.
Eriksson (29.3.2019) lyfter fram att Hangö hamn Ab äger en kran med vilken bolaget
erbjuder kranlyft. Både Eriksson (29.3.2019) och Herlin (2.4.2019) lyfter fram att
tjänsterna är främst underhålls- och infrastrukturbetonade riktade till stuverierna och
rederierna. Exempelvis så renoverar hamnen ramperna om fartygen blir större eller om
det blir trångt på trailerfälten så utökas kapaciteten.
Nationellt sett är Hangö Stevedoring en väldigt liten hamnoperatör. De anser sig vara
flexibla med en ”kunden i fokus”-mentalitet. I Hangö-klustret är Hangö Stevedoring den
enda operatören som har lager och dessutom lager som nås via järnväg. Hangö
Stevedoring har en mångsidig maskinpark som stöder verksamheten. De erbjuder
mångsida tjänster och kan hantera både storo-, roro- och lolo-laster samt även olika
projektlaster. I terminalerna tas industri- och handelsvaror emot, omlastas och förbereds
inför fartygstransporten. Utöver de traditionella stuveritjänsterna erbjuder även Hangö
Stevedoring olika speditions- och fartygsklareringstjänster. (Eriksson, 29.3.2019)
Lagerroos (24.4.2019) påpekar att Hangö Stevedorings tjänstebud är väldigt mångsidigt
och de erbjuder mycket annat än bara lossning och lastning, exempelvis bidrar deras
mångsida maskinpark bland annat till möjligheten att sjösätta yachter.
Herlin (2.4.2019) säger att rederiet Finnlines affärsidé främst är att serva den finska
utrikeshandeln. Deras huvudsakliga verksamhetsområde är Östersjön och Nordsjön ända
ner till Biscayabukten. Finnlines ägs av italienska Grimaldi Group och därav är Finnlines
nätverk även globalt. Fastän ägarna är italienare så anser sig Finnlines vara mer finskt än
någonsin tidigare. Huvudkontoret är i Helsingfors, hemmahamnen är Nordsjö, största
delen av ledningsgruppen är finländare och största delen av kunderna har sin
faktureringsadress i Finland. Finnlines anser sig vara ett dynamiskt och växande företag
med moderna fartyg och infrastruktur. De är marknadsledare på en väldigt kapitalintensiv
marknad där effektivitet och utveckling är viktiga faktorer för att upprätthålla sin
marknadsposition. Finnlines satsar på en balanserad trafik där både importen och
44

CHRISTOFFER LINDBERG

exporten är lika viktiga. För Lagerroos (24.4.2019) är rederiet en viktig del av kvaliteten
för hela logistikkedjan. Det är viktigt att rederiet har mervärdestjänster i form av
exempelvis olika informationsflöden, vilket Herlin (2.4.2019) understöder.
Transportören Bring Frigo Oy erbjuder en väldigt nischad tjänst både på import och
exportsidan, där huvuduppgiften är att transportera livsmedel. (Lagerroos, 24.4.2019)
Eftersom Finland inte är en stor exportör av livsmedelsgods innebär det att de erbjuder
sitt material och kunnande även till andra branscher. Bring Frigo erbjuder transporter och
förvaring i en obruten temperaturkontrollerad transportkedja. De är aktiva i stora delar av
Europa men fokuserar på att köra transporter till och från Finland.

6.3 Aktörernas konkurrensfördelar
Ahlvik (26.4.2019) beskriver Hangö hamn Abs styrkor som flexibilitet, öppenhet och
tillgänglighet. Hamnen som helhet erbjuder mångsidiga tjänster på en väldigt tillgänglig
plats med goda farleder och bra infrastruktur. Den korta farleden in till hamnen direkt
från Östersjön stöder en högfrekvent linjetrafik längs den kortaste vägen till
Centraleuropa. Det som gör platsen till en styrka bidrar även till hamnens svagheter då
det geografiska läget innebär att hamnen är långt ifrån marknaden och den slutgiltiga
kunden. Hangö hamn saknar ett naturligt inland med omkringliggande industri eller
marknad.
Att Hangö hamn Ab har en liten organisation, jämfört exempelvis med Nordsjö,
möjliggör kontakt på en personlig nivå. Eriksson (29.3.2019) säger att nära personliga
kontakter inom hamnen bidrar till en viss effektivitet och flexibilitet då man direkt vet
vem som sköter vad. Det är också lättare att organisera specialsituationer vid exempelvis
komplicerade projektarbeten. Han nämner även infrastrukturen som en stryka, ett
kompakt område där alla tjänster finns gör det lätt för kunden att komma hit och hitta rätt
direkt. Samtidigt är antalet kajplatser för tillfället en svaghet då det är svårt att växa på
RoRo-sidan p.g.a. att det endast finns ett fåtal lediga anlöp i veckan.
Herlin (2.4.2019) säger att kilometerpriset är det klart billigaste med fartyg och man borde
egentligen köra fartygen så nära marknaden som möjligt. Hangös läge är intressant men
45

CHRISTOFFER LINDBERG

kan bli dyrt för många kunder då dessa kan ha en längre och dyrare sträcka med landsväg
jämfört exempelvis med Nordsjö hamn. Lagerroos (24.4.2019) nämner säger att till
Hangö hamns styrkor hör att de är små, effektiva och flexibla. Han säger dessutom att
Hangö hamns geografiska läge är både en styrka och en svaghet. Transportörerna är i
praktiken snabbare framme vid terminalerna kring Ring III trots avståndet med bil från
Hangö till Vanda. Svagheten blir det totala priset då man är tvungen att anlita en
transportfirma för en längre och eventuellt ogynnsammare sträcka. Lagerroos (24.4.2019)
säger också att klarar man av att köra uppdrag både från och till Hangö hamn så går
ekonomin runt, men man behöver oftast vara en kund med högre volymer för att klara av
detta. Det kräver även en bättre planering från transportörernas vinkel för att klara av en
tur retur körning än att bara ha last ena vägen.
Lagerroos (24.4.2019) lyfter fram att det saknas en noggrann kontroll av vilka trailers
som kör in i hamnen. Det är relativt fritt fram att köra både bokade och inte bokade trailers
till Hangö hamn. Exempelvis kan en trailer som är bokad med registernumret ERR-123,
men i verkligheten kan trailern med registernumret ERT-123 fritt komma in till hamnen,
där bokningsmisstaget märks först efter fartygets avgång då trailern inte är lastad och
hittas på kvarlämnad på fältet. En situation där smidigheten och den lätta tillgängligheten
samtidigt är till en början en fördel men i slutändan bidrar till en nackdel i form av dålig
kvalitet. Här saknas det en integration mellan bokningssystemen och Hangö hamns
portsystem som kunde eliminera dylika misstag.
Till stuveriet Hangö Stevedorings styrkor hör enligt Eriksson (29.3.2019) en mångsidig
maskinpark, lagerverksamhet med tillgång till räls, litet och flexibelt stuveri som alla
jobbar mot samma mål – kundens bästa. Till svagheterna hör prisnivån och antalet stora
kunder. Prisnivån påverkas av kollektivavtalet, som samtidigt begränsar väldigt
skräddarsydda lösningar åt kunder med specialbehov. För tillfället har Hangö Stevedoring
fem stora kunder som bidrar med största delen av arbetet och intäkterna, om en part skulle
ta sin verksamhet annanstans kunde detta radikalt påverka Hangö Stevedorings framtid.
Ahlvik (26.4.2019) säger att båda stuverierna i Hangö är smidiga och effektiva. Han
nämner att det ena är på gränsen till att vara för effektiva och smidiga, vilket nästan gör
dem farliga. Det andra stuveriet har haft sina tvister med personalen och med
fackorganisationen AKT, vilket har satt käppar i hjulet för konkurrenskraften och
46

CHRISTOFFER LINDBERG

utvecklingen. Samtidigt säger Herlin (2.4.2019) att de båda stuverierna benchmarkades
av Finnlines väldigt högt, även på internationell nivå. Lagerroos (24.4.2019) säger att
servicenivån i Hangö har varit traditionellt bra, men att kommunikationen och
rapporteringen angående skador kunde vara bättre.
Herlin (2.4.2019) lyfter fram både kunnigheten och inställningen hos Hangö hamns båda
stuveriföretag som styrkor. Han säger också att hela Hangö förstår att hamnen, som
helhet,

endast

existerar

på

grund

av

kvaliteten

och

arrangemang

kring

hamnverksamheten, vilket fungerar ypperligt.
I Hangö hamn opererar två RoRo rederier, Finnlines och Transfennica. Eriksson
(29.3.2019) säger att de båda rederierna har liknande styrkor, de kan hantera samma last
i liknande mängd och sort. De kör liknande tidtabeller och destinationer, är pålitliga och
håller

sina

tidtabeller.

marknadspositionen,

Herlin

fortlöpande

(2.4.2019)
utveckling,

beskriver
kunnig

Finnlines
personal

styrkor
och

en

som
bra

kostnadseffektivitet. Finnlines har en stark ägare som möjliggör långtidsplanering och
investering. De har en ny och modern flotta tillsammans med en kunnig personal som gör
att de kan satsa på både teknisk och funktionell kvalitet. Samtidigt kan
marknadspositionen vara en svaghet och tillsammans med en väldigt stark ägare bidra till
styvhet och risk för att blanda sig i småsaker inom organisationen.
Lagerroos (24.4.2019) säger att Transfennicas styrka alltid ha varit flexibilitet, man
behöver kanske inte alltid göra varendaste ett steg i regelboken, medan Finnlines är
väldigt noggrann om att man skall utföra alla steg för att allt skall gå så smidigt som
möjligt. Å andra sidan bidrar Finnlines noggrannhet i ett bättre rapporteringssystem där
minsta avvikelse resulterar i en handling. Han beskriver även att skillnaderna hos
rederierna syns i deras bokningssystem, där man i Finnlines system måste klicka sig
igenom alla rader medan i Transfennicas system kommer man mycket lättare undan.

6.4 Marknadsföring och kommunikation i hamn-nätverket
Logistikbranschen är överlag väldigt fokuserad på personliga relationer. Alla
respondenter säger att utifrån deras respektive säten sker största delen av både
47

CHRISTOFFER LINDBERG

marknadsföringen, men även kommunikationen till marknaden genom personliga
kontakter och evenemang, såsom exempelvis mässor. Varumärket Hangö hamn beskrivs
som välkänt, flexibelt, kvalitativt och serviceinriktat. Eriksson (29.3.2019) säger att
varumärket som trovärdigt där kvaliteten både hos hamnen, stuveriet och rederiet lockar
till sig nya kunder. Varumärket påverkas direkt av både rederiernas och stuveriernas
prestationer.
Herlin (2.4.2019) poängterar att speciellt Hangö hamn Ab och Hangö Stevedoring har
lyckats väldigt väl att profilera sig som en entitet. Båda aktörerna pratar om Hangö hamn
som en helhet, inte som skilda organisationer. Lagerroos (24.4.2019) säger att Hangö
hamns småskalighet kräver kundservice och flexibilitet för att överleva och att de i
verkligheten lyckats uppnå en god personlig servicenivå som det är mycket lätt att ha att
göra med. För många företag är det viktigt med återkommande kunder och även för
Hangö hamn. Eriksson (29.3.2019) påpekar att faktorer som påverkar kundernas vilja att
återigen hämta trafiken till Hangö hamn och Hangö Stevedoring är att kunden känner att
de har en personlig kontakt samtidigt som verksamheten fungerar.
I dagens värld är många, även endast B2B inriktade företag, aktiva på olika sociala
medier. Häggroth (26.4.2019) säger att Hangö hamn Ab försöker vara aktiva och skapa
synlighet via sociala medier. Det fungerar som ett bra komplement till att kommunicera
med marknaden och med samhället. Ahlvik (26.4.2019) berättar att Hangö hamns
marknadsföringsstrategi är delad i tre delar, internationell, nationell och lokal. Den lokala
pressen skriver om nyheter kring Hangö hamn som ofta intresserar både samhället och
våra lokala samarbetspartners. Nationellt sker kommunikationen främst genom
företagsbesök och personliga relationer, medan internationellt är det oftast mässor där vi
kommunicerar ett koncept eller en enhet med en annan part. Häggroth (26.4.2019) säger
att aktörerna vet vad det förväntas av dem i ett marknadsföringssyfte. Det har diskuterats
med aktörerna att varumärket Hangö hamn är ett gemensamt varumärke som alla aktörer
i hamnen påverkar. Häggroth (26.4.2019) säger även att det inte finns en klart utskriven
marknadsföringsstrategi, utan att den är mer en allmänt godkänd plan. Planen handlar
mest om att skapa synlighet, men det finns inget systematiskt samarbete på denna punkt
då man lätt kan trampa varandra på tårna. Hon nämner även att fastän de är aktiva på
sociala medier så finns det ingen egentlig strategi där. Ahlvik (26.4.2019) säger att all

48

CHRISTOFFER LINDBERG

synlighet är bra synlighet och nämner bland annat synligheten som det senaste Nord
Stream projektet hämtat till hamnen.
Eriksson (29.3.2019) säger att marknadsföringen sker på alla nivåer inom hamnen, allt
från direktörer på företagsbesök till tjänstemän som sköter kundkontakt samt även stuvare
och hamnpersonal i kontakt med chaufförer från transportföretag, besättningen på
fartygen eller andra representanter från kunder eller samarbetspartners. Han påpekar att
Hangö Stevedoring har skapat konton på sociala medier och försöker ta reda på hur
sociala medier kan hjälpa dem skapa synlighet.
Lagerroos (24.4.2019) konstaterar att det finns många små lokala aktörer, exempelvis
lokala transportföretag, som inte går på stora evenemang och därmed kanske inte alltid
nås. Han hoppas att hamnen som helhet håller på något sätt kontakt med de ytterst viktiga
små lokala transportföretagen, som oftast anlitas för transport av last mellan Hangö hamn
och slutkunden. Information om öppethållningstider, förseningar och specialsituationer
är väldigt viktig för små aktörer.

6.5 Samarbete i hamnen
Inom hamnens gränser så arbetar alla aktörer på gemensamma villkor. Alla aktörer i
hamnen skall kunna utföra sin egen verksamhet effektivt och säkert. Hangö hamn Ab är
inget utan de andra parterna i kedjan och i hamnen. Ahlvik (26.4.2019) säger att parterna
i hamnen samarbetar på sätt eller annat dagligen. Det finns olika forum där det gås igenom
allt från långsiktiga utvecklingsplaner, aktuella arrangemang och daglig planering av
operativt arbete. Utan en viss nivå av samarbete kunde inte hamnen existera, rederiet och
stuveriet måste utbyta information för att kunna lasta och lossa fartygen medan
transportören måste få information från någon part för att kunna hämta lasten. Dessutom
har både speditörer och mäklare en central roll för utveckling och samarbete inom och
utanför hamnen. Hangö hamn Ab har ett intensivt samarbete med rederierna för att ta reda
på nya möjligheter och för att utveckla hamnen som helhet. Eriksson (29.3.2019) säger
att stuverierna samarbetar mycket med Hangö hamn Ab för att upprätthålla hamnens
interna infrastruktur och se till att det går att effektivt operera på området. Han nämner
även att Hangö hamn Ab samarbetar flitigt med både olika myndigheter och exempelvis
49

CHRISTOFFER LINDBERG

VR. Myndighetssamarbetena är viktiga för att upprätthålla hamnens infrastruktur och
regelverk till både nationell och internationell standard.
Ahlvik (26.4.2019) menar att stuverierna på området inte borde samarbeta operativt, en
lokal rivalitet är bra, men att när man visar upp Hangö hamn på marknaden skall det synas
att vi är en helhet. Eriksson (29.3.2019) säger att stuverierna samarbetar på olika sätt men
att det sker under utan, dagligen och automatiskt. Man har byggt upp en gemensam
förståelse hur saker och ting skall fungera inom hamnområdet och båda stuverierna drar
sitt strå till den stacken. Han påpekar dock att det inte sker något delande av redskap, utan
att det mer handlar om större helheter, exempelvis kundkontakt vid problemsituationer.
Herlin (2.4.2019) berättar att Finnlines anlitar de båda stuverierna för olika uppdrag inom
hamnen. Hangö Stevedoring sköäter terminalerna medan Stevena sköter lossningen och
lastningen. Detta bidrar till en ökning av volymen totalt sett, ingen volym är bort från
Hangö hamn utan allt är ny verksamhet. Detta betyder att det krävs ett väloljat samarbete
mellan de båda stuverierna och rederiet för att kundlöftena skall infrias. Stevena och
Hangö Stevedoring är renodlade rivaler men samarbetet fungerar väl, säger (Herlin,
2.4.2019). Enheterna som terminalverksamheten bygger kommer ut från terminalerna i
rätt tid och de olika parterna kan synkronisera sin verksamhet enligt tid, behov, väder och
vind. Enligt Finnlines handlar det om en väldigt fungerande operation i en kontext där
stuvaren oftast är besvärliga och dyra. Herlin (2.4.2019) säger att detta kan man inte säga
om stuvarna i Hangö hamn, här är dom nästan en vän.
Lagerroos (24.4.2019) nämner att ett bättre samarbete mellan hamnen, stuvare, rederiet
och transportörerna borde existera. Exempelvis finns det problem med tidtabellerna som
inte alltid motsvarar kundernas behov, krav och förväntningar. Lagerroos (24.4.2019)
säger att rederiernas tidtabeller har blivit kvar i en gammal värld, exempelvis tar
rederierna ofta paus under långa röda helger fastän detaljhandeln nuförtiden har öppet
och kräver påfyllning under veckans alla dagar. Det känns som att tidtabellerna är
utformade enligt gamla rutiner och har inte alls utvecklas i samma takt som samhället och
dess krav på logistikbranschen.
Eriksson (29.3.2019) säger att det är rederierna som står för tidtabellerna,
marknadsföringen av dessa och försäljningen av transportsträckan. Utan rederierna skulle
det inte finnas arbete i hamnen. Stuveriet är en länk i logistikkedjan som påverkas av flera
50

CHRISTOFFER LINDBERG

olika parter. Herlin (2.4.2019) säger att det är kunden som styr vart rederierna kör sina
fartyg och linjer. Samtidigt nämner han att kundförhållandet i hamnnätverket gör saker
och ting komplicerat, i vilken grad är det stuveriet, rederiet eller rentav någon annan som
är hamnens kund? Vi, Finnlines, har sagt att vi är bara här för att kunderna säger var de
vill att vi trafikerar, säger Herlin (2.4.2019). Han påpekar även att hamnen kanske ser
det som att rederierna väljer var de trafikerar sina fartyg, men att det nog bara delvis
stämmer då det i sista hand är kunderna som dikterar var trafiken behövs. Han nämner
industrin och handeln som parter som styr lastflödet.
Då man börjar nysta upp vem som är vems kunder i ett hamnnätverk blir det snabbt
väldigt komplicerat. Ahlvik (26.4.2019) nämner industrin och handeln som stuveriets
primära kunder och även rederierna till en viss del. Eriksson (29.3.2019) lyfter fram
rederierna, exportindustrin och transportörerna som stuveriets kunder. Lagerroos
(24.4.2019) säger att stuveriet definitivt borde se transportörerna som en potentiell kund,
fastän inget direkt kundförhållande finns.
Hamnen borde enligt Eriksson (29.3.2019) se rederierna, stuverierna, transportörerna och
exportindustrin som sina kunder. Lagerroos (24.4.2019) säger att fastän den enda
faktureringen som sker mellan hamn och transportör är hamnavgiften, borde ändå de se
transportörerna som viktiga kunder. I deras intresse borde definitivt vara att fånga upp
signaler och göra en långsiktig strategi på basis av dessa signaler. Ett exempel kunde vara
då stora logistikterminaler byggs allt längre österut eller norrut, vilket avsevärt försämrar
Hangö hamns strategiska position. Lagerroos (24.4.2019) lyfter fram en problematik
kring framtidens marknad, där Lidls nya centrallager byggs i Järvenpää, Inex har flyttat
till Sibbo och DSV bygger nytt längs Lahtis-leden. Denna problematik lägger käppar i
hjulet för Hangö hamn vilket ökar kravet på samarbete för att uppfylla marknadens krav
på hamnen och logistiken. Ahlvik (26.4.2019) säger att enda förutsättningen för trafik
genom Hangö hamn är att alla arbetar mot samma mål. Det gäller allt från packeri,
nationell och regional infrastruktur, hamn, stuveri, rederi, följande hamn, deras stuveri,
infrastrukturen till destinationen. Bara då allt detta fungerar går det ett flöde längs en
specifik kedja. Detta betyder att parterna i nätverket bör ta i beaktande så många faktorer
som möjligt.

51

CHRISTOFFER LINDBERG

Alla respondenter nämner en applikation som Hangö hamn Ab på eget initiativ utvecklat,
UnitSpotter. Applikationens syfte är att minska på körningar utan trailers. Applikationen
fungerar i hela Finland och tanken är att företag informerar om potentiella uppdrag till
marknaden. En transportör som har ett uppdrag att föra en trailer till Hangö hamn, men
är utan uppdrag tillbaka till huvudstadsregionen, kunde kolla applikationen om det finns
lediga uppdrag från andra företag från Hangö hamn. Allt detta fungerar på företagens eget
intresse att meddela marknaden om potentiella uppdrag. (UnitSpotter.fi, 2020)
Respondenterna beskriver applikationen som ett lyckat projekt som bygger mervärde för
transportföretag, men Lagerroos (24.4.2019) säger samtidigt att slutresultatet kunde varit
ännu bättre om man samarbetat med transportörerna. Han säger att för tillfället ger
applikationen endast uppdrag åt transportföretag och att speditörer kan sällan dra nytta av
denna för att optimera deras uppdrag.

6.6 SWOT -analys av Hangö hamn

En SWOT-analys är en metod som kan användas för att utvärdera styrkor, svagheter,
möjligheter och hot. Dessa är viktiga då man exempelvis gör strategisk planering för en
organisation eller ett varumärke. Den interna situationen beskrivs av styrkorna och
svagheterna, medan hoten och möjligheterna är beroende av externa faktorer. Styrkorna
och svagheterna kan analyseras på basen av till exempel marknadsföring, finansiering,
och organisation. Hoten och möjligheterna kan vara både mikroekonomiska faktorer,
såsom kunder, leverantörer eller konkurrenter, och makroekonomiska faktorer,
exempelvis ekonomiska, politiska eller sociala. (Kotler, 2000)
Utgående från de resultat som framkommit i undersökningen sammanställs följande
SWOT-analys över Hangö hamns gemensamma styrkor, svagheter, möjligheter och hot.
SWOT-analysen presenteras grafiskt i figur 5.

52

CHRISTOFFER LINDBERG

•

Styrkor
o

Hamnens läge är en styrka. Det finns goda förbindelser på landsidan med både järnväg och landsväg
och en kort farled och en kort sträcka till marknaden i Centraleuropa på sjösidan.

o

Hamnens interna infrastruktur är bra där alla tjänster finns tillgängliga på ett litet område. Det finns
tillgång till terminaler via tågräls.

o

Hamnen som helhet är effektiv och flexibel och kan erbjuda alla tjänster som hänför sig till internationell
sjöfart.

o

Aktörerna i Hangö hamn är små, effektiva och flexibla med en ”kunden i fokus” mentalitet.

o

Aktörerna marknadsför sig som en helhet och förstår att varumärket Hangö hamn är ett kollektivt
varumärke. Man syns till som en helhet speciellt på mässor och branschevenemang, men ibland även på
kundbesök.

•

Svagheter
o

Det geografiska läget blir främst en svaghet då man tänker på den inhemska marknaden. Hangö hamn
saknar ett naturligt inland och den närmaste stora marknaden ligger kring Ring III.

o

Den totala kostnaden kan vara en svaghet, oftast beroende på hur långt kunden måste köra lasten från
Hangö.

o

Det är svårt att öka antalet anlöp i veckan till Hangö hamn. Kajplatserna är begränsade och det finns
endast ett fåtal anlöp lediga i veckan.

o

Kollektivavtalet gör det ibland svårt att utveckla och effektivera.

o

Aktörerna i Hangö hamn har allt för få stora kunder.

o

Hamnens tillgänglighet från landsidan är ibland för bra, vilket gör att exempelvis bokningsmisstag
märks allt för sent.

•

Möjligheter
o

En gemensam varumärkesstrategi som tar i beaktande hamnens gemensamma styrkor och en klar
kommunikationsstrategi kunde ge hamnen en mycket bättre och bredare profil. Hamnens alla parter bör
dra sitt strå till stacken och värna om det gemensamma varumärket.

o

Ett bredare samarbete och projekttänk. Fastän hamnen i dagens läge är flexibel och har en bra
infrastruktur så finns det fortfarande saker att förbättra. Att öppna upp diskussionen till kundnivå och ta
med alla aktörer som är med i kedjan, kunde leda till ett bättre helhetspaket för kunden.

o

Dagens teknologi, speciellt vad gäller automatisering, blockchain, big data och i allmänhet
informationsflöde, kunde bidra till en bättre kundupplevelse.

•

Hot
o

Rederierna som kör på Hangö hamn är mycket större aktörer än de lokala företagen, vilket kan förminska
hamnens påverkningsförmåga.

o

För att öka RoRo-volymen krävs det nattarbete, vilket på grund av kollektivavtalen skulle orsaka höga
tilläggskostnader.

o

Fackförbunden och strejkaktioner kan påverka servicepålitligheten. Om företagen får stora problem med
facket påverkas hamnens pålitlighet, flexibilitet och kvalitet, vilket är de stora konkurrensfördelarna i
Hangö hamn.

o

Att utveckla både den fysiska infrastrukturen och skapa utvecklade integrerade informationssystem
kräver stora investeringar som inte är riskfritt för en liten aktör.

53

CHRISTOFFER LINDBERG

Figur 5 SWOT-analys av Hangö hamn

54

CHRISTOFFER LINDBERG

7 Diskussion
Målsättningen med den empiriska undersökningen var att utreda om de presenterade
teorierna i avhandlingen kan tillämpas i fallet Hangö hamn. Avsikten var att kartlägga
hamnnätverkets

nuvarande

situation,

konkurrensförutsättningar

och

identifiera

förutsättningar för ett gemensamt samarbete, speciellt inom marknadsföringen, i Hangö
hamn.
Resultatet av undersökningen har relativt långt levt upp till denna målsättning.
Respondenterna varm mycket samarbetsvilliga och byggde upp en klar bild för hur
hamnnätverket marknadsförs, vilka förutsättningar som krävs för verksamheten och
hurudant samarbete som existerar inom hamngränser. Intervjuerna var givande och
respondenterna diskuterade väldigt öppet om både deras egen organisation och Hangö
hamn. En kvalitativ metod för datainsamlingen var lämplig och intervjuerna gav den typ
av data jag behövde. Respondenterna var alla insatta i ämnet och kunde lätt svara på mina
frågor och tilläggsfrågor öppnade möjligheten för en djupare diskussion kring specifika
områden som var viktiga för enskilda respondenter.
De resultat som framkommit i undersökningen är specifika för fallet Hangö hamn.
Resultaten kan inte generaliseras till att gälla andra hamnar. Undersökningen avsåg att ge
en helhetsbild av varumärket Hangö hamn och dess marknadsföring och därför kan det
inte dras väldigt djupgående slutsatser över specifika rekommendationer inom de ämnen
som behandlats.
I detta kapitel diskuteras resultaten från den empiriska undersökningen och jämförs med
de teorier som presenterats tidigare i avhandlingen. Hangö hamns utvecklingskurva har
varit positiv under de senaste åren på grund av målmedvetna satsningar och gynnsam
trafik. Aktörerna ser Hangö hamn som en flexibel och pålitlig resurs i Finlands
utrikeshandel.

55

CHRISTOFFER LINDBERG

7.1 Förutsättning för verksamheten
Enligt Natalia m.fl. (2016) i kapitel 2 handlar logistik om att planera ett kostnadseffektivt
flöde av varor under bestämda förutsättningar från säljaren till kunden. Hamnens roll är
speciellt viktig för Finlands utrikeshandel då Finlands geografiska läge tvingar logistiken
att delvis gå via sjöfart. I logistikflödet förekommer det flera olika aktiva aktörer med
olika förutsättningar och krav. Tapaninen (2013) sammanfattar hamnens roll till att
erbjuda tjänster både till sjösidan och landsidan som ger mervärde till det
kostnadseffektiva flödet. Hangö hamn kan erbjuda effektiva och flexibla lösningar till
kunderna, men det totala priset kan ibland vara högre än andra alternativ på marknaden.
Det geografiska läget och den korta sjövägen till Centraleuropa gör att fraktfartygen är
snabbare i Hangö hamn än exempelvis Nordsjö hamn. Fastän det geografiska läget
nationellt sett är långt ifrån marknaden, är frakten oftast tidigare framme hos kunden kring
Ring III än från exempelvis Nordsjö hamn.
Tongzon (2009) beskriver att valet att frakta varor genom en viss hamn ligger oftast hos
befraktaren. Faktorerna som påverkar valet av hamn kan delas in i kvalitativa och
kvantitativa faktorer. De kvalitativa faktorerna är mer subjektiva och handlar om
exempelvis flexibilitet, samarbetsvillighet, marknadsföring och personliga kontakter.
Man kan alltså summera ihop dessa till själva kundupplevelsen. De kvantitativa
faktorerna handlar mest om mätbara och precisa saker, exempelvis tidtabeller,
geografiska läget och ekonomiska faktorer. Många gånger upplevs de subjektiva
kvantitativa faktorerna som viktigare än de mätbara faktorerna. Här kan man konstatera
att Hangö hamns styrkor består av både kvalitativa och kvantitativa faktorer. De
kvalitativa faktorerna är effektiva och flexibla tjänster samt en ”kunden i fokus”
mentalitet. Infrastrukturen och det geografiska läget hör till de kvantitativa faktorerna.
För speditörerna är det viktigt att man håller vad man lovar och klarar av att leverera
lasten enligt överenskommet schema och man kan sammanfatta detta till kvalitet. Hangö
hamn har bra förutsättningar för en högfrekvent linjetrafik och tillsammans med pålitliga
rederier som håller tidtabellerna samt flexibla och effektiva stuverier på ett litet område
med god infrastruktur bidrar Hangö hamn till logistikkedjans kvalitet.

56

CHRISTOFFER LINDBERG

Fastän kvantitativa faktorer kan överglänsas av kvalitativa faktorer, måste man komma
ihåg att det är helheten som räknas. Alla företag måste tänka på sin egen kostnadseffektivitet och kunderna är inte heller villiga att betala ett för högt pris för en viss
kvalitetsnivå. Totalpriset på att köra lasten genom Hangö hamn kan bli för högt för både
speditörer och kunder om sträckan till destinationen blir för lång. Här måste Hangö hamn
reagera på hur marknaden utvecklar sig och vart stora logistikcentrum börjar byggas.
Lagerroos lyfte fram att Lidls nya centrallager byggs i Järvenpää, Inex ligger i Sibbo och
DSV bygger nytt längs Lahtis-leden. Om öster /norr om Helsingfors är framtida
riktningen för logistikcentrum, kan detta påverka Hangös nuvarande konkurrensfördelar
och skifta trafiken allt mer mot Nordsjö hamn. Här kommer även rederiernas framtida
tidtabeller samt eventuella tilläggskostnader för stuvare tillsammans med en förlängd
körsträcka att påverka prissättningen och kostnadseffektiviteten. För Hangö hamn är det
viktigt att vara insatt på hur marknaden utvecklas och anpassa sitt utbud både enligt
kundernas behov men även som en motvikt och ett bättre alternativ än konkurrenterna.
Både Tongzon (2009) och Aronietis m.fl. (2010) har lyft fram vikten av effektivitet, fart
och pålitlighet för logistikbranschen. De har även konstaterat att kunder inom
logistikbranschen ofta väljer en bättre service och pålitlighet än ett billigt pris. Hangö
hamns småskalighet har möjliggjort och krävt ett fokus på kvalitet, effektivitet och
flexibilitet. Hamnen har växt till så gott som sin fulla kapacitet och ytterligare ökad trafik
kräver antingen stora investeringar i hamnens infrastruktur, ökad kajkapacitet, eller en
utökning i kapaciteten under nattens timmar. Att bygga hamnen utåt och utöka
kajkapaciteten är redan åtminstone i planeringsskedet, men är i verkligheten en väldigt
investeringskrävande och långsiktig lösning. De geografiska fördelarna med en kort och
djup farled gör det väldigt krävande att bygga ut hamnen och på detta sätt utöka
kapaciteten. Koverhar hamn, som köptes upp 2015, är främst planerad som en bulkhamn
och är inte lösningen på RoRo-kapaciteten. Det andra alternativet till att öka kapaciteten
är att jobba under nattens timmar. Här blir prisnivån igen ett problem då det enligt
kollektivavtalet kostar väldigt mycket att anlita stuvare utanför vanliga arbetstider.
Tidigare arbetskonflikter mellan stuvarna och Hangö Stevedoring gör att det finns ett visst
misstroende från stuvarna och fackförbundet AKTs sida. Detta kan göra det väldigt svårt
att uppnå konkurrenskraftiga lokala avtal som skulle stöda arbete under nattens timmar
till kundens fördel.

57

CHRISTOFFER LINDBERG

Eftersom det geografiska läget är en faktor som inte kan förändras, bör man beakta de
andra konkurrensfaktorerna utveckla sig på de områden det är möjligt. Fastän Hangö
hamns infrastruktur och informationsflöde nu är på en acceptabel nivå, kommer framtiden
med automation, blockchain och datasystem kräva investering och utveckling för att
hänga med i branschens utveckling. Natalia m.fl. (2016) poängterade att även
informationsflödet är en del av logistiken och involverar både olika system och aktörer i
informationsflödesprocessen. Nya moderna automatiserade informationssystem ger
mervärde, inte bara åt kunden, utan även andra aktörer runtomkring, exempelvis
transportföretag

och

speditörer.

Integrerade

datasystem

och

automatiserade

informationsflöden kräver stora investeringar och kan bli en svår nöt att knäcka för
ensamma aktörer. Hangö hamn har lyckats väl marknadsföra sig som en entitet och
samarbetet inom hamnens gränser fungerar väl.

7.2 Nödvändigt samarbete
I kapitel 3.1.1 presenteras strategiska nätverk och hur de inte bildas på måfå, utan det
finns specifika orsaker som stöder den gemensamma verksamheten på något sätt.
Nätverken definieras som långsiktiga målmedvetna arrangemang som åtminstone delvis
är beroende av varandra. I ett litet lokalt nätverk med flera aktörer måste det förekomma
samarbete för att alla parter skall kunna utföra sin egen verksamhet. Inom Hangö hamns
gränser finns det flera olika sorts samarbeten för att få det dagliga arbetet att fungera,
exempelvis finns det olika operativa forum där det planeras både kortsiktigt och
långsiktigt arbete. Kajplaneringen är speciellt viktig då flera olika rederier anländer med
olika anlöp vid olika tider. Efter en tid blir samarbetet i de mer kortsiktiga och dagliga
frågorna automatiskt och rutin.
Wilkonson och Young (2002) menar att företag sällan klarar av att vara
konkurrenskraftiga helt på egen hand, utan att man kan vara beroende av andra aktörer
både i kompletterande och konkurrerande branscher. Stuverierna måste samarbeta
dagligen med rederierna gällande det operativa arbetet. Lastningen och lossningen bör
ske i koordination med besättningen för att hålla båten i balans. Fartygsmäklare är får
information från fartygen på förhand och vidarebefordrar informationen till rätt aktörer
så att de kan börja planera arbetet på förhand. En konstant kommunikation mellan
58

CHRISTOFFER LINDBERG

fartygets besättning, fartygets representanter och stuveriets arbetsledning är nyckeln till
att på effektivast möjligt lossa, lasta och förbereda fartyget för avgång.
Samtidigt som det förekommer ett visst samarbete inom hamnens gränser finns det även
vissa samarbeten som inte kan existera. På en plats där rivaliserande aktörer opererar bör
man inse att vissa saker kan skapa onödig friktion och favorisering. Hangö hamn Ab är
takorganisationen i Hangö hamn som skall vara neutral i förhållande till de verksamma
stuverierna i Hangö hamn, speciellt Hangö Stevedoring och Stevena som är direkta
konkurrenter på samma område. Ett samarbete inom ett nätverk kräver förtroende och en
favorisering skulle omkullkasta symbiosen inom nätverket totalt.
I Hangö hamn finns det två stuverier med verksamhet i samma RoRo-segment. Dessa
rivaliserande stuverier samarbetar på olika plan, men delande av redskap är inte ett av
dessa samarbeten. Rederiet Finnlines anlitar Stevena för lossning och lastning av
fartygen,

medan

Hangö

Stevedoring

anlitas

för

terminalverksamheten.

Vid

överräckningen av lasten från terminalen till lastningen sker ett samarbete som kräver
noggrann koordinering. För många rivaler kan det vara utmanande att samarbeta för
kundens bästa, men i Hangö hamn verkar detta samarbete fungera ypperligt. Håkansson
och Snehota (1995) menar att ömsesidigt förtroende och identitet är betydande faktorer
för byggandet av framgångsrika relationer. Här kan man igen konstatera att aktörerna i
Hangö hamn arbetar för kundens bästa och tänker på helheten, där en nöjd kund kan
hämta mer arbete till hela hamnen. Man kan se på logistikcentrumet Hangö hamn från
både intern och extern synvinkel. Den externa där hamnen skall vara en entitet med
aktörer som alla drar mot samma mål och den interna där det förekommer en jämlik
tävling mellan aktörer med en takorganisation som domare. Trots detta måste det
förekomma dagligt operativt samarbete, men det kan det även finnas gemensamma
interna projekt, exempelvis integrerade informationssystem.
Strategiska nätverk inom den logistiska sektorn uppstår för att avsiktligen bygga stabila
nätverk som erbjuder pålitliga logistiska funktioner. I logistikkedjan sker inte bara att
flöde av last utan även ett flöde av information. Detta flöde är minst lika viktigt som själva
varuflödet. Information om fartygsanlöpet måste komma till hamnen för att det skall
finnas ledig kajplats och stuvare redo att börja arbeta. Information om hur lasten är lastad
bör nå stuveriet för planering av arbetet som i sin tur meddelar speditörer och kunder om
59

CHRISTOFFER LINDBERG

när lasten är lossad och kan avhämtas. Vid kritiska laster står många transportföretag
redan och väntar på att lasten skall lossas och kunna köras vidare till sin destination.

7.3 Hamnen som ett gemensamt varumärke
Hangö hamn har profilerat sig som en helhet där speciellt Hangö hamn Ab och Hangö
Stevedoring marknadsför sig båda som Hangö hamn. På marknaden syns de som Hangö
hamn och den operativa verksamheten. Enskilda företag är sällan väldigt
konkurrenskraftiga på egen hand utan man kan ibland vara beroende av andra aktörer för
att utveckla den gemensamma kvaliteten. Syftet för tjänsteproducerande företag är att
skapa mervärde för sina kunder och det samma gäller ett logistiknätverk som Hangö
hamn.
I kapitel 4.3 diskuteras det hur ett framgångsrikt nätverk utnyttjar varandras kunskaper,
tillgångar och resurser i byggandet av ett effektivare varumärke som kommuniceras till
marknaden. Syftet är att kunderna skall se och uppleva det gemensamt byggda
varumärket. De intervjuade aktörerna säger alla att Hangö hamn syns som en entitet där
det är frågan om de gemensamma konkurrensfaktorerna som kommuniceras utåt till
marknaden. Då själva takorganisationen Hangö hamn Ab endast producerar tjänster av
sekunder betydelse till själva helheten är det de andra aktörernas egenskaper och
prestationer som bidrar till hur varumärket Hangö hamn upplevs. I sista hand är det
kunderna som utvärderar tjänsten och logistikkedjan som en helhet och huruvida det
uppfyller förväntningarna som varumärket byggt upp, ett enskilt misslyckande eller dålig
service påverkar hela nätverkets gemensamma prestation.
Hangö hamns gemensamma varumärke profilerar sig som en liten, effektiv, flexibel och
kundfokuserad hamn med den kortaste vägen från Finland till Centraleuropa. Hangö
hamn Ab bidrar med de geografiska och infrastrukturella konkurrensfördelarna, medan
båda stuverierna och delvis även rederierna bidrar med sin egen verksamhet till hur
varumärket upplevs. Aktörerna i Hangö hamn är väl medvetna om att de spelar en
väsentlig roll i detta, fastän utvecklandet och upprätthållandet av varumärket inte är en
aktiv process inom hamnen. Detta är å ena sidan en bra sak, aktörerna och personalen har
en tillräckligt hög motivationsgrad för att automatiskt göra det bästa jobbet möjligt.
60

CHRISTOFFER LINDBERG

I kapitel 4.2 beskriver Leitch och Richardson (2003) att nyckelfaktorerna till lyckad B2B
branding är att bygga gynnsamma, funktionerande och jämlika interaktiva relationer med
gemensamma målsättningar. Det är interaktionen mellan aktörer, kunder och intressenter
som representerar vad varumärket står för samt hur det upplevs. Vi kan säga att
kommunikationen och det operativa samarbetet är automatiskt och effektivt i Hangö
hamn. Både rederierna, stuverierna och hamnen har långvariga personliga relationer till
varandra och gemensamma målsättningar, ”kunden i fokus” samt ökad volym på Hangö
hamn. Alla parter inser att ett gemensamt bästa ger fördelar åt alla parter.
Fastän Hangö hamn ser sitt varumärke som ett starkt och välkänt varumärke inom
shipping och logistikkretsar, så verkar det som att det inte finns en aktiv strategi om hur
man skall hantera sitt varumärke. Hangö hamn Ab förlitar sig på att aktörerna
fortsättningsvis arbetar för det gemensamma bästa och på detta sätt bidrar till hamnens
image. Fördelarna med att skapa och utveckla en gemensam varumärkesstrategi är
exempelvis, ökad synlighet, mervärde, och förtroende. Även om det redan nu finns en
enhetlighet inom hamnen kunde denna vara ännu mer tydlig och gemenskapsbyggande.
En lyckad långsiktig strategi kunde hjälpa hamnen som helhet men även de små enskilda
aktörerna utveckla sig och sina tjänster enligt den moderna marknadens krav.
Att skapa en varumärkesstrategi kräver planering, resurser och gemensamma
målsättningar. I Hangö hamn förekommer redan många olika gemensamma forum och
något av dessa kunde säkert ta an ett projekt att utveckla och verkställa den gemensamma
varumärkesstrategin genom aktörerna i Hangö-klustret.

7.4 Marknadsföringen av Hangö hamn
Coviello och Roderik (2001) beskriver i kapitel 4.2 hur serviceinriktade B2B
organisationer anses vara mer benägna att använda sig av relationsmarknadsföringsstrategier och logistikbranschen verkar klart och tydligt följa detta mönster. Alla aktörer
i hamnnätverket säger att det främsta marknadsförings-verktyget är personliga relationer,
medan mässor och branschevenemang är andra effektiva verktyg att skapa synlighet för
sin egen organisation. Endast Hangö hamn Ab anses ha en aktiv profil på sociala medier.

61

CHRISTOFFER LINDBERG

Hangö hamn Ab ser all synlighet för varumärket som något positivt. Marknadsföring- och
synlighetsstrategin är indelad i internationell, nationell och regional. I kapitel 4.3 beskrivs
det hur B2B marknader anses vara drivna av komplexa förhållanden mellan individer och
intressenter. I dessa komplexa marknader kan man säga att det förekommer många olika
nivåer intressenter vars förhållande till ett varumärke kan vara mycket olik. Ur Hangö
hamns perspektiv kan man konstatera att regionala aktörer och själva samhället är
intresserade av vad som händer i Hangö hamn då hamnens situation väldigt direkt kan
påverka regionens välfärd. Nationellt sett bör hela Finlands utrikeshandel ses som en
intressent, då alla aktörer inom utrikeshandeln kan vara potentiella eller aktiva kunder till
Hangö hamn. I en internationell kontext är synlighet viktigt för att bygga relationer för
importen till Finland, men även för att bygga nya och upprätthålla gamla samarbetsrelationer, exempelvis en samarbetspartner i destinationshamnen. Hangö hamn Ab har
även definierat i sin synlighetsstrategi hur man når dessa tre segment. De regionala
intressenterna når man via den lokala pressen och sociala medier medan de nationella
intressenterna nås via kundbesök och personliga relationer. Branschevenemang och
mässor är främst till för att nå den internationella publiken.
Tidigare konstaterades det att Hangö hamn har lyckats profilera sig som en entitet, detta
bland annat då Hangö hamn Ab oftast syns med åtminstone en annan aktör från Hangö
hamnklustret på mässor och branschevenemang. Samarbetet med aktörer från Hangö
hamn fungerar bra på mässor då det är en sammansvetsad grupp som vet hur det fungerar
på dylika evenemang. Man har ett gemensamt mål och en gemensam syn på varför man
är där. Eriksson konstaterade även att fastän Hangö hamn Ab syns med andra aktörer från
Hangö hamn på branschevenemang så marknadsförs både hamnen som helhet och
representanterna sina egna organisationer. Här finns en risk att man kommunicerar olika
bilder av samma varumärke. En gemensamt planerad varumärkesstrategi och
kommunikationsstrategi skulle sammanföra de enskilda organisationernas intressen med
hamnens egna. Ett medskapande av varumärket ses som en resurs för hela nätverket.
Fördelarna är en planerad kommunikation och ett ökat förtroende mellan aktörerna. Man
skapar en enhetlighet och ett ökat förtroende i det gemensamma varumärket.
De representanter som redan är ansiktet utåt för sina egna organisationer inom
hamnnätverket kunde bilda det forum som bygger och utvecklar det gemensamma
varumärket. Dessa representanter är redan kända av intressenterna och är väl drillade på
62

CHRISTOFFER LINDBERG

hur marknadsföringen fungerar. Det som saknas är en nerskriven strategi och
gemensamma förhållningsregler. Utan en nerskriven strategi är det svårare att i
verkligheten utveckla och föra varumärket i rätt riktning. En klar och tydlig strategi med
klara målsättningar hjälper hela nätverket att utvecklas och att kommunicera samma
värderingar. Detta förbättrar både hamnens image och hur tjänsterna uppfattas.
Det gemensamma forumet för varumärkesstrategin kunde även öppna till att lära sig av
varandra. Små aktörer som de i Hangö hamn saknar ibland en bred kunskap över alla de
marknadsföringsmöjligheter som finns i dagens teknologiska samhälle. Exempelvis är
social mediemarknadsföring ett relativt nytt koncept som är helt nytt för en gammalmodig
bransch som sjöfartsbranschen. Ett delande av kunskaper och gemensamma erfarenheter
inom dylika områden kan öka synligheten samt förbättra meddelandet som sänds via
dessa kanaler.

7.5 Gemensam utveckling av varumärket Hangö hamn
Ett lyckat samarbete kräver att det finns ett förtroende mellan de olika parterna. Graden
av förtroendet påverkar direkt hurudant samarbete är möjligt. En låg nivå av förtroende
krävs för att få det dagliga operationella att fungera i Hangö hamn medan en hög nivå av
förtroende behövs då man talar om att utveckla något gemensamt. Alla organisationer
inom Hangö hamns gränser är egna företag med sina egna resultatkrav från sina
respektive ledningar. Fastän Hangö hamn fungerar och syns som en helhet, är det ändå
viktigast att den egna verksamheten är ekonomiskt lönsam. Vissa företagshemligheter
och egna konkurrensfördelar är väsentliga för lönsamheten då det förekommer direkta
konkurrenter inom nätverket och i Hangö hamns fall på samma område. Ett totalt
gemensamt varumärke är därav inte möjligt att utveckla inom Hangö hamn på samma sätt
som totalt skilda varumärken är totalt omöjligt.
Hangö hamn Ab är den neutrala organisationen vars intresse är ökad volym oberoende
vem som hanterar den. De är takorganisationen som måste vara med i all utveckling inom
hamnens gränser. Det är upp till Hangö hamn Ab att utveckla det gemensamma
varumärket i en viss riktning, men att samtidigt få de andra aktörerna att bidra med sina
egna prestationer och sin egen utveckling till det gemensamma varumärket. För tillfället
63

CHRISTOFFER LINDBERG

verkar det som att aktörerna är inne på liknande linjer som takorganisationen, men utan
ett gemensamt forum där varumärket och dess kommunikation diskuteras kan framtiden
vara annan.
Sociala medier är ett utmärkt verktyg att skapa synlighet till marknaden. Det är lätt att
skapa konton och innehåll på sociala medier, men utan en klar strategi och kontinuerlig
uppdatering kan meddelandet till marknaden vara diffust och oklart. Hangö hamns
varumärke skulle dra nytta av en klar strategi där olika aspekter av hamnen tas fram. Det
är inte endast frågan om marknadsföringsmaterial utan kan även visa vad som händer på
olika platser i hamnen. Här kunde en gemensam strategi och delandet av varandras
innehåll skapa en tydligare bild över vad Hangö hamn står för och vad som händer i
hamnen.
Infrastruktur- och informationsflödesprojekt är även dessa viktiga för hela nätverket. Den
fysiska infrastrukturen hör klart till landlordens uppgifter och aktörerna förväntar sig av
hamnen att hålla området modernt och tillgängligt. Trots detta kan det behövas
information från aktörerna om hur infrastrukturen kunde utvecklas för att fortsättningsvis
kunna utveckla effektiviteten och flexibiliteten i stuveriernas tjänster. Även
informationssystem

kunde

det

gemensamt

investeras

i

för

att

förbättra

kundupplevelserna, det kan kännas konstigt från transportörernas sida att använda sig av
flera olika informationssystem i en liten hamn.
I dagens läge sker mycket manuellt eller genom företagens egna datasystem. Rederierna
har sina egna bokningssystem som skickar EDI-meddelanden till stuveriernas
lastningssystem och hamnen har sitt eget portsystem. Det saknas en integration mellan
alla dessa, exempelvis ett uppdaterat portsystem kopplat ihop med rederiernas
bokningssystem och stuveriernas lastningssystem kunde förbättra kundernas upplevelse
av Hangö hamns service. Stuverierna skulle hela tiden vara uppdaterade om vilka trailers
borde finnas på området och rederierna skulle ha tillgång till samma information. Om
transportörerna försöker hämta en felbokad trailer skulle detta fel komma emot redan vid
det skedet att trailern kommer till porten. Samtidigt kunde integrationen berätta åt
transportörerna vilka trailers är lossade och redo för upphämtning.

64

CHRISTOFFER LINDBERG

Utöver hamnens utvecklade UnitSpotter applikation, som beskrivs i kapitel 6.5, är ett
annat datasystem som kunde förbättra upplevelsen en form av ”unit finder” inne på
hamnområdet. Ibland kan transportörerna vara tvungna att köra länge runt för att hitta sin
trailer, vilket gör att man förlorar värdefull transporttid och kanske levererar trailern sent.
Ett projekt som detta innebär samarbete mellan olika organisationer och delande av
information.
Förutom förbättrandet av kundupplevelsen finns det även andra saker att ta i beaktande
gällande utvecklandet av varumärket. Marknaden som fyller Hangö hamn med last verkar
åtminstone till en viss del dra sig allt mer norrut och österut vilket försämrar hamnens
konkurrensförmåga. Detta problem måste beaktas på sätt eller annat, men kräver
oberoende att andra aktörer tas med i projektet och bidrar med sin input. Hamnen bör
kunna anpassa sitt tjänsteutbud till helheten på ett sätt som fortsättningsvis ger en bättre
kvalitet till ett konkurrenskraftigt pris även om sträckan till marknaden blir längre.
Eventuellt kan det kräva förändringar i rederiernas tidtabeller och stuveriernas
öppethållningstider. Här kunde olika marknadsundersökningar göras, kanske främst
genom personliga kontakter, för att verkligen ta reda på vad som får de största kunderna
att fortfarande använda sig av Hangö hamn i framtiden.
Ett gemensamt varumärke kräver en klar strategi och en vilja att utveckla varumärket.
Hangö hamn är ett nätverk bestående av flera aktörer som alla påverkar det gemensamma
varumärket. För att kommunicera en positiv bild och för att kunna förbereda nätverket
för framtiden, måste organisationerna konstant veta vad som händer på marknaden.
Politiska och ekonomiska faktorer kan påverka varumärket både direkt och indirekt,
vilket hamnnätverket bör kunna reagera på. En liten hamn med små aktörer vars
konkurrensfaktorer är subjektiva och baserade på kvalitativa egenskaper, måste vara redo
att konstant utveckla dessa i en riktning som kunden upplever ännu mer positiv.
Fastän Hangö hamns framtidsutsikter än så länge ser positiva ut, kan marknaden snabbt
förändras till nackdel för Hangö hamn. Hangö hamn bör fortsättningsvis arbeta som en
entitet mot ett gemensamt mål för kundens bästa för att överleva på marknaden.

65

CHRISTOFFER LINDBERG

8 Sammanfattning
Avhandlingen avsåg att skapa en djupare förståelse om hur en hamn kunde bygga upp
och skapa sitt varumärke genom gemensam marknadsföring som ett strategiskt
hamnnätverk. Därefter undersöktes det empiriskt om och hur dessa förutsättningar kunde
användas för att marknadsföra hamnnätverket Hangö hamn.
En teoretisk forskningsfråga var att genom litteraturstudier undersöka vilka
konkurrensfördelar är viktiga för hamnen vid valet av transportrutt och hur dessa
kommuniceras till marknaden. Tanken var också att se på hamnen ur ett
logistikcentrumsperspektiv och undersöka samarbetet i hamnnätverket samt på vilka
förutsättningar ett gemensamt varumärke kunde kommuniceras till marknaden. Ett allt
mer krävande och snabbt förändrande samhälle ställer stora krav även på
logistikbranschen. Olika teoretiska aspekter kring utveckling, samarbete och
marknadsföring presenterades ur ett hamnperspektiv i den teoretiska delen av
avhandlingen.
I den empiriska utredningen undersöktes Hangö hamn som ett praktikfall. Det empiriska
syftet var att undersöka hur Hangö hamn marknadsför sig, hur samarbetet ser ut och
huruvida det finns förutsättningar för att bygga ett gemensamt varumärke för
hamnnätverket Hangö hamn. Samtidigt var avsikten med undersökningen också att
definiera hamnens konkurrensfaktorer, hur dessa kommuniceras till marknaden samt om
det är möjligt att ett samarbete inom hamnen skulle öka konkurrenskraften.

8.1 Svar på forskningsfrågorna
I detta kapitel besvaras avhandlingens forskningsfrågor.
•

Vilka konkurrensfaktorer är väsentliga för hamnen och dess intressenter?

Konkurrensfaktorerna som är väsentliga för hamnen och dess intressenter kan delas in i
kvalitativa och kvantitativa faktorer. De mätbara kvantitativa faktorerna, såsom pris,
66

CHRISTOFFER LINDBERG

spelar en viss roll vid valet av hamn. Oftast är de subjektiva kvalitativa faktorerna
viktigare för kunderna, exempelvis kvalitet och flexibilitet.
•

Vilka faktorer påverkar uppbyggnaden och hanteringen av hamnvarumärken?

Byggandet av hamnvarumärken påverkas av tjänsten som helhet. Allt från tidtabeller,
lossningseffektivitet, infrastruktur, kundservice och informationsflöde påverkar hur
hamnvarumärket uppfattas av kunderna och intressenterna. Alla aktörer som är en del av
logistikkedjan i samma hamnnätverk bidrar med sin egen verksamhet och sina egna
prestationer till hur varumärket uppfattas. Ett misstag av en part i hamnen påverkar hur
hela hamnens funktionalitet och prestation uppfattas, men samtidigt bidrar alla aktörers
konkurrensfördelar till varumärket.
•

Hur och till vem kommunicerar Hangö hamn sitt varumärke?

Hangö hamn kommunicerar sitt varumärke till alla som vill lyssna. Man kommunicerar
med samhället, lokala aktörer, myndigheter, kunder, samarbetspartners och andra
intressenter. På en lokalnivå kommunicerar man via den lokala pressen eller via sociala
medier. På den nationella marknaden sköter man kommunikationen främst via personliga
kontakter eller branschevenemang och på den internationella marknaden är man aktiv på
mässor och branschevenemang.
•

Hur kan hamnar använda sig av gemensam marknadsföring för att effektivt
kommunicera sitt gemensamma varumärke till olika intressenter?

Hamnar kan effektivt kommunicera sitt gemensamma varumärke genom att bygga
gemensamma forum där man definierar ramarna till varumärket. Hamnnätverket kan
bygga ett gemensamt varumärke genom samarbete. Den mest väsentliga förutsättningen
för ett samarbete mellan aktörer i ett hamnnätverk är ömsesidigt förtroende. Utan ett
förtroende till alla organisationer som är medlemmar i det gemensamma varumärket kan
man inte bygga en gemensam strategi. I fallet Hangö hamn finns det redan ett visst
förtroende och en förståelse över vad det gemensamma varumärket är och varför det är
viktigt. Ett visst förtroende förekommer mellan de två stuverierna sinsemellan, men även
till takorganisationen. Förtroendet till takorganisationen grundar sig i att Hangö hamn Ab
har behandlat de två konkurrerande stuverierna jämställt och rättvist. Förtroendet
67

CHRISTOFFER LINDBERG

stuverierna sinsemellan bygger på ömsesidig respekt och goda personliga relationer. För
att effektivt kommunicera sitt varumärke krävs både en varumärkesstrategi och en
kommunikationsstrategi. Ett gemensamt varumärke kräver att alla aktörer som är i
relation till varumärket för samma, eller åtminstone en liknande, strategi.
•

Hur kunde Hangö hamn utveckla sin marknadsföringsstrategi?

Hangö hamn kunde utveckla sin marknadsföringsstrategi på vissa områden. En klar
kommunikationsstrategi, speciellt på sociala medier, kunde öka och förbättra synligheten
samt bilden av varumärket. En gemensam social mediestrategi för aktörerna inom Hangö
hamn kunde bidra till ett djupt och intressant innehåll. Hangö hamn syns redan ute på
marknaden som en helhet, Hangö hamn med operations. Hangö hamn Ab syns oftast på
evenemang med en annan aktör från nätverket, ett välfungerande och välprövat koncept
som hittills funkat bra. En mer öppen dialog mellan Hangö hamns aktörer och deras
kunder kunde bidra till en bättre överblick över utvecklingsområden. Exempelvis kunde
kundbesök utnyttjas till att bättre förstå sig på marknaden och vart den är på väg. För
tillfället verkar det som att det saknas en förståelse över hur samhället förändras och vilka
krav som ställs på logistikkedjan, exempelvis angående långa röda helger där
detaljhandeln är verksam som normalt medan sjöfarten och hamnar stannar upp.

8.2 Förslag till nätverket
Mitt förslag till nätverket är tredelad. Nätverket bör skapa ett gemensamt forum var det
diskuteras det gemensamma varumärkets betydelse och hur det kommuniceras. I samma
forum borde det byggas en gemensam varumärkesstrategi för det gemensamma
varumärket som kunde fungera som en grund för de enskilda organisationernas egna
strategier. En marknadsundersökning bör göras med syfte att utreda kundernas framtida
förväntningar och behov. Om en marknadsskiftning fortsättningsvis sker österut och
norrut bör det undersökas hur Hangö hamn och logistikflödet kan leva upp till kundernas
förväntningar. Till sist ett ökat samarbete mellan aktörerna för att öka kundupplevelsen,
exempelvis i form av integrerade informationssystem riktade till kunderna.

68

CHRISTOFFER LINDBERG

Forumet för det gemensamma varumärket bör ha representanter av de aktiva aktörerna
inom Hangö hamn, d.v.s. Hangö hamn Ab, Oy Hangö Stevedoring Ab och Stevena Oy.
Syftet med forumet bör vara att skapa ramarna för varumärket och identifiera faktorerna
som utgör varumärket. Samtidigt kunde detta forum agera startskottet för en mer aktiv,
riktad och synlig social mediekommunikation för aktörerna.
Ett ökat samarbete, speciellt mot en ökad kundupplevelse, skulle skapa en bättre tjänst till
kunden. Applikationen UnitSpotter är ett bra exempel på hur man kan skapa mervärde åt
kunderna. Gemensamma satsningar, där företagshemligheter inte delas, kunde skapa
andra

konkurrensfördelar.

Det

finns

flera

potentiella

gemensamma

informationssystemprojekt som kunde bidra till detta.

8.3 Kritisk återblick
Avhandlingen har skrivits över en längre period då situationen kan har förändras med
tiden. Då intervjuerna gjordes bildade jag mig en helhetsbild över Hangö hamns
verksamhet och varumärke. Analysen av resultaten har gjorts på den då rådande
situationen. Fastän en viss del av informationen kan ha förändrats gäller det fortfarande
för Hangö hamn att fortsätta utveckla sina konkurrensfaktorer och sitt varumärke.
Alla aktörer i hamnnätverket Hangö hamn ställde inte upp på intervjuer, men resultatet
kan ändå sägas vara heltäckande. Parter från alla delområden ställde upp och diskuterade
nätverket som helhet.

8.4 Förslag till fortsatt forskning
Avsikten med undersökningen var att skapa en förståelse över förutsättningarna för en
gemensam marknadsföring av ett gemensamt varumärke i ett strategiskt hamnnätverk.
Därför har det inte presenterats några specifika rekommendationer över hur
varumärkesstrategin eller kommunikationsstrategin kunde se ut, utan endast faktorer som

69

CHRISTOFFER LINDBERG

bör tas i beaktande. Det finns utrymme för fortsatt forskning att ta reda på hur strategierna
kunde implementeras i verkligheten.
Förutsättningarna för ett utökat samarbete har bara delvist undersökts. Här kunde
potentiellt finnas utrymmer för en komplett omorganisering inom hamnen och möjligtvis
kunde radikala alternativ undersökas. Exempelvis i Sverige förekommer det hamnnätverk
där alla både stuveriet och hamnorganisationen är samma företag. Huruvida detta kunde
vara en lösning för finska hamnar kunde undersökas.
Varumärket är nyckeln till en organisations framgång. Hur ett gemensamt varumärke
utvecklas och hanteras är nyckeln till hamnnätverkets framtid. Vilka faktorer som är
viktiga för specifika varumärken varierar beroende på situationen och organisationen.
Även hur man kommunicerar varumärket varierar beroende på syfte och målgrupp. Dock
kunde en djupare man undersöka djupare i vilka faktorer som driver kunderna inom
logistikbranschen och spekulera i hurudana faktorer kommer vara viktiga i framtiden.
Förutsättningarna för Hangö hamns verksamhet är deras konkurrensfördelar, i korthet att
erbjuda en bättre helhet än konkurrenterna. Avhandlingen presenterar vilken hamnens roll
är i logistikkedjan och vilka konkurrensfaktorer som är viktiga i fallet Hangö hamn. Ett
starkt och effektivt varumärke hjälper till att hämta trafik till hamnen. För att upprätthålla
en stark profil på marknaden krävs det en klar strategi och en viss nivå av samarbete inom
hamnnätverket. Hangö hamn har en stark enhetlig profil redan nu, men de behöver en väl
preciserad strategi för framtiden, både för varumärket och kommunikationen. Hamnen
bör ta reda på vad som kommer vad marknaden kommer att kräva av en hamn i framtiden
och vilka faktorer som spelar roll för att fortfarande hämta trafik till Hangö hamn. Efter
att man identifierat faktorerna bör man samarbeta inom hamnnätverket för att utveckla
hamnen i rätt riktning.

70

CHRISTOFFER LINDBERG

Källor
Aaker, D.A. (1996), Building strong brands, Free Press, New York
Andersson, Dan (1995), Logistics Alliances and Structural Change, Linköping
University, Linköping
Arens, F. W., Weigold, F. M., Arens, C (2011), Contemporary Advertising and Integrated
Marketing Communications 13th Edition, McGraw-Hill/Irwin, New York
Aronietis, Raimonds, Van de Voorde, Eddy och Vanelslander, Thierry (2010), Port
competitiveness determinants of selected European ports in the containerized cargo
market,

Association

for

European

Transport

and

contributors

(URL:

http://citeseerx.ist.psu.edu/viewdoc/download?doi=10.1.1.680.4083&rep=rep1&type=p
df)
Ballantyne, D & Aitken, R. (2007), Branding in B2B markets: insights from the service-‐dominant logic of marketing, Journal of Business & Industrial Marketing, Vol .22, Issue
6, s. 363--‐371.
Belch, George E & Belch, Michael A. (1998), Advertising and promotion: An Integrated
Marketing Communications Perspective, The McGraw- Hill Companies Inc
Bell, Judith (2000), Introduktion till forskningsmetodik, Studentlitteratur, Lund
Bengtsson, Anders (2002), Consumers and mixed-brands: On the polysemy of
brand meaning, Lund: Lund Business Press
Bengtsson, Anders och Servais, Per (2005), Co-branding on industrial markets, Industrial
Marketing Management 34, pp 706-713
Bryman, Alan (2002, Samhällsvetenskapliga metoder, Liber ekonomi, Stockholm

71

CHRISTOFFER LINDBERG

Coviello, Nicole E och Brodie, Roderick J (2001), Contemporary marketing practices of
consumer and business-to-business firms: how different are they? Journal of Business &
Industrial Marketing, Vol 16 Issue 5, pp 382-400
Dahlén, M. & Lange, F. (2009), Optimal marknadskommunikation, Liber, Malmö
Erevelles, Sunil, Stevenson, Thomas H., Srinivasan, Shuba och Fukawa, Nobuyuki
(2008), An analysis of B2B ingredient co-branding relationships, Industrial Marketing
Management 37, pp. 940-952
Eurén, Olof, Lindgren, Gunnar, och Sandström, Sven (1984), Hamnkunskap,
LiberHermods, Malmö
Finlands Hamnförbund (2015), Finlands Hamnförbund. URL:
Finlands officiella statistik (FOS): Utrikes sjöfart [e-publikation].
ISSN=2670-1995. Helsinki: Statistikcentralen.
URL: http://www.stat.fi/til/uvliik/index_sv.html Hämtat: 05.04.2020
Gadde, L. -E., & Håkansson, H. (1994), The changing role of purchasing—
reconsidering three strategic issues, European Journal of Purchasing
and Supply Management, 1(1), 27– 35
Gerber, K., Bothma N (2009), Marketing Communication, Pearson Education South
Africa (Pty) Ltd, Cape Town
Gold, J.R. & Ward, S.W. (Eds). Place Promotion, the Use of Publicity and Marketing to
Sell Towns and Regions, John Wiley & Sons, Chichester
Grönroos, Christian (2004) The relationship marketing process, Journal of Business &
Industrial Marketing Volume 19 – Number 2, 99-113
Gummesson, E. (1999). Total Relationship Marketing. Rethinking Marketing
Management: From 4Ps to 30Rs, Butterworth-Heinemann, Oxford
72

CHRISTOFFER LINDBERG

Hankinson, G. (2001). Location Branding – A Study of the branding practices of 12
English Cities. Journal Brand Management, Vol. 9 No. 2, pp. 127-142.
Halvorsen, Knut (1992), Samhällsvetenskaplig metod, Studentlitteratur, Lund
He, Hong-Wei och Balmer, John M.T (2013), A grounded theory of the corporate identity
and corporate strategy dynamic- A corporate marketing perspective, European Journal
of Marketing, Vol 47, No 3/4, p. 401-430
Heaver, T, Meersman, H och Van De Voorde, E (2001), Co-operation and competition in
international container transport: strategies for ports, Maritime Policy and Management,
28:3, 293-305
Henning, Martin, Moodysson, Jerker och Nilsson, Magnus (2010), Innovation och
regional omvandling Från skånska kluster till nya kombinationer, Elanders Malmö
Hollensen, Svend (2010), Marketing Management: A Relationship Approach 2nd
Edition, Pearson Education Limited Essex
Holma, Elisa, Hunt, Tõnis, Lappalainen, Anssi, Mustonen, Maria, Nõmmela, Kaidi,
Portsmuth, Raivo och Yliskylä-Peuralahti, Johanna (2013) Five Baltic ports together:
Forecasts, trends and recommandations, Turun Yliopiston Merenkulkualan Koulutus- ja
Tutkimuskeskuksen Julkaisuja
Holme, Idar Magne & Bernt Krohn Solvang, (1991), Forskningsmetodik. Om kvalitativa
och kvantitativa metoder, Studentlitteratur, Lund
Håkansson, Håkan och Ford, David (2002), How should companies interact in business
networks?, Journal of Business research 55, p 133-139
Håkansson, Håkan och Snehota, Ivan (1995), Developing Relationships in Business
Networks, Routledge, London

73

CHRISTOFFER LINDBERG

Håkansson, Håkan och Snehota, Ivan (2006), No business is an island: The network
concept ofbusiness strategy, Scandinavian Journal of Management 22, pp 256-270
Kapferer, J.-N. (1992). Strategic brand management: new approaches to creating and
evaluating brand equity. Kogan Page Ltd., London
Keller, K.L. (2008). Strategic brand management: A European Perspective, Pearson
Education Ltd
Keller, K.L & Webster, F. (2003), A Roadmap for Branding in Industrial Markets, URL:
http://papers.ssrn.com/sol3/papers.cfm?abstract_id=530823, hämtad 17.10.2016
Keller, K.L. (1998). Strategic brand management: building, measuring, and managing
brand equity. Upper Saddle River. Prentice Hall, New Jersey.
Kotler, P. (1997). Marketing management: analysis, planning, implementation and
control. 9th ed., Prentice Hall International, Inc., Upper Saddle River, New Jersey
Kotler, P. (2000), Marketing Management, Prentice Hall Inc, Upper Saddle River, N.J.
Kotler, P. & Asplund, C. & Rein, I. & Haider, D. (1999). Marketing Places Europe.
Pearson Education Ltd, London
Kotler, Philip och Pfoertsch, Waldemar (2006), B2B Brand Management, SpringerVerlag Berlin Heidelberg
Kotler, P., Keller, K. L., Brady, M., Goodman, M. & Hansen, T. (2012), Marketing
Management, Harlow, Pearson Education Limited
Kotler, P. Keller, K. (2016), Marketing management, Global edition, Pearson Education,
Essex
Kotler, P., Armstrong, G. (2016), Principles of Marketing 16th Edition, Pearson
Education Limited, Essex
74

CHRISTOFFER LINDBERG

Liikenne- ja viestintäministeriö (2000), Satamatoiminnan kehittäminen. Yhteenveto
kuuden eurooppalaisen sataman nykytilasta ja kehittämistarpeista. Liikenne ja
viestintäministeriö, Helsinki
Lilien, G. L., Grewal, R. (2012), Handbook of Business-to-business Marketing, Edward
Elgar Publishing Limited, Cheltenham
Leitch, S och Richardson, N (2003) Corporate branding in the new economy, Europena
Journal of Marketing 37(7), 1065-1079 i Mäläskä, Minna; Saraniemi, Saila och Tähtinen,
Jaana (2011), Network actor’s participation in B2B SME branding, Industrial Marketing
Management 40, s 1144-1152
Mäläskä, Minna; Saraniemi, Saila och Tähtinen, Jaana (2011), Network actor’s
participation in B2B SME branding, Industrial Marketing Management 40, s 1144-1152
Natalia, Christine; Elnath Aldi, Benediktus; Prima Dias Kristiana, Stefani och Silalahi,
Augustinus (2016), Mapping Actors in the Modeling of Logistics Sea Shipping Network
Structures, Industrial Engineering Letter, Vol. 6, No. 1
Nyholm, Monica (2011) Activation of Supply Relationships – A Study of Main Providers
in the Turku Logistics Cluster, Åbo Akademi University Press
Ojala, Lauri (1991), Strategic Management of Port Operations. A Theoretical Review of
the Concept of Strategic management with some Practical Applications in Main General
Cargo Ports in Finland. Turun Yliopiston merenkulkualan koulutuskeskus, Turku
Ojala, Lauri (1992), Modelling Approaches in Port Planning and Analysis, Turun
Kauppakorkeakoulu, Turku
Partanen, Jukka och Möller, Kristian (2012), How to build a strategic network:
Apractitioner-oriented process model for the ICT sector, Industrial Marketing
Mangement 41, pp. 481-494

75

CHRISTOFFER LINDBERG

Patel, Runa och Davidson, Bo, (1994), Forskningsmetodikens grunder, Studentlitteratur,
Lund
Porter, M. (2001). Regions and the New Economics of Competition, p. 155-156, in
Scott,Allen (Ed). Global City-Regions. Trends, Theory, Policy. Oxford University Press
Porter, Michael E., (1980), Competitive Strategy, The Free Press, MacMillan Publishing
Co., Inc.
Port of Hanko, (2020), Hangon Satama Oy, URL: https://portofhanko.fi/hangon-satamaoy/ Hämtat 02.04.2020
Principles of Management (2015), University of Minnesota Libraries Publishing Edition
Rainisto, Seppo (2003), Success factors of place marketing: A study of place marketing
practices in Northern Europe and the United States, Helsinki University of technology,
Institute of Strategy and International Business
Rainisto, S. (2001). Lisensiaatintutkimus: Kaupungin kehittäminen merkkituotteena.
Lahden ja Helsingin tapaustutkimukset. Licenciate Study: City Branding –Case Studies
Lahti and Helsinki. Helsinki University of Technology, Espoo
Shimp, T. A. (2010), Advertising, Promotion, & Other Aspects of Integrated Marketing
Communications, South-Western Cengage Learning
Shimp, Terence (2007), Integrated Marketing Communications in Advertising and
Promotion 7th Edition, Thomas South-Western, Mason
Solomon, M. Marshall, G. Stuart, E. Mitchell, V. & Barnes, B. (2013) Marketing: Real
people, real decisions 2nd European Edition; Pearson Education, Essex
Song, Dong-Wook och Panayides, Photis M (2012), Maritime Logistics, Kogan Page
Limited, London

76

CHRISTOFFER LINDBERG

Tapaninen, Ulla (2013), Merenkulun logistiikka, Gaubeamus Helsinki University Press
Tongzon, Jose L. (2009), Port choice and freight forwarders, Transportation Research
Part E, p 186-195
Unitspotter (2020), UnitSpotter by Port of Hanko, URL: https://unitspotter.fi/ hämtat
23.4.2020
Vafidis, Dimitros och Ojala, Lauri (1999) Logistiikkakeskuskonsepti. Edellytykset,
järjestäytyminen ja toimintaehdot. Turun Kauppakorkeakoulu, Turku
Vermeiren, Tom och Macharis, Cathy (2016) Intermodal land transportation systems and
port choice, an analysis of stated choices among shippers in the Rhine-Scheldt delta,
Maritime Policy and Management Vol 43, No. 8, 992-1004
Wei Wei, Wuxiang Zhu och Guiping Lin, (2013), Business Model Positioning and
Strategic Positioning, Approaching Business Models from an Economic Perspective,
Springer Berlin Heidelberg
Wilkinson, Ian och Young, Louise (2002) On cooperating – Firms, relations and
networks, Journal of Business Research 55, page 123-132
Wood, Gill (2006), CIM REVISION CARDS: Marketing communications, Elsilver Ltd,
Oxford
Intervjuer:
Ahlvik Anders, 26.4.2019
Eriksson, Göran, 29.3.2019
Herlin, Staffan, 2.4.2019
Häggroth, Nina, 26.4.2019
Lagerroos, Stefan, 24.4.2019

77

CHRISTOFFER LINDBERG

Bilaga 1: Diskussionsunderlag
Tanken är att skapa en diskussion över hur hamnen fungerar och hur den marknadsförs.
Genom att ställa frågor till deltagarna om hur de ser på hamnen, stuveriet, rederiet och
transportören, skapar jag mig en bild över hur nätverket fungerar. Genom att sedan få svar på
hur de olika parterna både ser på sig själva och de andra kan jag sammanställa en helhet på
likheter och avvikelser som kan tillämpas i ett nätverkstänk.
Genom att ställa lätta frågor, hoppas jag få ett snabbt och ärligt svar som kan användas som en
start på diskussionen.
Nyckelord/frågor:
Strategi – konkurrensfördelar – varumärke – marknadsföring – samarbete - nätverk
Hamnen
• SWOT på hamen
o Fördelar/nackdelar/möjligheter/risker
• Vad är Hangö hamns tjänster?
• Vem är hamnens kunder?
• Vad fungerar i hamnen? Vad kunde förbättras?
• Hur ser varumärket Hangö hamn ut? Beskriv vad Hangö hamn står för.
• Vart strävar varumärket Hangö hamn? Hur ser varumärket Hangö hamn ut om 20år?
• Hur marknadsförs Hangö hamn? Genom vilka kanaler, hurudant meddelande?
• Vem marknadsför Hangö hamn? Till vem?
• Hur kommunicerar hamnen med sina kunder?
• Vad påverkar hur varumärket Hangö hamn uppfattas?
• Vem påverkar hur varumärket Hangö hamn uppfattas
• Vem samarbetar hamnen med?
• På vilka områden sker samarbeten?
•
Hur kunde samarbetet med Hangö hamns aktörer utökas?
Stuveriet
• SWOT på stuveriet
• Vad är stuveriets tjänster?
• Vem är stuveriets kunder?
• Vad står stuveriets varumärke för?
• Hur marknadsförs stuveriets tjänster?
• Vem marknadsför stuveriets tjänster? Till vem?
• Vem samarbetar stuveriet med?
• På vilka områden sker samarbeten?
• Hur kunde samarbetet med Hangö hamns aktörer utökas?
Rederiet
• Vad är rederiets styrkor och svagheter
• Vilka är rederiets tjänster?
• Vem är rederiets kunder?
• Vad står rederiets varumärke för?
• Hur marknadsförs rederiets tjänster?
• Till vem marknadsförs rederiets tjänster?
• Vem samarbetar rederiet med?
• På vilka områden sker samarbeten?
• Hur kunde samarbetet med Hangö hamns aktörer utökas?

78

CHRISTOFFER LINDBERG

Transportören
• Kvalitet – liten
• Varför väljer transportören Hangö hamn?
• Hur marknadsförs transportörens tjänster? Till vem riktas transportörens tjänster?
• Vem samarbetar transportören med?
• På vilka områden sker samarbeten?
• Hur kunde samarbetet med Hangö hamns aktörer utökas?

79

