Kevin Holm

Rektorns roll i små finlandssvenska skolor

Pro gradu-avhandling för magisterexamen
Fakulteten för pedagogik och välfärdsstudier
Åbo Akademi
Vasa, 2021

1

Kevin Holm

Abstrakt
Författare
Kevin Holm

Årtal
2021

Arbetets titel
Rektorns roll i små finlandssvenska skolor
Referat
I denna avhandling undersöker jag vad en liten skola är och innebörden med att vara rektor i en
liten skola
Mitt syfte med avhandlingen är att undersöka små skolor och även skapa en förståelse för vad
som kännetecknar rektorns arbete i en liten skola. Jag undersöker också vilka utmaningar och
möjligheter rektorn har i sitt arbete i en liten skola.
1. Vad kännetecknar en liten skola?
2. Vad kännetecknar rektorns arbete i en liten skola?
a). Hur beskriver rektorer arbetet i små skolor?
b). Vilka utmaningar och möjligheter finns det enligt de intervjuade rektorerna i
rektorsarbetet i små skolor?
Jag ville skapa en förståelse för rektorns funktion i små skolor i årskurs 1–6 genom att använda
mig av en kvalitativ studie med en narrativ forskningsansats. Jag valde tre informanter som hade
rektor i liten skola som yrke och hade arbetserfarenhet från små skolor till min forskning. Jag
kontaktade rektor via telefon och frågade om de kunde ställa upp på en intervju för studiens syfte.
Jag skickade sedan studiens forskningsfrågor och syfte till rektorerna före intervjun. Min
informanter tackade ja till att bli intervjuad. Intervjun var en djupintervju med narrativ
forskningsansats som jag har analyserat för att kunna besvara studiens forskningsfrågor.
Resultaten av min studie visar på att definitionen av en liten skola är relativa och inte entydiga.
En liten skola har kännetecken som få elever med sammansatta klasser och en liten personal med
familjär stämning. Lärarkåren i en liten skola är ofta liten med två till tre heltidsanställda lärare.
En rektors arbete i en liten skola kännetecknas med en undervisningsskyldighet och en bättre
relation till eleverna och vårdnadshavarna än i en stor skola. Rektorns utmaningar i en liten skola
är att lärarkåren är mindre än i en stor skola och att man kan känna sig ensam på skolan. Man
känner även av tidsbrist som rektor i liten skola. Rektorernas möjligheter i en liten skola är att ha
bra relationer och kommunikation med eleverna, föräldrarna och kollegor eftersom skolan är
liten.
Sökord / indexord enl.tesaurus
Små skolor, liten skola, byskola, rektor, ledarskap, small school, rural school, principal, headmaster, pieni koulu

2

Kevin Holm

Innehåll
Abstrakt ................................................................................................................................. 2
1.

Inledning ......................................................................................................................... 4
1.1 Syfte och forskningsfrågor ............................................................................................... 5
1.2 Disposition .................................................................................................................... 5
1.3 Centrala begrepp ............................................................................................................ 6

2.

Små skolor ...................................................................................................................... 7
2.1 Utmaningar för små skolor............................................................................................... 8
2.2 Pedagogiska möjligheter i små skolor................................................................................ 9

3.

Rektor i Finland ............................................................................................................. 12
3.1

Att bli en rektor ....................................................................................................... 13

3.2

Rektorns arbetsdag .................................................................................................. 14

3.2.1 En god arbetsmiljö i rektorskapet ................................................................................. 16
3.3 Utmaningar och tillvägagångssätt ................................................................................... 17
3.4 Balansen mellan arbete och utveckling i rektorsyrket ........................................................ 18
4.

Ansats metod och material ............................................................................................... 19
4.1

Syfte och forskningsfrågor........................................................................................ 19

4.2 Metod och forskningsansats ........................................................................................... 19
4.3 Tillförlitlighet och analys............................................................................................... 20
5. Analys av berättelser .......................................................................................................... 22
5.1 Noels berättelse ............................................................................................................ 22
5.2 Marias berättelse .......................................................................................................... 25
5.3 Karins berättelse ........................................................................................................... 29
6. Analys av berättelserna ....................................................................................................... 33
6.1 Kännetecken för en liten skola........................................................................................ 33
6.2 Kännetecken för rektorns arbete i en liten skola ................................................................ 35
6.3 Rektorsarbetet i en liten skola......................................................................................... 35
6.4 Utmaningar och möjligheter enligt de intervjuade rektorerna i en liten skola ........................ 37
7. Diskussion ........................................................................................................................ 39
7.1 Metoddiskussion........................................................................................................... 39
7.2 Resultatdiskussion ........................................................................................................ 40
7.3 Förslag till fortsatt forskning .......................................................................................... 42
8. Litteraturförteckning .......................................................................................................... 44
Bilaga 1. Intervjufrågor .......................................................................................................... 48
3

Kevin Holm

1. Inledning
I denna avhandling undersöker jag vad en liten skola är och innebörden av att vara rektor
i en liten skola. Jag är intresserad av rektorernas upplevelser av sitt arbete i små skolor.
I en liten skola fungerar rektorn som en typ av social entreprenör, där hen arbetar
tillsammans med lärare för att skapa en familjär stämning och kontakt med skolan och
byn. (Karlberg-Granlund, 2019, s. 294) Många olika länder har olika tillvägagångssätt i
kommuner och små skolor. Rektorer som undervisar i små skolor har liknande
upplevelser och erfarenheter. Karlberg-Granlund (2019) hänvisar till flera forskare (bl.a.
Bell & Sigsworth, och Kalaoja & Pietarinen). Forskarna har visat att kulturen i små skolor
är specifik för skolor av denna storlek. Karlberg-Granlund skriver att både rektorer och
lärare i små skolor upplever att yrket erbjuder givande utmaningar men att det även finns
krav som kan bli utmattande. Både rektorerna och lärare upplevde att positiva relationer i
skolan och med samhället är det viktigaste för skolorganisationen (Karlberg-Granlund,
2019, s. 294). Karlberg-Granlund skriver också att en rektor som blev intervjuad berättar
om hur friheten och ansvaret i hur hen hanterar sitt arbete gör det utmanande och givande.
(Karlberg-Granlund, 2019, s. 294).
Enligt Kornhall (2017) är rektorsyrket ett utmanande och krävande arbete. Som rektor
förväntas man vara ett ekonomiskt geni och en magiker när det kommer till skolresultat
som går att mäta. Vårdnadshavare har rektorn som ansvarig för varje liten händelse som
kan hända på en skolgård. Lärare som rektorn arbetar tillsammans med vill gärna ha så
mycket stöd som möjligt men även få arbetsro och bevara sitt självstyrande. (Kornhall,
2017, s. 15.) I en undersökning i Nederländerna har rektorers arbetsmiljö ofta upplevts
som stressfylld och ett spänningsmönster har blivit upptäckt omkring tjänsten, vilket har
resulterat i att rektorstjänsten upplevs som mindre attraktiv. I Nederländerna har Krüger,
van Eck och Vermeulen undersökt rektorspositionen och kommit till att 70 % av
rektorerna överväger arbetsbyte på grund av stress och det faktum att yrket inte möter
förväntningarna (refererad i Sandén, 2007, s. 259).Trender av minskad attraktion för
rektorsyrket har blivit vanligare i andra delar av världen. I många amerikanska delstater
har det blivit svårare att anställa rektorer. Enligt Sandén (2007) beror det på att arbetet har

4

Kevin Holm
blivit mer omfattande och mer intensivt vilket har minskat på antalet sökande till
rektorstjänsterna. (Shen, Cooley & Wegenke, ref i Sandén, 2007, s. 259).

I denna avhandling undersöks rektorskapets funktion i små skolor. Jag undersöker också
vad en liten skola är och vilka möjligheter och utmaningar som rektorn i små skolor har.
Med denna forskning vill jag klargöra hur rektorer i små skolor utövar sitt ledarskap för
att leda en liten skola. ”Genom att studera de små skolorna, når man de stora frågorna om
hur en skola ska fungera, där barn trivs och får motivation att lära sig.” (Morberg, 2019,
sida saknas).

1.1 Syfte och forskningsfrågor
Mitt syfte med avhandlingen är att genom forskning undersöka vad som kännetecknar en
liten skola och innebörden med att vara rektor i en liten skola. Jag vill även undersöka
rektorernas utmaningar och möjligheter i sitt arbete i små skolor
Forskningsfrågorna är följande:
1. Vad kännetecknar en liten skola?
2. Vad kännetecknar rektorns arbete i en liten skola?
a). Hur beskriver rektorer arbetet i små skolor?
b). Vilka utmaningar och möjligheter finns det enligt de intervjuade rektorerna i
rektorsarbetet i små skolor?

1.2 Disposition
Mina forskningsfrågor besvaras genom att jag undersöker vetenskapliga artiklar och
facklitteratur för min forskning. Jag har valt att intervjua tre rektorer som har jobbat i en liten
skola och har lämplig erfarenhet för att besvara mina intervjufrågor.
I kapitel 2 kommer jag att undersöka vad en liten skola är och vad som definierar den. Jag
kommer även att lyfta fram vilka pedagogiska möjligheter och utmaningar små skolor har. I
kapitel 3 framkommer det vad som är en rektor och hur man blir en rektor i Finland. Efteråt
beskrivs en rektorns arbetsdag. Därefter behandlas en god arbetsmiljö i ledarskapet. Efter det
kommer utmaningar och tillvägagångssätt. Avslutningsvis lyfts balansen mellan arbete och
utveckling i rektorsyrket fram. I kapitel 4 inleds med mitt syfte och forskningsfrågor.
5

Kevin Holm
Därefter går jag igenom metoden jag har använt för min forskning. Kapitlet avslutas med
tillförlitlighet och trovärdighet i min forskning och avslutas med hur jag gick tillväga i min
analysprocess. I kapitel 5 sammanfattar jag mina intervjuer och skriver min narrativ. Mina tre
berättelser handlar om svar från de intervjuade rektorernas upplevelser i små finlandssvenska
skolor. Namnen jag använder för de intervjuade rektorerna är fiktiva för att skydda deras
identitet. I kapitel 6 kommer jag att analysera berättelserna från de kvalitativa intervjuerna.
Rektorernas svar från intervjuerna kommer att besvara forskningsfrågorna. I kapitel 7
kommer jag först att diskutera min metod för att samla material för min forskning. Jag
kommer efteråt diskutera resultatet och ge svar på mina forskningsfrågor med hjälp av
litteratur och av min kvalitativa forskning. Jag ger avslutningsvis förslag till vidare forskning
inom samma område.

1.3 Centrala begrepp
De centrala begrepp jag kommer att använda är små skolor och liten skola. Jag kommer även
att lyfta fram begrepp som rektor och ledarskap. De centrala begreppen jag lyfte fram
definieras närmare i kapitel 2 och 3.

6

Kevin Holm

2. Små skolor
I detta kapitel kommer jag att undersöka vad en liten skola är och vad som definierar den.
Jag kommer även att lyfta fram vilka pedagogiska möjligheter och utmaningar små skolor
har.
En skola i Finlands utbildningssystem anses vara liten om den har mindre än 50 elever. Små
skolor med färre än 50 elever har ofta två eller tre lärare som är heltidsanställd på skolan
(Kalaoja, 1988; Kumpulainen, 2005; Laukkanen refererad i Karlberg-Granlund, 2019, s.
294). I Finland blev landskommuner år 1898 skyldiga att starta en skola i distriktet ifall 30
eller flera barn anmälde sig till skolan (Karlberg-Granlund, 2009, s. 3). Det innebar då att
minsta möjliga skola som kunde grundas behövde 30 elever. Under 1990-talet stängde
Finland över 700 skolor, vilket var en trend som fortsatte in på 2000-talet (KarlbergGranlund, 2009, s. 4).
I finländsk forskning har en skola som har 1–3 lärare för åk 1–6 ansetts som en liten skola.
Om lärarna i en skola undervisar sammansatta klasser, som innebär att flera än en årskurs
undervisas i samma rum, har det ansetts som en liten skola. (Laukkanen m.fl. 1986, ref i.
Karlberg-Granlund, 2004, s. 1). I nuläget får kommunerna autonomt avgöra hur många elever
det skall vara per lärare. Detta innebär då att antalet lärare i en skola är inget avgörande
kriterium för vad som är en liten skola. (Karlberg-Granlund, 2004, s. 1). Morberg (2019)
skriver att begreppen stor och liten skola är relativa och att de inte är entydiga.
I Finland år 2018 fanns det totalt 2 393 skolor i den grundläggande utbildningen, och för
svenskspråkiga elever fanns det 242 grundskolor. De svenskspråkiga skolorna hade
sammanlagt 34 434 elever i skolor med årskurs 1–9 (Utbildningsstyrelsen, 2020). På hösten
2019 var antalet grundskolor i Finland 2 288. Detta var en minskning med 53 grundskolor
från 2018 (FOS, 2019). Mindre skolor läggs ner och majoriteten av eleverna i Österbotten går
inte den grundläggande utbildningen i små skolor. De senaste tre åren har svenskspråkiga
skolor minskat med 6 % i Finland. Den största minskningen av svenskspråkiga skolor var när
16 grundskolor lades ner eller sammanslogs med andra skolor 2010 i Finland
(Utbildningsstyrelsen, 2020). Fler än en fjärdedel av alla skolor som finns i Sverige har färre
än 100 elever. I dessa skolor går 6 % av Sveriges elever. Fler än hälften av Sveriges alla

7

Kevin Holm
skolor har färre än 200 elever vilket också utgör en fjärdedel av eleverna, vilket gör att två
fjärdedelar av Sveriges skolor har färre än 200 elever (Andersson, 2018, s. 9).
I hela Finland har 35 % av skolorna under 100 elever. Också en större del av dessa skolor är
finlandssvenska skolor; i Finland var 51 % av de svenskspråkiga skolornas elevantal under
100 år 2018 (Utbildningsstyrelsen, 2020). Finland är också känt för att ha hög kvalitet på sin
undervisning. Finländska lärare i små och stora skolor har en magisterexamen från
universitet. Läraryrket är betrott och uppskattat av samhället i Finland (Karlberg-Granlund,
2019, s. 294).
Vad som är en liten skola varierar beroende på forskning och källor. Man kan dra en slutsats
om att vad som definierar en liten skola är relativt.

2.1 Utmaningar för små skolor
Många små skolor stänger och skolsammanslagningar uppstår, eleverna flyttar då till en
gemensam stor skola istället för att flera mindre skolor upprätthålls (Karlberg-Granlund,
2009, s. 4). Skolstängningarna sker främst av ekonomiska skäl. Det kostar mindre att ha färre
lärare i arbete i en kommun. (Pettersson, 2017). I många andra länder i Europa hotas även
små skolor med att stängas. (Karlberg-Granlund, 2011. ref i, Hardwick-Franco, 2019, s. 307).
Kommunen behöver också betala för att själva skolbyggnaderna ska hållas varma och
användbara. När kommunen gör skolsammanslagningar blir det förmånligare för kommunens
ekonomi (Pettersson, 2017). Morberg skriver också att den främsta orsaken till att bygga en
sammansatt skola i centrum av en kommun är ekonomi, men man kan också vilja grunda en
ny stor skola som skulle vara attraktiv för behöriga lärare och skapa en bättre
undervisningsmiljö med mer kompetens för barnen (Morberg, 2019). Lärarna inom skolan
kan inte påverka detta beslut, men de måste ändå anpassa sig till situationen (Pettersson,
2017.) Om en liten skola blir informerad om att den riskeras stängas har det en negativ
inverkan på lärarnas utvecklingskapacitet. För att eleverna skall få en god inlärningsmiljö
behöver också lärarna skänkas en arbetsro. (Hietala & Kämäräinen 33–34; Nykänen &
Väkeväinen 1998. ref i, Karlberg-Granlund, 2004, s. 3). En utmaning i lärarkåren i små
skolor är att det är färre kollegor att jobba och diskutera med (Pettersson, 2017). En större
lärarkår som finns i stora skolor kan gynna undervisningen genom att lärarna i fråga kan dela
8

Kevin Holm
med sig av sin undervisning och sina pedagogiska verktyg till sina kollegor. Lärarna i fråga
får då en större repertoar för sin egen undervisning. Lärarna i små skolor har inte möjlighet
att dra nytta av en stor lärarkår (Morberg, 2019).
Föräldrar från glesbygden anser att de inte vill bygga en stor skola men också föräldrar från
centralorterna kan vara positivt inställda till små skolor. För att bevara en levande landsbygd
är det enligt föräldrarna viktigt att glesbygdsskolan bevaras. (Morberg, 2019.)
De utmaningar som finns i en liten skola är nedstängningar och hot om nedstängning. En
utmaning för en liten skola kan även vara en liten lärarkår. Man kan inte dra en nytta av en
stor lärarkår med fler pedagogiska verktyg.

2.2 Pedagogiska möjligheter i små skolor
Små skolor har innovativa lösningar för elever och varierande undervisning som är bra för
alla årskurser i sammansatta klasser. Små skolor har också till exempel stöd för individuell
undervisning (Kalaoja & Pietarinen, 2009; Hyry-Beihammaer & Hascher, 2015, s. 105).
Lärarna i små skolor utvecklar en pedagogisk balans i planering och flexibilitet och ett brett
kunnande i att undervisa flera årskurser på samma gång (Karlberg-Granlund, 2019, s. 299).
Pettersson (2017) lyfter också fram att lärare i små skolor har möjlighet att undervisa flera
elever på samma gång i större klasser. Små skolor har möjlighet att undervisa två olika
årskurser på samma gång vilket anses vara en resurseffektiv och ekonomisk metod.
Undervisningen kan innebära att årskurs 3 och 4 har samma klassrum och lärare. Diskussion
har länge existerat om huruvida elever lär sig bättre i klasser som endast har en årskurs eller i
klasser som har två eller flera årskurser. Men studier har inte visat några tydliga skillnader
mellan dessa två. (Hyry-Beihammaer & Hascher, 2015, s. 105.) Undervisande av
åldersblandade klasser existerar ofta i glesbygdsskolan (Pettersson, 2017). Men oron över att
små skolor läggs ner och diskussionen angående åldersblandade klasser har lett till
undersökningar med syfte att klargöra om det är en lösning som är hållbar och fungerar
(Hyry-Beihammaer & Hascher, 2015, s. 1).
Flera lärare anser att små skolor har goda förutsättningar för att utvecklas pedagogiskt. I de
mindre skolorna är det enklare att se elevernas olika kunskapsnivåer och sociala skillnader
som lärare. Detta beror på att lärare har mer tid att se individerna i klassrummet eftersom det
9

Kevin Holm
är färre elever än i en större skola. (Pettersson, 2017). Forskning visar att i små skolor får
eleven möjlighet att bli uppmärksammad och utrymme att växa som individ. (KarlbergGranlund, 2004, s. 11). Det lönar sig för läraren att bygga upp en relation till eleven som
individ för att man får en klar bild av hur man kan gå tillväga för att underlätta
undervisningen för eleven i fråga (Lahdenperä, 2017, s. 34). Detta kan underlättas i små
skolor när man har mer tid för eleverna på grund av det låga elevantalet, uppmärksamheten
till varje elev resulterar i att de känner sig tryggare (Reeves, 2007, s. 15). Som Lahdenperä
skriver att lärare behöver vara medveten om elevers migrationsbakgrund eller familjesituation
när man undervisar. Dylika psykosociala förhållanden skall läraren att ta i beaktande när
eleverna undervisas (Lahdenperä, 2017, s. 29).
Flera studier från USA visar att det inte existerar argument som är hållbara för stora skolor.
Eleverna från mindre skolor klarar sig bättre i framtida studier än de från stora skolor
(Reeves, 2007, s. 5). Glesbygdsskolor har en bättre fostran och lär eleverna tolerans, respekt
och jämlikhet. Eleverna från glesbygdsskolor har också mindre vålds- och beteendeproblem.
Föräldrarna i små skolor är ofta mer engagerade när de har sitt barn i en liten skola än en stor
skola, vilket gör att barnet ofta är tryggare i en liten skola detta har också har en positiv effekt
på barnets självförtroende och självkänsla (Reeves, 2007, s. 9). Eleverna från mindre skolor
klarar sig bättre i framtida studier än de från stora skolor (Reeves, 2007, s. 5).

Mobbning förekommer i både stora och små skolor och för att minimera detta problem krävs
det att mobbningen blir upptäckt i tid. I de små skolorna märker lärarkåren snabbare om
mobbning förekommer än i de stora skolorna eftersom elevantalet är mindre (Reeves, 2007, s.
11). Reeves skrev att mindre skolor upplevs som tryggare och tryggheten uppnås lättare än i
de större skolor (Reeves, 2007, s. 1). Skolan skall kunna erbjuda en miljö som visar på
stabilitet, upprepning och trygghet (Mitchell, 2015, s. 255). Kvalsund (2004) skrev att i de
små skolorna lär sig eleverna att umgås med varandra oavsett åldersskillnad eller kön. Han
kallar detta för olikhetens mekanism. I större skolor söker man vänner som är likasinnade och
har samma intresse (Kvalsund, 2004, s. 363).
Utgående från forskningen som presenterats ovan kan det sammanfattningsvis konstateras att
I små skolor har man möjlighet att använda sig av sammansatta klasser. Eleverna känner sig
tryggare i en mindre skolan vilket gynnar eleverna. Som lärare har man även en större chans
att upptäcka mobbning i tid. Lärare och elev har mer möjlighet att bygga en relation på grund
10

Kevin Holm
av det låga elevantalet. Föräldrarna i små skolor är även mer engagerade i deras barns
skolgång.

11

Kevin Holm

3. Rektor i Finland
I detta kapitel framkommer det vad en rektor är och hur man blir en rektor i Finland. Efteråt
beskrivs en rektorns arbetsdag. Därefter behandlas en god arbetsmiljö i ledarskapet. Efter det
kommer utmaningar och tillvägagångssätt. Avslutningsvis lyfts balansen mellan arbete och
utveckling i rektorsyrket fram.

Rektorns roll är att leda skolan och hjälpa och handleda lärare inom skolan (Saarukka, 2016,
s. 36). Rektorernas uppgifter och yrke har varierat i Finland och i den finlandssvenska skolan
genom åren. (Kolam & Ojala, ref i Sandén, 2007, s. 20). Tidigare har rektorer ansetts vara
svaga inom pedagogiken eftersom yrket har haft fokus på administration (Sandén, 2007, s.
20) Många rektorer i små skolor undervisar och har ansvar för de administrativa uppgifterna.
Detta leder till att de är i en god position att ge lärarna i skolan råd och har möjlighet att leda
dem i deras arbete. (Preston & Barnes, 2015, s. 11). Saarukka (2016) skriver att rektor och
lärares relation till varandra är ett dynamiskt samspel i skolan. Där de har ett gemensamt
pedagogiskt uppdrag att arbeta med undervisning och lärande (Saarukka, 2016, s. 34). Lärare
och rektorers relation handlar då om ett gott samarbete och ett gemensamt mål som främjar
elevernas utbildning. Preston och Barnes (2015) skriver även att flera framgångsrika rektorer
i små skolor har ett ledarskap som är uppbyggt på gott samarbete med kollegorna. Denna typ
av kollaborativa ledarskap ökar arbetsmoralen, motivationen och prestandan för lärarna och
skolpersonalen. (Renihan & Noonan, ref i Preston & Barnes, 2015, s. 8). Hämäläinen (ref i
Saarukka 2016) beskrev rektorprofessionen när rektorsyrket infördes i grundskolan och lyfte
fram ”skötseln av de mänskliga relationerna” som ett tydligt ansvarsområde för en rektor. En
rektor behöver då ha en god medvetenhet om det relationella skolsamfundet och vetskapen
om hur man arbetar med andra människor på ett gott sätt (Saarukka, 2016, s. 48). En duktig
rektor i en liten skola värderar relationer till sina medarbetare och har en stark professionell
kontakt med kollegorna (Preston & Barnes, 2015, s. 9). Karlberg-Granlund (2019, s. 294)
intervjuade en rektor som förklarade att friheten och ansvaret i rektorsyrket gör det
utmanande och givande.

En organisation som skolan och dess styrning är mångfacetterad. Rektorers uppfattningar om
hur deras arbete påverkar en skola varierar. Men lärarnas sammanfattande uppfattning om
12

Kevin Holm
rektorsrollen är att rektorer har en stor påverkan på det pedagogiska klimatet i skolan.
(Scherp, ref i Saarukka, 2016, s. 37.) Salo och Sandén (2015) menar att rektorns roll är viktig
eftersom hens skolledarskap påverkar lärarnas motivation, arbetsinsats och själva
arbetsmiljön. De skriver att gott ledarskap i skolan kopplas till en mer optimerad och
förbättrad undervisning. Rektorsrollen fungerar som en ”brobyggare” mellan externa
reformförslag och förbättringsmöjligheter. (Salo & Sanden, 2015, s. 188.) Enligt Saarukka är
en rektors uppgift är att ha kunskaper om och en strategisk intuition att avväga hur och när
man löser ett problem. Rektorns uppgift är även att artikulera och tolka information och
kunna förmedla det till lärare och anställda. Rektorn behöver ha utmärkta kunskaper i att
kommunicera med kollegorna (Saarukka, 2016, s. 36.) Kruse och Seashore Louis (2009) har
en idé om att ett breddat ledarskap gynnar en skola. Genom att rektorn breddar sitt ledarskap
och skapar en professionell gemenskap med sina medarbetare skapas ett gott ledarskap.
Enligt Scherp (2013, s. 244) skall rektorn skapa en ansvarskultur kring ledarskapet med sina
medarbetare hellre än en lydnadskultur. Om en rektor utövar en ansvarskultur betyder det att
medarbetarna är med och bestämmer och man tar kollektivt ansvar för elevernas lärande och
bildning. I en lydnadskultur bestämmer rektorn själv och meddelar lärarna efteråt. (Scherp,
2013, s. 244.)

3.1 Att bli en rektor
Lagen om grundläggande utbildning (1998, 37 §) står det att i varje skola där det existerar
utbildning skall ha en rektor som ansvarar för verksamheten. Rektorer anställs med hjälp av
en huvudregel om att de skall ha en högre högskoleexamen. Men även lärare som är behöriga
utan högskoleexamen eller behöriga studiehandledare har rektorsbehörighet inom samma
skola (FSL, 2020). Rektorer behöver ha en lärarbehörighet som passar in på den skola som de
är rektor på. De skall också ha tillräckligt mycket erfarenhet av lärararbetet eller erfarenhet
från undervisningsadministration för att få en tjänst (FSL, 2020). När rektorn är anställd och
arbetsåret startar skall en arbetstidsplan ordnas för rektorn i fråga. Denna arbetstidsplan följs
upp regelbundet (FSL, 2020). En rektor i grundskolan har ett timantal per vecka på 2–13
timmar beroende på skolans storlek och typen av skola. (FSL, 2020)

13

Kevin Holm

3.2 Rektorns arbetsdag
Karlberg-Granlund (2019) skriver att typiska inslag i rektorernas arbetsdag är
problemhantering och även hantering av ansvarsuppgifternas diversitet. De behöver även ha
goda sociala interaktioner med kollegorna och samhället (Karlberg-Granlund, 2019, s. 294).
Enligt Scherp (2013) innebär det pedagogiska ledarskapet hantering av vardagsproblem. Han
skriver att själva skolutvecklingen är en problemlösningsprocess (Scherp, 2013, s. 223).
Leithwood (1999) hävdar att ett gott ledarskap innebär att den pedagogiska ledaren leder
arbetet med att sätta in vardagsproblem i skolans helhetsidé. Skolledaren gör detta för att
förstå och ha möjlighet att formulera problemet före man löser det (Scherp, 2013, s. 223).
Scherp (2013) skriver att ledarskapet ofta består av visionsarbete. Han skriver också att det är
att arbete med föreställningar om hur man bidrar till elevernas optimala utveckling och
lärande. Detta för att rektorn skall kunna närma sig sin vision om hur ledarskapet skall
bedrivas (Scherp, 2013, s. 221). Scherp skriver att vanliga ledarskapsinsatser även är själva
organisationsstrukturen för skolan. En rektor skall ha fokus på ett handlingsmönster som hen
agerar efter. En rektor lägger mycket tid på enskilda och varierande situationer i skolvardagen
(Scherp, 2013, s. 222).
Uljens (2017) skriver att kommunens uppgift är ofta autonom när det gäller att komma på
utvecklingsstrategier för skolor. Kommunerna är ansvariga att utveckla en egen anpassad
läroplan och kvaliteten av sin egen undervisning (Uljens, 2017, s. 419–420).
Rektorens uppgifter framställd av Pedersöre och Nykarleby kommun är följande.
Rektors uppgifter
Rektor är en tjänsteinnehavare i ledande ställning som leder, övervakar, utvecklar och ansvarar för
verksamhet, ekonomi och personal inom skolan.
Rektor skall leda, styra och övervaka undervisningen och fostran i grundskolan/gymnasiet samt
fullgöra de uppgifter inom förvaltning, ekonomi och undervisning som genom denna lag och den
förordning som givits med stöd av den samt genom särskilda bestämmelser tilldelats honom
(Nykarleby kommun, 2020). Utöver ovan nämnda ankommer på rektor följande uppgifter:
-

fungera som ordförande för lärarkårens möten

-

uppgöra budget och plan i samråd med lärarkår och övrig personal

-

aktivt sköta information

-

samarbete och upprätthållande av kontakt med hem och skola

-

uppgörande av läsårsplan årligen samt utvärdering av verksamheten

-

avge rapporter och utredningar

-

företräder kommunens/arbetsgivarens intressen

14

Kevin Holm
-

verkställa beslut

-

delta i gemensamma rektorsmöten

-

övriga arbetsuppgifter ålagda av förman och/eller därtill behörigt förtroendeorgan

-

genomföra kontinuerliga utvecklingssamtal med personalen med nyanställd personal genomförs
det första utvecklingssamtalet efter 6 månaders tjänstgöring. (Nykarleby kommun, 2020)

Som det framgår av figur 1 har rektorsyrket många olika moment och dessa moment följs inte
stegvis eller på ett strukturerat sätt. Rektorer behöver då klara av att anpassa sig och fungera
som allmänna ”riktningsvisare” i skolans verksamhet. (Fullan, 2001, ref i Sandén, 2007, s.
147). Enligt Sandén förväntas rektorn agera självständigt och vara en god problemlösare som
använder sig av egna lösningar för att lösa målen. Rektorer har inte många direktiv om hur de
skall lösa skilda utmaningar eller uppgifter utan de har ett visst spelrum. Rektorernas fria
lösningsmöjligheter skapar också ett tryck av stora krav och förväntningar på den som är
rektor. (Møller, 1996, s. 164; Nytell, ref i Sandén, 2007, s. 25). Forskning visar att rektorers
arbete är komplext och krävande och hur man skall agera som rektor är diffust. Ändå enas de
nordiska länderna om att en rektors prestationsförmåga skall ökas. (Salo & Sanden, 2015, s.
189.) De som arbetar som rektor har också tryck från många håll på att göra de rätta valen
och lösa problemen på ett sätt som alla blir nöjda med. Rektorerna har även en stor utmaning
att få ekonomin och samspelet med föräldrarna att fungera (Møller, 1996, s. 164; Nytell,
1995, ref i Sandén, 2007, s. 25).
Hopkins (2008) skriver att skolledarskapet är det mest effektiva sättet att påverka
arbetsmiljön i skolan. Skolledaren är också effektiv på att påverka lärares engagemang och
motivation (Saarukka, 2016, s. 37–38). För att en rektor skall klara av att göra
skolverksamheten bättre krävs det att rektorn har intresse, motivation och utbildning. För att
vara en duktig rektor är det är viktigt att ha en stark tro på sig själv och sin egen förmåga att
klara av uppgifterna som rektorn har ansvar för. (Salo & Sanden, 2015, s. 189). Utifrån
Scherps (2013) modell för lärandebaserad utveckling skall man som skolledare få
verksamheten att fungera samtidigt som man skall klara av att utveckla den. Man skall då
försöka behålla den som den är men även utmana och utveckla själva verksamheten. (Scherp,
2013, s. 41). En sammanhängande tråd i litteratur är att rektorer i små skolor är i en perfekt
situation för att leda förändring och för skolledaren att ge arbetsinstruktioner. (Preston &
Barnes, 2015, s. 10).

15

Kevin Holm
Enligt Salo och Sandén (2015) har rektorer i medelstora skolor med 200 till 400 elever. Och
även rektorer i små skolor med upp till 200 elever stora utmaningar med att klara av
tidsbristen i yrket. Rektorerna i små skolor har störst möjlighet att stödja elevernas inlärning.
(Salo & Sanden, 2015, s. 198).

3.2.1 En god arbetsmiljö i rektorskapet
Rektorns roll är att bibehålla en god arbetsmiljö medan hen har möjlighet att måttligt påverka
lärarnas engagemang och motivation för att undervisa. Skolan gynnas då av att lärarna har en
god relation med varandra för att främja goda intentioner. (Saarukka, 2016.) Saarukka (2016)
hänvisar till Aspelin som skriver att relationen som finns mellan lärare och rektorn har en
effekt på deras aktiviteter, tankar och känslor. (Saarukka, 2016, s. 37.)
Framgångsrika rektorer bygger även goda relationer med intressenterna, till exempel
bildningsdirektören (Preston & Barnes, 2015, s. 9). En framgångsrik rektor bygger också
goda relationer till invånarna i kommunen genom att låta dem använda sig av skolans
byggnad och gård för möten eller samlingar. Hen behöver även synas och vara tillgänglig och
människor behöver våga ta kontakt med skolledaren. (Preston & Barnes, 2015, s. 10.)

Figur 1. Rektorers delområden i ledarskap (Saarukka, 2016, s. 40)

16

Kevin Holm

3.3 Utmaningar och tillvägagångssätt
Salo & Sandén (2015) skriver att rektorer har lägst själveffektivitet när det kommer till
hantering av tidsbrist. Rektorernas arbetserfarenhet påverkar inte detta medan skolans storlek
har en betydelse. De som klarar tidsbristen bäst är de större skolorna som inte har
undervisningsskyldighet som rektor. De rektorer som är osäkra på sin skolans framtid ifall
skolan hotas stängas har svårare att prioritera med uppgifter och hantering av tidsbrist. (Salo
& Sandén, 2015, s. 203). Sandén (2017) undersökte rektorer upplevelser i olika skolor. Hans
undersökning visade att rektorer kan ha tillitsproblem till supranationella aktörer och
gentemot politiker, eftersom de inte stöd fullt ut ”uppifrån”. (Sandén, 2007 s. 181). I en liten
skola finns det färre elever och därför befinner sig rektorn i en god position att ha möjlighet
att lära känna alla elever och deras föräldrar. (Preston & Barnes, 2015, s. 9). Detta kan också
vara en utmaning i yrket för att, även i Australien är utmaningen i små skolor att det är hög
övervakning på vad rektorn gör på grund av den låga anonymitet i yrket, även svårt för
rektorn att återhämta sig om hen gjort någonting fel. (Halsey, ref i, Hardwick-Franco, 2019, s.
307)
När kraven och förväntningarna ökar på vad rektorer behöver prestera i sitt yrke är det viktigt
att uppmärksamma hur de upplever tillvaron när den är mer krävande. (Salo & Sanden, 2015,
s. 188). Karlberg-Granlund skriver att lärarnas osäkerhet i små skolor angående stängande av
små skolorna hade en negativ effekt på deras långsiktiga planering. (Karlberg-Granlund,
2019, s. 303).
Om rektorn i fråga har hög själveffektivitet i kombination med positiva resultatförväntningar
skapar det ett produktivt engagemang. Denna kombination innebär att skolan utvecklas och
förbättras. Om rektorns själveffektivitet är låg men har positiva resultatförväntningar leder
det till stress. (Salo & Sandén, 2015, s. 190). Om rektorn har en interaktion mellan negativa
resultatförväntningar och låg själveffektivitet kan det leda till apati. En rektor kan ha negativa
resultatförväntningar men hög själveffektivitet och detta kan leda till protest mot rektors
uppgifterna (Salo & Sandén, 2015, s. 190). Osterman och Sullivan (1996) skriver även att de
rektorer med en hög själveffektivitets uppfattning har mer flexibilitet och målmedvetenhet
och har även en förmåga att ha kvar sin humor i utmanande och svåra tider. Rektorer som har
låg själveffektivitets uppfattning har då enklare att beskylla kollegor för egna misstag och
upplever sig själv snabbare som en förlorare. (Salo & Sandén, s. 2015, 191). Scherp skriver
att skolledarens uppgift är att uppmuntra sina medarbetare gällande hur man kan göra
17

Kevin Holm
uppdraget och förverkliga sina mål (Scherp, 2013, s. 246). Hopkins (2008) skrev också att
skolledarskapet är mest effektiv för att påverka arbetsmiljön i skolan, medan den är moderat
när det kommer till att påverka lärares engagemang och motivation (Saarukka, 2016, s. 37–
38).

3.4 Balansen mellan arbete och utveckling i rektorsyrket
Inom arbetsorganisationen i skolan använder man sig av att ett försök att anpassa omvärlden
och alla inblandade efter dessa regler så att det förhindrar olika störningar utbildningen. Man
kan radikalisera det genom att säga arbetsorganisationen är rädd för problem för att det stör
ordningen (Scherp, 2013, s. 44). Arbetsorganisationen i skolan skall fungera som en trygghet
och som en stabiliserande organisation. De som jobbar för arbetsorganisationen har som
uppgift att skydda den pedagogiska verksamheten. De behövs för att kunna behålla en
utbildning som följer läroplanen. (Scherp, 2013, s. 44). Arbetsorganisationens uppgift inom
skolan är till exempel hänvisa till läroplanen och andra riktlinjer och ordningar som aktörer i
skolan följer.
Utvecklingsorganisationen i skolan fungerar mer som en motsats till arbetsorganisationen. De
inom utvecklingsorganisationen har problem och störningar som utgångspunkt inom sitt
arbete. De är noga att ta vara på dessa problem och har stor fokus på hur man kan göra
annorlunda och tänka nytt. De anser att om en verksamhet har problem då betyder det att den
behöver förändras, detta för att optimera verksamheten (Scherp, 2013, s. 44).
Scherp skriver också att helhetsidén, arbetsorganisationen och utvecklingsorganisationen
skall samspela för att den pedagogiska verksamheten skall kunna växa fram. (Scherp, 2013, s.
42). Om en ledare har en god balans mellan dessa skapar det den bästa miljön för
pedagogiken att växa fram i verksamheten. Om ledaren fokuserar på endast en aspekt av
ledarskapet kommer det att stjälpa och ledarskapet blir svagt. Ledaren behöver ha detta
samspel mellan helhetsidén och arbets- och utvecklingsorganisationen för att ledaren kan
skapa en gemenskap för och till organisationerna och medarbetarna.

18

Kevin Holm

4. Ansats metod och material
Detta kapitel inleds med mitt syfte och forskningsfrågor. Därefter går jag igenom metoden
jag har använt för min forskning. Kapitlet avslutas med tillförlitlighet och trovärdighet i min
forskning och avslutas med hur jag gick tillväga i min analysprocess

4.1 Syfte och forskningsfrågor
Mitt syfte med avhandlingen är att undersöka vad som kännetecknar en liten skola och
innebörden med att vara rektor i en liten skola. Jag vill även undersöka rektorernas
utmaningar och möjligheter i sitt arbete i små skolor
Forskningsfrågorna är följande:
1. Vad kännetecknar en liten skola?
2. Vad kännetecknar rektorns arbete i en liten skola?
a). Hur beskriver rektorer arbetet i små skolor?
b). Vilka utmaningar och möjligheter finns det enligt de intervjuade rektorerna i
rektorsarbetet i små skolor?

4.2 Metod och forskningsansats
I min avhandling har jag valt att stödja mig på kvalitativ forskning . Den kvalitativa
forskningen fokuserar inte på många informanter utan ofta är det få (Denscombe, 2009, s.
398). I kvalitativ forskning är materialet forskarna får från informanterna ofta djupgående
(Esaiasson, Giljam, Oscarsson & Wängnerud, 2012, s. 253). Jag har samlat in material genom

narrativa intervjuer. Jag är intresserad av rektorns yrkesroll i små skolor. En orsak till att
använda samtalsintervju är om man vill undersöka en persons vardagserfarenheter
(Esaiasson, Giljam, Oscarsson & Wängnerud, 2012, s. 253). Jag har intervjuat tre rektorer
som har erfarenheter av att arbeta som rektor i både stor och liten skola.
Samtalsintervjuer är bra eftersom man kan få oväntade svar av informanten och man kan
sedan dokumentera svaret. Forskaren ges också goda grunder för att kunna göra en
uppföljning för fortsatt forskning genom att använda sig av samtalsintervju som metod
(Esaiasson, Giljam, Oscarsson & Wängnerud, 2012, s. 251).

19

Kevin Holm
Narrativ forskningsansats innebär att forskningen utgår från en människas egen berättelse och
ord (Trost, 2010, s.48–49). I en samtalsintervju berättar informanten en berättelse eller en
händelse i ord. Man kan beskriva en narrativ som en människas berättelse av sitt liv (Trost,
2010, s. 48–49) Trost (2010) skriver även att när personen intervjuas för en narrativ skall inte
diskussionen ledas i någon riktning (Trost, 2010 s. 49). Forskaren i fråga ställer sedan frågor
kring den som blir intervjuad svar (Trost, 2010, s. 49). Avslutningsvis frågar man om
sakförhållanden för att klargöra oklarheter i svaren från den som blir intervjuad (Trost, 2010,
s. 50).

4.3 Tillförlitlighet och analys
Patel och Davidsson skriver att forskning kräver att det skall finnas tillförlitlighet och
relevans i studien för att den ska kunna kallas för forskning (Patel & Davidsson, 1994, s. 85).
Forskaren behöver vara noggrann med att beakta reliabilitet och validitet i sin
forskningsmetod för att forskningen skall kunna vara tillförlitlig (Merriam, 1993, s. 175–
176). Enligt Denscombe (2017) ökar man validiteten genom att använda sig av kontraster
utifrån olika datakällor om sin forskning (Denscombe, 2017, s. 420). Forskare skall även ha
möjlighet att kunna återvända till deltagarnas erfarenheter, åsikter eller synpunkter med nya
fynd för att kunna påvisa relevansen. (Denscombe, 2017, s. 420).
Reliabiliteten innebär att resultatet kan kopplas ihop med forskningen och syftet.
Reliabiliteten mäter forskningens trovärdighet (Patel & Davidsson, 1994, s. 85).
Forskarens datainsamlingsmetod kan variera beroende på vilken situation eller informant man
har. Forskare använder ofta audiovisuell inspelning och transkribering men kan även skriva
ner det informanten berättar (Johansson, 2005, s. 22). I kvalitativ analys kan man spela in det
informanten berättar så att det finns möjlighet att lyssna på det igen, och sedan transkribera
det i text.
Mina informanters svar på mina frågor i samtalsintervjun spelade jag in och sedan
transkriberade jag dem efter intervjun. Jag lyssnade på ljudklippet och skrev ner det i ett
dokument för att sedan kunna renskriva det. Jag gjorde detta för att öka reliabiliteten i min
studie.

20

Kevin Holm
Jag analyserade detta genom att jämföra materialet jag fick från samtalsintervjun med den
litteratur och de vetenskapliga artiklar jag har läst till denna avhandling. Mina informanter
har getts fiktiva namn och jag använder mig av pronomenet ”hen” för att skydda deras
identitet.
Materialet som jag fick från samtalsintervjun är konfidentiellt och hen har förtroende till mig.
Informanterna jag intervjuade har gett sitt samtycke till att materialet används i avhandlingen.

21

Kevin Holm

5. Analys av berättelser
I detta kapitel sammanfattar jag mina intervjuer och skriver narrativen. De tre berättelserna
grundar sig på de intervjuade rektorernas upplevelser i små finlandssvenska skolor. Namnen
jag använder för de intervjuade rektorerna är fiktiva för att skydda deras identitet.

5.1 Noels berättelse
Noel är utbildad pedagogikmagister och klasslärare och har studerat till rektors behörig i
utbildningsledarskap. Hen har även jobbat som rektor i 15 år i 3 olika skolor. Som rektor har
hen jobbat 13 år i stor skola och 2 år i en liten skola. Noel jobbar med rektorsjobbet 12h per
vecka. Hen berättade även att hen egentligen skulle jobba 15h per vecka men hen fick då
ansvaret för 2 olika skolor. Som rektor med undervisningsskyldighet undervisar han också
12h och under Corona har det ofta varit mer än 12h, totalt jobbar hen 24h i veckan.
Rektorn Noel berättade att för hen kännetecknas en liten skola av sammansatta klasser och en
liten lärarkår. Enligt Noel skall elevantalet vara under 50 för att en skola skall klassas som en
liten skola.
Noel anser att en skola kan ha för få elever därför att en dels får du en väldigt god timresurs
och för små grupper gynnar inte elever i alla ämnen. Hen anser att en skola är för liten om det
bara finns en 1–2 elever per årskurs. I de små skolorna kan eleverna även ha svårt att hitta en
kompis. Om rektorn inte kan alla elevernas namn anser Noel att skolan är för stor, och om
man skulle dra en övre gräns på elevantalet skulle det enligt Noel vara 500 elever.
En för stor skola kan bli för opersonlig. När man inte kan varje elevs namn är den för stor. Det är
osäkert var en övre gräns går. Jag var själv elev i högstadiet med 500 elever. Där drar jag nog en
övregräns med hur många elever en skola skall ha. (Rektorn Noel, Intervju).

Som rektor i en liten skola och före detta rektor i en stor skola anser Noel att stängande av
små skolor kan vara både positivt och negativt. Som helhetsbild anser han att gränsen går när
man fördelar timresursen för hela kommunen och att skillnaderna mellan skolorna blir för
stora. Enligt Noel kan en liten skola ha 2 årskurser sammansatta inte mera. Men hen anser att
små skolor skall absolut vara kvar om det finns resurser och lärare till en liten skola.
Som helhetsbild tycker jag att gränsen går någonstans när man fördelar timresursen för hela kommunen
så att skillnaden blir för stora. Små skolor behöver ha två årskurser tillsammans, inte mera. Jag tycker

22

Kevin Holm
att små skolor ska vara kvar om timresurs räcker till två årskurser per lärare. Resursen avgör i
kommunen (Rektorn Noel, intervju).

Noel tycker att klimatet i en liten skola är familjärt, alla känner alla i en liten skola. Enligt
Noel ger detta fenomen ett lugn till eleverna. Hen berättar att i en liten skola känner yngre
elever de äldre eleverna och alla är bekanta med varandra i skolan. Men enligt Noel kan det
vara problematiskt om man inte passar in i skolan. Föräldrakontakten fungerar även mycket
bra och som rektor känner jag att steget är mindre för föräldrarna att besöka skolan om barnet
går i en liten skola jämfört med en stor skola.
Jag tycker föräldrakontakten fungerar jättebra och på något sätt är steget mindre att besöka skolan i en
liten skola för föräldrarna. (Rektorn Noel, intervju).

Skolpersonalen i en liten skola behöver rutiner för att fungera som bäst och alla behöver
känna sig trygg. Men Noel anser att detta är lika i en stor skola. Man kommer ibland överens
om rutiner och bestämmelser och ibland inte.
De utmaningar som Noel anser finns i en liten skola är att alla lärare är engagerade i allt,
projekt, fester med mera. Man kan inte vänta att någon annan gör det i en liten skola, i en
liten skola behöver man ha ett brinnande engagemang. Noel anser att detta kan vara tyngre än
i en stor skola. Möjligheterna med en liten skola är flexibiliteten, som att göra saker på kort
varsel och ta med hela skolan på korvgrillning kan verkställas när som helst i en liten skola i
en by.
Noel berättar att kännetecknen för rektorernas arbete i små skolor är att man blir inblandad i
varje ärende, på gott och ont. När Noel ansvarar för två olika skolor anser hen att tidsbristen
alltid finns. Men även om hen bara jobbade i en liten skola skulle det även vara svårt med
tiden för då skulle undervisningsskyldigheten öka. Då berättar Noel att hans schema skulle
vara tolv timmar undervisning med tre timmar administrativt rektorsarbete, med en liten
ekonomisk kompensation för ansvaret. Hen anser att tiden inte räcker till på grund av att
dokumentationen i rektorsyrket inte minskar utan ökar.
Noels uppgifter som rektor i en liten skola är samplanering varje vecka, läsordningar, leda
elevvårdsarbete, dokumentation, elevärenden och elevvårdsärenden, blanketter för
23

Kevin Holm
bildningskansli och staten, personalärenden och skolans budget. Noel känner att jobba som
rektor i en liten skola är väldigt berikande, man ges möjligheten att utveckla och leda
utbildning. Noel tycker även om att hen har möjligheten att se alla elever och personal varje
dag. Hen anser att det har en mycket god effekt på stämningen i skolan. Som rektor i två olika
skolor kan det vara problematiskt att vara rektor ibland när det gäller ärenden i den andra
skolan som man inte fysiskt närvarar i. Som rektor anser hen även att rektorsjobbets mål är
uppnåbara i små skolor men inte ersatt fullt ut. Hen är osäker på om man hellre skulle
eftersträva en större ekonomisk ersättning eller fler timmars rektorsarbete.
Enligt Noel känner man av tidsbristen periodvis i en liten skola, främst vid sportlovet och
påsklovet. Hen berättar att då ska man ha en fastslagen timresurs, en färdig läsordning och
samtidigt rekrytera lärare. För Noel skall detta vara gjort på två skolor inom en kort tid vilket
kan vara stressigt. Men Noel anser att hen som erfaren rektor har utvecklat ett gott system för
att få allt att fungera och bli klart. Hen berättar att det är viktigt att sköta allt på plats.
Noel föredrar att jobba i en skola med enkla klasser med ett större kollegium där det finns fler
specialkompetenser. Man kan även enklare fördela uppgifterna till ett större kollegium. Hen
skulle föredra en klass med mellan 12–16 elever.
Ett hot om stängning av små skolor påverkar inte Noel eftersom hen är medveten om den
risken. Hen berättar även att hen är rektor på den mottagande skolan om skolan stänger ner.
Som rektor anser Noel att kommunikation och relationsskapande är den viktigaste delen i
rektorsjobbet i små skolor. Hen anser att en god ledare är närvaro viktigast och i andra hand
kommer skapande av skolstrukturen. De utmaningarna man har som rektor i små skolor är att
hitta balansen mellan undervisning och det administrativa uppgifterna. I en liten skola anser
Noel att man kan skapa en bättre kontakt mellan hem och skola genom att förespråka en
öppenhet. Man kan till exempel ordna olika evenemang eller en bjuda in till en samlingsplats
med olika teman. Noel berättade att de små skolor han tidigare jobbat i, inte haft några nya
kulturer eller normer andra än finlandssvenska. Men Noel tror att det kommer gå bra om de
anländer några nya.
Noels arbetsdag som rektor i en liten skola börjar med att hen är först på plats för att hinna
säga god morgon åt personal och fånga upp potentiella frågor. Noel försöker även vara sist på
24

Kevin Holm
skolan eftersom hen tror på att en ledare behöver främja sin närvaro. ”De mest konkreta
arbetsuppgifter jag jobbar med under dagen är undervisning, elevvårdsärende och
administrativt rektorsjobb.” Enligt Noel räcker en rektor till för alla uppgifter genom att jobba
tills allt är färdigt och lära sig att förbereda och planera sina uppgifter. Noel skulle gärna sätta
mer tid på skolutvecklingen för det brinner hen för. Men Noels andra typer av
rektorsuppgifter är för tidskrävande så man hinner inte riktigt med skolutvecklingen alltid.
Noel berättar att byinvånarna i byn där en liten skola ofta befinner sig är ofta intresserade av
skolan och intresset tycks öka desto mindre skolan är. Noels skolor samarbetar inte med
någon annan skola nu på grund av Corona. Men hen anser att Corona har rubbat
gruppkänslan för hela skolan eftersom man inte får blanda grupper. Noel anser att skolans
gemenskap och interna samarbete har skett för lite under på grund av pandemin.
Noel anser att hen har en bra kontakt med bildningsdirektören och att det är lätt att få kontakt
med varandra när det behövs.
Rektor Noel anser att de små skolorna verkar ha en jobbig framtid framför sig eftersom
resurserna inte verkar öka.

5.2 Marias berättelse
Marias formella utbildning är pedagogikmagister i förskolepedagogik och klasslärare. Hen
har även gått 25 studiepoäng i ledarskap för rektorsbehörighet. Maria har jobbat i 5 år som
rektor och i totalt 5 olika skolor som lärare. Hen har jobbat 5 år i 2 olika små skolor som
rektor. Hen jobbar både som lärare och rektor i sin nuvarande skola totalt 19h i veckan.
Enligt Maria kännetecknas en liten skola med sammansatta klasser till en viss del, men även
en liten fastighet och ett kollegium på högst 10 personer. Enligt Maria är en liten skola ett
elevantal på under 120 elever. Hen anser att en skola kan ha för få elever om det är under 20
elever, det kan bli “för” familjärt. Maria anser även att en skola kan ha för många elever när
elevantalet stiger över 300. Rektorn Maria anser även att om en skola är för liten och
elevernas sociala utveckling inte stimuleras kan en stängning vara positivt. Men Maria
berättar att ekonomin styr och om kommunen drabbas ekonomiskt av att ha upp en liten skola
kan man fundera över en stängning.
25

Kevin Holm

Maria anser att klimatet i en liten skola är familjärt och öppet. Både mellan elever och
kollegier, om ett problem uppstår tar man itu med det direkt. Personalen är alltid på samma
linje och det minskar “klickbildningar” i kollegiet. Maria berättar även att alla elever är alla
lärares elever, det är även en fördel när man kan alla elevers namn. Man har även lättare att ta
kontakt med föräldrar i en liten skola. Men enligt Maria behöver man vara varsam när man
pratar med föräldrarna eftersom en förälder har stort inflytande i en liten skola. Föräldrarna
till eleverna är också mer engagerad i en liten skola med talko och i evenemang.
Enligt Maria är samarbetet med skolpersonalen i en liten skola bra och ibland dåligt. Hen
förklarar att det är bra men ibland kan det uppstå att någon i personalen känner sig utanför
eftersom de inte har någon de passar med ihop med i personalen. Hen berättar även att det är
utmanande för en liten skola att räknas med i budgeten och personalbudgeten. Man behöver
lite mer resurser när man driver en liten skola för att få det att funka. De möjligheter det finns
i en liten skola är engagemanget från eleverna, lärarna, och föräldrarna. I en liten skola har
alla elever och lärare större möjlighet att gå på en resa eller ett evenemang.
Rektorn Maria berättar att kännetecknen för rektors arbete i små skolor är främst att man är
som en spindel i nätet. När man som rektor undervisar på samma gång är man även mera
jämställd med sina kollegor och har bättre diskussioner.
Man är som spindeln i nätet, samtidigt som man har undervisning är man mera jämställd med
kollegorna och kan diskutera vardags pedagogiska problem. Enklare att diskutera lösningar i kollegiet
när man känner alla elever (Rektorn Maria, intervju).

Maria berättar även att det är enklare att diskutera lösningar i kollegiet som rektor i en liten
skola. ”De uppgifter som jag har i rektorsyrket är schemaläggning, budget, hem och skola
samarbete, lärarna och elevernas välbefinnande och fastigheten” säger Maria. Maria ansvarar
även för att alla elever får den undervisning de behöver och deltagandet i möten kring olika
frågor, och skolutvecklingen.
Enligt Maria är rektorsyrket givande eftersom man har möjlighet att samarbeta med alla kring
utmaningar och få det att fungera. Hen anser att kontakten till kollegor och eleverna är
viktigast och det gäller att säga som det är på samma gång som man är rättvis. Enligt Maria är
26

Kevin Holm
rektorsjobbet krävande i en liten skola eftersom man alltid behöver göra det administrativa
oberoende undervisningstiden. Hen anser att detta gör att arbetsbelastningen kan kännas tung.
Som rektor behöver man även balansera frågor som “ska jag ta ett fostrande samtal eller
undervisa i min grupp?”. Maria berättar att hon har en tydlig tidsbrist i sitt yrke, främst på
vårvintern och hösten.
Om Maria skulle få välja var hen jobbar i framtiden skulle det vara i en liten skola. Hen
berättar även att alla elever skulle få börja i en liten skola åtminstone upp till årskurs 4. Enligt
Maria har tryggheten en stor skillnad och det kan eleverna få i en liten skola. När Marias
skola hotas att stängas påverkas Marias och kollegornas prestationsförmåga och
skolverksamheten drabbas.
Som rektor anser Maria att kommunikation och relationsskapande är det viktigaste i sitt yrke.
Hen berättar även att man kan vara en god ledare genom att ha två öron och en mun. Maria
tycker också att man aktivt behöver jobba för jämlika förutsättningar för alla i
skolverksamheten. De utmaningar Maria har som rektor i en liten skola är tidsbristen och
känslan av ensamhet i beslutstagande men även ensamheten som finns i miljön när en liten
skola ofta finns i en by.
Maria berättar att man skapar en bättre kontakt mellan hem och skola genom att bjuda in
föräldrar och engagera dem i skolan. Man behöver även låta föräldrarna hjälpa till i
skolorganisationen med talko, och även bjuda in dem till fester.
Rektorn Maria anser att den lilla skolan inte har stor variation av kulturer och normer. Men
hen berättar att när den lilla skolan får den möjligheten till en kulturell rikedom kommer det
att vara en utmaning till en början, då behöver man satsa och engagera sig för att få det att
fungera bra.
Marias arbetsdag börjar med 4h undervisning och efteråt börjar hen med de administrativa
uppgifterna. Hen fortsätter då att jobba med både administrativa uppgifter som mejl, Wilma,
läsordningar, rekryteringsprocesser med mera. Maria avslutar sedan sin dag med att gå
igenom undervisnings relaterade uppgifter som rättande av prov och uppgifter, hemfärden
från jobbet blir ofta kring 16.00.

27

Kevin Holm
De konkreta arbetsuppgifterna hon har i sitt yrke som rektor är administrativa,
fastighetsskötseln består av att koll att skolfastigheterna är säkra. Hen berättar att hon följer
även upp att alla planer följs och kommunicerar med föräldrar. Maria berättar även att hen
lider av tidsbrist och ofta kommer hen hem sent och då brukar föräldrarna ringa. Rektorn
Maria anser att sociala kontakter mellan kollegiet, eleverna och vårdnadshavarna är det
viktigaste i rektorsyrket.
Maria berättar att hen tycker att undervisningsskyldigheten är för hög för att man inte hinner
stödja kollegiet och eleverna helhjärtat när man också undervisar. Vårdnadshavarna drabbas
även av att man behöver kontakta dem på sena eftermiddagar. Förordnad rektor är inte
arvodet högt, beroende på det ansvar man har som rektor. Man har till exempel ansvar över
skolfastigheten dag och natt, om någon förstör något på helgen på fastigheten behöver man
åka dit.
Enligt Maria är samarbetet med byn bra, det har existerat skolmormor och morfar och dylika
engagemang före Corona begränsade det. Vår skola har även samarbetat med en annan liten
skola men den har blivit stängd. Vi har även deltagit i gemensamma tävlingar och
skolinnebandy matcher.
Maria berättar att ibland kan det kännas att bildningsdirektören är mer insatt i en annan skola
och har svårt att se behovet i små skolor. Men när man frågar någonting eller funderar får
man raka och bra svar.
Enligt Maria har skolans schema inte blivit påverkade av Corona och de har inte blandat
grupper och matsituationen har ändrats. De har även använt sig av distansundervisning som
har passat för vissa elever och varit mindre bra för andra.
Rektor Maria ser ljust på framtiden av små skolor och hoppas att människor kommer till en
insikt om hur viktiga de är och att de små skolorna börjar komma tillbaka sakta men säkert.
Maria berättar även att Corona kan vara en insikt för människor att skolor inte behöver vara
stora. Maria hoppas på att vi kommer att börja införa små skolor snart igen i vårt land.
Jag hoppas att små skolor kommer att komma tillbaka mera och mera. Jag hoppas att Corona kan vara
en positiv sak med att inse att man inte behöver vara en stor enhet för att tryggheten skall finnas. Vårt

28

Kevin Holm
västra grannland har börjat införa små skolor och jag hoppas vi gör samma sak. (Rektorn Maria,
intervjun)

5.3 Karins berättelse
Karins formella utbildnings är barnträdgårdslärare med ledarskapsutbildning med totalt 25 sp
från Åbo Akademi. Hen har jobbat som rektor i omkring 15 år och totalt i två små skolor.
Karins timmar totalt då hen jobbade som rektor var 21h i veckan undervisningsskyldighet och
2h rektorstimmar. Karin jobbar för tillfället inte som rektor.
Enligt Karin kännetecknas en liten skola med att alla känner alla. Lärarna i skolan är
involverade i alla elever och har bra kontakt till deras föräldrar i en liten skola. Men det Karin
vill lyfta fram mest som kännetecken för en liten skola är gemenskapen. Hen anser att en liten
skola kan kallas för liten om det är under 100 elever då finns det möjlighet att känna alla
elever.
”Alla känner alla”, alla lärare är involverade i alla elever och känner elevernas föräldrar. Steget är inte
så stort för att få den kontakten och man har mer tid att prata med eleverna och föräldrarna. En liten
skola har en mycket god gemenskap (Rektorn Karin, intervju).

Karin berättar att hen tycker att en skola kan ha för få elever om antalet går under 20. Hen
anser att då kan det hända att eleverna inte hittar en kompis i skolan. Karin anser att en för
stor skola är när utrymmen inte räcker till och eleverna fyller ut mer än hela gården på
rasten.
Enligt Karin är stängande av små skolor både positivt och negativt. Hen förklarar att eleverna
inte sporras i småskaligheten och många elever kan uppleva det som positivt. Karin berättar
även att skolan är viktig för byns attraktion. Om kommunen beslutar sig om att stänga en
skola i en by, kan gemenskapen i byn förloras. Karin lyfter fram att den lilla skolan är
värdefull för byn.
Karin berättar att klimatet i en liten skola är hjärtligt och att fastän eleverna är få är
gemenskapen stor. Man har även bättre kontakt med föräldrar och elever i en liten skola.
Föräldrarna är hjälpsamma i en liten skola genom talko och med och att sätta upp uteredskap
29

Kevin Holm
i skolorna. Föräldrarna känner man bättre som rektor och lärare i en liten skola. Föräldrarna
tycks hålla sig utanför en stor skola och vågar sig inte in. Man har lättare att diskutera med
föräldrarna eftersom man möter dem nästan varje dag i en liten skola.
Karin anser att man jobbar sida vid sida med sina kollegor i en liten skola som rektor. Hen
berättar att kontakten lever på ett helt annat sätt i en liten skola. Som rektor är det lättare att
hitta personer i en liten skola jämfört med i en större.
Karin berättar att det som är utmanande med en liten skola är att allt arbete behöver göras
själv som rektor. Man behöver schemalägga och andra uppgifter på grund av att man har
undervisningsskyldighet. Som rektor i en liten skola har man även tidsbrist största del av
tiden.
De möjligheterna man har i en liten skola är att man kan gå på utfärd när som helst. Karin
berättar att det är bara att packa barnen i en buss och åka. Den lilla skolan är nära naturen
som väntar på att användas, i naturen finns ändlöst med möjligheter.
Karin berättar att de kännetecknen i rektorsarbete i små skolor är tidsbristen. Hen anser att
man behöver hålla koll och ha ansvar över många saker själv. Enligt Karin har hen blivit en
sämre pedagog på grund av rektorsyrket i en liten skola, eftersom förberedning av
undervisning har lidit när man har gjort rektorsuppgifter.
Tidsbristen är ju en grej i sig och att hålla koll på många saker fastän det är några saker. Jag har ibland
varit en sämre pedagog som rektor på grund av tidsbristen. till exempel att förbereda undervisningen
när man tagit sig an rektorsuppgifter (Rektorn Karin, intervju).

Karins uppgifter som rektor i en liten skola har varit sköta om ekonomin och timresurser
kring det. Hen jobbar även med schemaläggning och även fastighetsförvaltning. Som rektor
planerar man även och utför möten och under corona har de flesta skett via meet. Karin har
gillat att jobba som rektor i en liten skola. Hen berättar att den största utmaningen har varit att
lära känna byn.

30

Kevin Holm
Enligt Karin är rektorsjobbets mål delvis uppnåbara. Karin berättar att hen brukar se det som
ett mål att sträva efter som fungerar som en riktlinje i yrket. Som rektor i en liten skola
känner man dock av tidsbristen mest.
Om Karin skulle välja på stor eller liten skola väljer hon att jobba som rektor i en liten skola.
För att hen anser att en administrativ rektor inte vet vad som händer i skola. För elevens
lärande skulle tycka hen att beroende på elevens individuella lärande kan båda skolorna vara
bra på sitt sätt. I en liten skola skulle vara bra för barnets trygghet. I en stor skola skulle
eleverna hitta vänner de skulle passa med.
Enligt Karin har inte stängande av de små skolor hon jobbat i som rektor påverkat hennes
prestationsförmåga. Hen anser att man inte behöver blanda in sina egna privata känslor som
rektor angående störningarna. Men hen har blivit frustrerad på grund av skolans hot om
stängning har lett till att alla inköp till skolan har dragits in av kommunen.

En god ledare enligt Karin behöver utöva kommunikation och relationsskapande i sitt yrke.
Men Karin berättar att främst som ledare behöver man vara sig själv och vara lyhörd för allas
åsikter. Som rektor i en liten skola har man också mer tid att diskutera med kollegor kring
relevanta frågeställningar.
För en rektor i en liten skola är utmaningarna tidsbrist, hot om skolstängning som tar bort
glädjen att få köpa nytt material till skolorganisationen. De möjligheter man har som rektor i
en liten skola är varierande uppgifter man får även möjlighet att vara med och påverka
överallt.
Rektorn Karin berättar att en liten skola kan ha svårt att ta emot nyanländ eftersom gamla
byars mentaliteter kan existera. Enligt Karins erfarenheter har det varit utmanande att
integrera nyanlända elever men det är möjligt.
En vanlig dag för Karin brukar vara att hen börjar med att undervisa och efter undervisningen
går över till rektorsyrket. Enligt Karin borde små skolors rektorer få en minskad undervisning
och mer tid över till det administrativa. I Karins jobb som rektor är det viktigaste att vara
lyhörd och lyssna på sin omgivning. Karin anser att rektorn för små skolor inte ser ljusa ut för
tillfället men hen hoppas på att det svänger.
31

Kevin Holm

Rektorn Karin har fått anpassa sitt jobb efter Corona-pandemin genom Google Meet och
zoommöten. De som jobbar på skolan har gått över till distansundervisning under
tidsperioder för att minimera spridning.

32

Kevin Holm

6. Analys av berättelserna
I detta kapitel kommer jag att analysera berättelserna från de kvalitativa intervjuerna.
Rektorernas svar från intervjuerna kommer att besvara forskningsfrågorna.

6.1 Kännetecken för en liten skola
Bland rektorernas beskrivande av kännetecken för en liten skola är att alla känner alla i en
liten skola. Lärare känner eleverna och föräldrarna och tvärtom. Den gemenskap som finns i
små skolor finns endast i små skolor. I en liten skola är det färre elever vilket betyder att
mindre familjer har koppling till den lilla skolan.
Ett annat särdrag för små skolor är sammansatta klasser som rektorerna och lärarna
undervisar i. Kollegiet i en liten skola är även litet med mindre än 10 personer som jobbar där
och ofta bara en fastighet för skolan.
Elevantalet
För att vara en liten skola enligt rektorerna skall skolan ha under 100 elever, under 120 elever
eller under 50 elever. Rektorernas kännetecken för små skolor varierar beroende deras åsikt
och erfarenhet. Elevernas exakta antal i en liten skola är då inte en bestämd faktor för vad
som kallas för en liten skola.

Klimatet i en liten skola
Klimatet i en liten skola enligt rektorerna beskrivs som en hjärtlig och stor gemenskap. Alla
lärare har även ett tydligt ansvar och delaktighet för alla eleverna i den lilla skolan oavsett
årskurs. Elever och föräldrar har god kontakt till skolan och visar intresse och hjälpsamhet.
En liten skola beskrivs som familjär och öppen. Personalen i en liten skola är ofta på samma
linje för att minimera grupperingar i kollegiet. Alla lärare och rektorn kan också elevernas
namn oavsett vilken årskurs de går på. Kontakten mellan alla inblandade i skolorganisationen
lever på ett helt annat sätt än i en stor skola.
De yngre eleverna trivs ofta med att ha en god kontakt med de äldre eleverna och gynnas av
det. De lär känna varandra genom det låga elevantalet men även genom sammansatta klasser.
Genom att alla elever känner varandra skänker det ett lugn till eleverna.

33

Kevin Holm
Samarbetet i en liten skola
Kollegorna i en liten skola jobbar sida vid sida och alla har en god kontakt med varandra
inom skolorganisationen även köks- och städpersonal. Man har även lättare att hitta någon
man söker i en liten skola eftersom fastigheten är mindre än i en stor skola.
Alla i en liten skola behöver ha fasta rutiner fastän alla behöver utöva någon typ av
flexibilitet. Alla är inblandade i nästan allt program som händer på skolan på grund av det
lilla kollegiet
I ett litet kollegium behöver man undvika att någon i kollegiet lämnar utanför. Som rektor i
en liten skola är det viktigt att skapa ett gott samarbete mellan personalen.
Föräldrakontakten
Rektorer och lärare i en liten skola känner föräldrarna bättre. Man har lätt att diskutera med
föräldrarna eftersom de ofta kommer in till skolan nästan varje dag. I en liten skola har man
då mer kontakt med föräldrarna än vad man har i en stor skola Föräldrarna har ett stort
inflytande på den lilla skolan och kontakten bevaras. Föräldrarna är mer aktiva i skolan för att
de känner sig mer hemma i en liten skola i en by än i en stor skola i centrum av en stad.

Utmaningar
Utmaningar som finns i en liten skola är att man har mindre resurser än en stor skola och
ändå måste samma uppgifter göras bara att man har mindre tid. I en liten skola är tidsbrist ett
pågående utmaning i vardagen. Man utmanas även att räknas med i budgeten och
personalbudgeten på grund av hot om stängning och sparanden.
Lärare i små skolor utmanas med att vara engagerade i allting som berör den lilla skolan
såsom skolprojekt, fester och andra evenemang. Man har ingen skild grupp som har tagit
ansvaret för skilda uppgifter utan alla i kollegiet hjälps åt. Vissa som jobbar i små skolor kan
uppleva att när ansvaret och uppgifterna går över vad man skall göra som till exempel lärare
kan det vara tungt. Man hamnar att brinna för en liten skola för att jobba i en liten skola, på
gott och ont.
Eleverna kan ha som utmaning att inte hitta vänner som de är kompatibla med. Sannolikheten
att hitta en vän som man passar ihop med är lägre på grund av det begränsade utbudet. Eleven
kan då uppleva sin skolgång som problematisk på grund av ensamhetskänslor.
34

Kevin Holm

Möjligheter
I en liten skola har elever möjlighet att få känna sig trygga och sedda av personalen. Eleverna
känner av engagemang från lärarna och föräldrarna. Enligt rektorerna är gemenskapen stor i
en liten skola och det finns en familjär stämning. På en liten skola känner alla varandras
namn.
Man har även möjlighet att gå på utfärder när man vill i en liten skola. En liten skola är ofta
placerad i naturen och man har oändliga möjligheter att använda sig av naturen i
undervisningen eller med utflykter. Enligt de intervjuade rektorerna känner eleverna sig mer
sedda på grund av att alla känner varandra.

6.2 Kännetecken för rektorns arbete i en liten skola
Att jobba som rektor i en liten skola kännetecknas med att vara en spindel i nätet. En rektor i
en liten skola har utöver rektorsuppgifter även undervisningsskyldighet. Rektorn skall ha koll
på det som händer i den lilla skolan och det som behöver göras. Rektorn har även ett stort
personligt ansvarsområde. Man undervisar även på sidan om rektorskapet, vilket gör att
tidsbrist är vanligt i vardagen. Som rektor i en liten skola kan man även ha ansvaret över två
små skolor. Som rektor i två skolor har man då även dubbla arbete. Som rektor blir du även
inblandad i alla ärenden som händer i skolan, detta är på gott och ont.
Man är även mer jämställd som rektor i en liten skola med kollegier eftersom man själv
undervisar. Som rektor är det då lättare att diskutera pedagogiska problem och lösningar i
kollegiet och ha en förståelse för vem i skolan man pratar om. Särdrag för rektorns roll i en
liten skola är de direkta relationerna hen har med elever, föräldrar och andra intressenter.

6.3 Rektorsarbetet i en liten skola
Arbetsdag
Som rektor i en liten skola börjar skoldagen med 4h av undervisning varefter arbetsdagen
fortsätter med uppgifter som är relaterade till rektorsrollen. Rektorers arbete i små skolor
består främst av undervisning men rektorsuppgifterna och det rollspecifika ansvaret pågår
även under dagens lopp. Rektorerna gör de administrativa uppgifterna efter att

35

Kevin Holm
undervisningen är slut för dagen. Man kan göra uppgifterna för rektorsjobbet på distans. Men
de intervjuade rektorerna föredrog att vara på skolan när man gör dem. En rektor i en liten
skolas arbetsdag består även av vanliga läraruppgifter som rättning, och lektionsplanering
med mera.
Uppgifter som rektor
De uppgifter en rektor har i en liten skola är skolans ekonomi, timresurser, schemaläggning
av lärare och skolgångsbiträden. Man har även uppgifter som samplanering, skapande av
läsordning, leda elevvårdsarbete och svara på mejl och Wilma meddelanden. Man behöver
även kontakta och samarbeta med olika organisationer som Hem och Skola för att söka stöd.
Som rektor använder man pengarna man får till att beställa det man kommer överens med
personalen att är relevant till skolan. Som rektor i liten skola har man även ansvar för lärarnas
välbefinnande. Man behöver även jobba med skolutvecklingen med sina kollegor. Man har
även ansvar för fastighetsförvaltningen. Man behöver även sköta uppgifter man har i sin
lärarroll, t.ex. rättning av prov, lektionsplanering, rastvakt med mera. Det stora hela man gör
som rektor och lärare i kombination kräver flera timmar planering i veckan som man inte får
någon ekonomisk kompensering för.
Hur är det att jobba som rektor i en liten skola?
De intervjuade rektorerna enades om att det är ett utmanande yrke att vara rektor i en liten
skola men givande och berikande. Man anser att det är givande för att man får möjligheten att
samarbeta med alla kollegor och den konstanta elevkontakter även fast man är rektor. Man
har en konstant tidsbrist som rektor i en liten skola vilket kan vara utmanande ibland.
Man får vara med och göra utvecklingsarbete och påverka målen för skolan. Men Noel anser
att det som gör att hen tycker att rektorsyrket i små skolor är utmanande är om man behöver
ansvara för två skolor.
En god ledare i en liten skola
Man är en god ledare i en liten skola genom att främja och värna om kommunikation och
relationsskapande. Man behöver även vara rättvis som rektor och främja elevkontakten och
kollegial kontakt. Som rektor i en liten skola är det viktigt att man är rättvis. Man skall även
vara sig själv samtidigt som man är lyhörd för alla åsikter runt omkring en. Man behöver
sätta tid på diskussionen och den gemensamma beslutprocessen i en liten skola för att alla
36

Kevin Holm
skall känna sig delaktiga. Enligt Maria skall man ha två öron och en mun för att vara en
duktig ledare i en liten skola. Som rektor och ledare i en liten skola behöver man aktivt skapa
jämlika förutsättningar för alla i skolverksamheten. Som rektor i en liten skola är det
viktigaste att vara närvarande och tillgänglig för alla i skolorganisationen.

Rektorns mål i en liten skola
Rektorerna anser att målen som rektorerna i en liten skola har är delvis uppnåbara. Man
behöver ha mål i sitt jobb som rektor i en liten skola och aktivt sträva efter att klara av dem.
Rektors arbetet måste göras oavsett undervisningsskyldigheten man har när man jobbar i en
liten skola. Man har då mer arbetsbelastning när man skall försöka klara av målen. Som
rektor i en liten skola reflekterar man även ofta över om man borde ta ett fostrande samtal
eller undervisa i min grupp? Man behöver balansera sina uppgifter och hitta en väg genom
planering och genomföring för att uppnå målen.

6.4 Utmaningar och möjligheter enligt de intervjuade rektorerna i en
liten skola
I arbetet som rektor i en liten skola stöter man på både möjligheter och utmaningar. Man
behöver planera och sträva efter att klara av målen för att få det att fungera.
Utmaningar som rektor i en liten skola
De utmaningar man har som rektor i en liten skola är tidsbrist och ofta att skolorganisationen
hotas att stängas ner. Rektorer kan känna sig mindre motiverade och få mindre pengar till
skolan på grund av hot om stängning. Man är även ofta ensamma med de uppgifter man har
som rektor och de byamiljöer den lilla skolan ofta är placerad i kan skapa en känsla av
ensamhet. Man behöver även försöka lita på sig själv och balansera undervisningen med de
uppgifter som med kommer i rektorsyrket.
Möjligheter för en rektor i en liten skola
De möjligheter man har som rektor i en liten skola är rektorsyrket är varierande och
mångfacetterade, man lär inte få tråkigt. Som rektor i en liten skola får man även möjlighet
att vara med och påverka överallt och forma verksamheten. Man får även möjlighet att lära
känna alla elever via undervisningen och de låga antalet lärare ger möjlighet till en bättre

37

Kevin Holm
kontakt med individerna. Man känner även elevens föräldrar bättre i en liten skola som
rektor.
Man får även chansen att samarbeta tillsammans med kollegor man känner bra. Man har även
en bättre förståelse för diskussioner kring elever eftersom alla i kollegiet känner alla elever.

38

Kevin Holm

7. Diskussion
I detta kapitel kommer jag först att diskutera min metod för att samla material för min
forskning. Jag kommer efteråt diskutera resultatet och ge svar på mina forskningsfrågor med
hjälp av litteratur och av min kvalitativa forskning. Jag ger avslutningsvis förslag till vidare
forskning inom samma område.

7.1 Metoddiskussion
Min avhandling stöds av en kvalitativ undersökning genom att använda mig av en
djupintervju med narrativ metod. Jag använde mig av detta för att jag ville ha en rektors
uppfattning på mina forskningsfrågor. Jag sökte efter det praktiska i rektorns arbete och
vardagserfarenheter för min forskning. Jag ville få fram rektorns sociala och meningsfulla
erfarenheter från att jobba i en liten skola.
Jag sökte tre rektorer med relevanta erfarenheter som var lämpliga för min intervju. Jag
hittade två som hade med erfarenheter av att jobba i små skolor men även en erfarenhet av att
jobba i både liten och en stor skola. Mina intervjuer skedde i de små skolorna som rektorerna
jobbade i för att rektorerna skulle befinna sig i sin egen arbetsmiljö. Jag valde att göra
intervjun i skolan rektorerna jobbar i för att skapa en trygg miljö för intervjun. Min
tidsanvändning och datum för planeringen av intervjun var inte krävande för rektorerna. Jag
bandade in intervjun för att jag skulle ha möjlighet att lyssna på rektorernas svar fler gånger
och jag raderade ljudfilen när min transkribering var klar.
Min tillförlitlighet i forskningen stöds av relevant litteratur och vetenskapliga artiklar. Jag
intervjuade tre finlandssvenska rektorer som har jobbat och jobbar i en eller två små skolor
som rektor för att stödja min forskning. Tre rektorernas svar på mina frågor är inte
generaliserbara. Tillförlitligheten i min metod kunde ha ökats genom att intervjua flera
finlandssvenska rektorer istället för tre. Som helhet för min djupintervju skulle jag ha använt
mig av öppna frågor. Rektorerna kunde då ha gett mig mer omfattande svar som kunde ha
skapat ett djup i min intervju.
Den litteratur jag sökte till min forskning om rektorers roll i små finlandssvenska skolor har
varit utmanade att få tag i på grund av Corona pandemin.

39

Kevin Holm

7.2 Resultatdiskussion
Studiens resultat baserar sig på vad en liten skola är och rektoryrkets funktion i en liten skola.
Min studie tar även upp vilka möjligheter och utmaningar som framkommer i en liten skola.
I denna studie framkommer det att eleverna i en liten skola är ofta få till antal.
I hela Finland har 35 % av skolorna under 100 elever. En stor del av dessa skolor är
finlandssvenska skolor; i Finland var 51 % av de svenskspråkiga skolornas elevantal under
100 år 2018 (Utbildningsstyrelsen, 2020). Definitionen på en liten skola varierar beroende på
källa och person. Studien visar även att personalen och resurserna är få i en liten skola. De
som jobbar i en liten skola känner då av en trygg och familjär miljö till varandra för att skolan
är liten. De som undervisar i en liten skola undervisar ofta med sammansatta klasser på grund
av det låga elevantalet. Morberg (2019) skriver även att begreppen stor och liten skola är
relativa och inte entydiga.
Min studie visar att de rektorer jag intervjuat är behöriga och är erfarna både som rektor och
lärare. Rektorer behöver ha en lärarbehörighet som passar in på den skola som hen är rektor
på. De skall också ha tillräckligt mycket erfarenhet av lärarjobbet eller erfarenhet från
undervisningsadministration för att få en tjänst (FSL, 2020).
I min studie framkommer det även att jobba som rektor i en liten skola kännetecknas med att
vara som en spindel i nätet. Detta på grund av att man som rektor i en liten skola har konstant
kontakt med alla i skolan och skolorganisationen även eleverna. En rektor i en liten skola har
undervisningsskyldighet i samband med uppgifterna som kommer med att vara en rektor.
Rektorn skall ha koll på det som händer i den lilla skolan och fastighetsförvaltningen.
Rektorn har även ett stort ansvarsområde som hen ansvarar för själv. Hen undervisar
dessutom vid sidan av rektorskapet, vilket gör att tidsbrist är vanligt i vardagen. Som rektor i
en liten skola kan man även ha ansvaret över två eller flera små skolor. Som rektor i två
skolor har man då även dubbelt arbete. Som rektor blir man även inblandad i alla ärenden
som händer i skolan, detta är på gott och ont.
Man är även mer jämställd som rektor i en liten skola med kollegier eftersom man själv
undervisar. Som rektor är det då lättare att diskutera pedagogiska problem och lösningar i
kollegiet då man har förståelse för vem i skolan man pratar om. Karlberg-Granlund (2019)
skriver även att de tydliga dragen av rektorernas arbetsdag är problemhantering, även hantera
40

Kevin Holm
diversiteten i arbetsuppgifterna. De behöver även ha goda sociala interaktioner med
kollegorna och samhället (Karlberg-Granlund, 2019, s. 294).
Som rektor i en liten skola varierar det hur många timmar man jobbar som rektor. En rektor i
grundskolan och har ett timantal per vecka på 2–13 timmar beroende på skolans storlek och
typen av skola. (FSL, 2020). I en liten skola har rektor då också undervisningsskyldighet.
Enligt rektorerna är det ett utmanande yrke att vara rektor i en liten skola men givande och
berikande. Rektorerna anser att det är givande för att man får möjligheten att samarbeta med
alla kollegor och för att man trots rektorskapet kan behålla en konstant elevkontakt. Man har
en konstant tidsbrist som rektor i en liten skola vilket kan vara utmanande ibland.
Undervisning och balanserandet mellan att undervisa och vara rektor är både på gott och ont
Karlberg-Granlund (2019) intervjuade en rektor som förklarade att friheten och ansvaret i
rektorsyrket gör det utmanande och givande. (Karlberg-Granlund, 2019, s. 294).
Som rektor i en liten skola är det även givande att får vara med och göra utvecklingsarbete
och påverka målen för skolan. Rektorsyrket i små skolor kan också vara utmanande är om
man behöver ansvara för två skolor.
I min studie framkommer det att utmaningarna man har som rektor i en liten skola är tidsbrist
och ofta att skolorganisationen hotas att stängas ner. Rektorernas utmaning med att klara av
tidsbristen är något som de flesta upplever i yrket. Det överensstämmer med Salos och
Sandéns studie (2015) där det framkom att rektorer i små skolor har ofta tidsbrist (Salo &
Sanden, 2015, s.198.) De rektorer som är osäkra på sin skolans framtid ifall skolan hotas
stängas har svårare att prioritera med uppgifter och hantering av tidsbrist. (Salo & Sandén,
2015, s. 203). Rektorer i små skolor kan känna sig omotiverade på grund av hot om
stängning. De som klarar tidsbristen bäst är de större skolorna som inte har
undervisningsskyldighet som rektor. De rektorer som är osäkra på sin skolans framtid ifall
skolan hotas stängas har svårare att prioritera med uppgifter och hantering av tidsbrist. (Salo
& Sandén, 2015, s. 203).
Man är även ofta ensamma med de uppgifter man har som rektor och by miljöer den lilla
skolan ofta är placerad kan skapa en känsla av ensamhet. Rektorerna behöver även försöka
lita på sig själv och balansera undervisningen med de uppgifter som med kommer i
rektorsyrket.
41

Kevin Holm

Denna studie lyfter fram möjligheterna man har som rektor. I en liten skola är rektorsyrket
varierande och mångfacetterat. Som rektor i en liten skola får man även möjlighet att vara
med och påverka överallt och forma verksamheten. Man får även möjlighet att lära känna alla
elever via undervisningen och de låga antalet lärare ger möjlighet till en bättre kontakt med
individerna. Detta instämmer med Preston och Barnes (2015) forskningsresultat att i en liten
skola finns färre elever därför befinner sig rektorn i en god position att ha möjlighet att lära
känna alla elever och deras föräldrar. (Preston & Barnes, 2015, s. 9). Enligt de intervjuade
rektorerna känner rektorn även elevens föräldrar bättre i en liten skola.
Rektorerna får även chansen att samarbeta tillsammans med kollegor och lära känna dem på
individnivå på grund av det låga antalet kollegor. Hämäläinen (refererad i Sarukka, 2016)
beskrev rektorprofessionen när rektorsyrket infördes i grundskolan som “skötseln av de
mänskliga relationerna” som ett tydligt ansvarsområde för en rektor. En rektor behöver då ha
en god medvetenhet om det relationella skolsamfundet och vetskapen om hur man arbetar
med andra människor på ett gott sätt. (Saarukka, 2016, s. 48). Man har även en bättre
förståelse för diskussioner kring elever eftersom alla i kollegiet känner alla elever. Preston &
Barnes (2015) skriver även att flera framgångsrika rektorer i små skolor har ett ledarskap som
är uppbyggt på gott samarbete med kollegorna. Denna typ av kollaborativa ledarskap ökar
arbetsmoralen och motivationen och även prestandan för lärarna och skolpersonalen.
(Renihan & Noonan, refererad i Preston & Barnes, 2015, s. 8).

7.3 Förslag till fortsatt forskning
Jag har i min magistersavhandling undersökt en rektorsarbete i små skolor. Enligt mig som
forskare skulle jag gärna undersöka hur rektorsarbetet fungerar i stora skolor för att sedan
kunna göra mer exakta jämförelser. Man kunde även bredda forskningen genom att analysera
rektorers arbete i hela Finland. Efteråt kunde jag lyfta fram positiva aspekter av ledarskapet i
stora och små skolorganisationer för att försöka skapa en helhet över vad en rektor behöver
för att vara en bra rektor.
Skolor läggs ner i stora delar av Finland generellt och i Sverige så jag anser att mer forskning
skulle vara aktuellt med tanke på hur eleverna påverkas av att byta skola. Föräldrar som
känner sig upprörda angående ämnet skulle få en bättre förståelse och kunna ta ställning i
42

Kevin Holm
frågan och känna sig mer bekväma med att deras barn byter till en skola med större elevantal.
Jag anser även att denna forskning skulle vara relevant eftersom rektorer i små skolor upphör
sakta att existera på grund av politik och ekonomi. Jag skulle då kunna bevara deras
kunskaper med min nuvarande avhandling och även kunna stöda rektorerna i stora skolor
med hjälp av rektorer från små skolors tillvägagångssätt och egenskaper i ledarskapet.
Min metod för en fortsatt forskning skulle vara av kvalitativa intervjuer av rektorer i stora
skolor. Jag skulle använda mig av en likadan formad intervju som jag gjorde i min nuvarande
avhandling men ha mitt fokus mot rektorsarbetet i stora skolor istället för små.

43

Kevin Holm

8. Litteraturförteckning
Andersson, P-A. (2018). Om sambandet mellan skolstorlek och utbildningsresultat, Sveriges
kommun och Landsting.
Åtkomstsätt: https://webbutik.skr.se/sv/artiklar/om-sambandet-mellan-skolstorlek-ochutbildningsresultat.html
Denscombe, M (2009). Forskningshandboken: för småskaliga forskningsprojekt inom
samhällsvetenskaperna. Lund studentlitteratur
Esaiasson, P., Gilljam, M., Oscarsson, H., Wägnerud, L. & Wängnerud, L. (2012).
Metodpraktikan: Konsten att studera samhälle, individ och marknad (4., [rev.] uppl.).
Stockholm: Norstedts juridik.
Finlandssvenska Lärarförbundet, 2020
Åtkomstsätt: https://www.fsl.fi/rad-och-stoed/arbetstid/rektorers-arbetstid
Finlandssvenska Lärarförbundet, 2020
Åtkomstsätt: https://www.fsl.fi/mitt-yrke/behorigheter
Finlands officiella statistik (FOS): För- och grundskoleundervisning [e-publikation].
ISSN=1799–3717. 2019. Helsinki: Statistikcentralen [hänvisat: 17.2.2020].
Åtkomstsätt: http://www.stat.fi/til/pop/2019/pop_2019_2019-11-14_tie_001_sv.html
Finlex (2020)
Åtkomstätt:https://www.finlex.fi/sv/laki/ajantasa/1998/19980628?search%5Btype%5D=pika
&search%5Bpika%5D=rektor
Johansson, A. (2005). Narrativ teori och metod: med livsberättelsen i fokus. Lund:
Studentlitteratur
Hardwick-Franco, K, G. (2019). Educational leadership is different in the country; What
support does the rural school principal need? International Journal of Leadership in
Education, 22:3, 301-315, DOI: 10.1080/13603124.2018.1450997
44

Kevin Holm

Hyry-Beihammer E. K. & Hascher T. (2015). Multi-grade teaching practices in Austrian and
Finnish primary schools. International Journal of Educational Research 74 (2015) 104–113.
Åtkomstsätt: https://www.sciencedirect.com/science/article/pii/S0883035515000749
Kalaoja, E. (1988) Maaseudun pienten Koulujen Kehittömistutkimus. Osa I Kolu
kylähyteisössä. Resarch and Development in Small Rural Schools. Part I. School in
Community. University of Oulu, Oulu.
Karlberg-Granlund, G. (2019). Exploring the challenge of working in a small school and
community: Uncovering hidden tensions. Journal of Rural Studies, 72, december 2019, 293305. https://doi.org/10.1016/j.jrurstud.2019.10.017
Karlberg-Granlund, G. (2009). Att förstå det stora i det lilla: Byskolan som pedagogik, kultur
och struktur. Doktorsavhandling. Åbo: Åbo Akademis förlag.
Åtkomstsätt:https://www.doria.fi/bitstream/handle/10024/43691/KarlbergGunilla.pdf?sequen
ce=1&isAllowed=y

Karlberg-Granlund, G. (2004). Byskolan i brytningstid – lärarröster om skolans
indragningshot. Ingår i A.-L. Østern & R. Heilä-Ylikallio (Red.) Språk som kultur –
brytningar i tid och rum. Rapport 11, vol. 1, s. 99–112. Vasa: Åbo Akademi,
Pedagogiska fakulteten.

Kornhall, P. (2017). Rektor: en handbok. Natur och Kultur
Kvalsund, R. (2004). School and local community - dimensions of change: A review of
Norwegian research. Volda: Høgskulen i Volda : Møreforsking Volda.
Lahdenperä m.fl. (2017). Nyanlända, interkulturalitet och flerspråkighet i klassrummet.
Liber.
Merriam, S-B. (1993). Fallstudien som forskningsmetod. Lund: Studentlitteratur
45

Kevin Holm

Mitchell, D. (2015). Inkludering i skolan: Undervisningsstrategier som fungerar. Stockholm:
Natur & Kultur.
Morberg, Å. (2019). Stor vs små skolor. Pedagogiska magasinet.
Åtkomstsätt: https://pedagogiskamagasinet.se/stora-vs-sma-skolor/
Nykarleby kommun. (2020).
Åtkomstsätt: https://www.nykarleby.fi/assets/WWW/Dagvard-Skola/1.-Tillampningsdirektivfor-utbildningen-uppdaterade-02-05-2018.pdf
Patel, R. & Davidson, B. (2003). Forskningsmetodikens grunder. Att planera, genomföra och
rapportera en undersökning. Lund: Studentlitteratur.
Pettersson, G. (2017). Inre kraft och yttre tryck: perspektiv på specialpedagogisk verksamhet
i glesbygdskolor. Doktorsavhandling. Umeå Universitet. Avhandlingen kan laddas ner från
http://www.diva-portal.org/smash/record.jsf?pid=diva2%3A1068482&dswid=-6090

Pettersson, G. (2017). Olikhet är en styrka i glesbygdsskolor. Specialpedagogik.
Lärarförbundet allt börjar med bra lärare.
Åtkomstsätt: https://specialpedagogik.se/olikhet-ar-en-styrka-i-glesbygdsskolan/
Preston & Barnes. (2015). Successful Leadership in Rural Schools: Cultivating
Collaboration. Rural Educator
Åtkomsätt: https://eric.ed.gov/?id=EJ1225156
Reeves, C. (2007). Liten är naggande god. Den lilla skolan och kvaliteten i ljuset av
forskning. Byaverksamhet i Finland rf:s publikationsserie 1/2008
Åtkomstsätt: https://sorundanet.se/2007-11-28/Liten-aer-naggande-god.pdf
Salo, P. & Sandén, T. (2015) Rektorns själveffektivitet i ett nordiskt perspektiv. Uljens, M.
(red.) Pedagogiskt ledarskap – teori, forskning och skolutveckling. (s. 188–207). Vasa: Åbo
Akademi, Fakulteten för pedagogik och välfärdsstudier
46

Kevin Holm

Saarukka, S. (2016). Lärares förväntningar på rektors ledarskap - om medarbetarskap,
verksamhetskultur och skolledning. Nordisk Tidskrift för Allmän Didaktik Vol. 2, No. 1,
november 2016, 33–51
Sandén, T. (2007). Att leda i lust och leda, om rektors arbete under en tid av förändring.
Doktorsavhandling. Åbo: Åbo Akademis förlag.
Åtkomstsätt:https://www.doria.fi/bitstream/handle/10024/29028/SandenTorbjorn.pdf?sequen
ce=3
Scherp, H-S. (2013). Lärandebaserad skolutveckling, Lärglädjens förutsättningar,
förverkligande och resultat. Studentlitteratur.
Trost, J. (2010). Kvalitativa intervjuer. Studentlitteratur
Uljens. M, (2017). Bridging educational leadership Curriculum theory and didaktik, nonaffirmative theory of education
Utbildningsstyrelsen. (2020). Den grundläggande utbildningen
Åtkomstsätt: https://www.oph.fi/sv/statistik/den-grundlaggande-utbildningen

47

Kevin Holm

Bilaga 1. Intervjufrågor
1. Vad är din utbildning?
Vilken är din formella utbildning?
Har du någon särskild ledarskapsutbildning?
Hur länge har du jobbat som rektor?
Hur många små skolor har du jobbat i?
Hur många år har du jobbat som rektor i små skolor?
Hur många timmar per vecka jobbar du?
Undervisar du också? Hur mycket?
Ansvarar du som rektor för en eller flera små skolor?
2. Berätta, vad kännetecknar en liten skola enligt dig?
Vilket elevantal är enligt dig en liten skola?
Tycker du att en skola kan ha för många eller för få elever? Förklara.
Tycker du att stängande av små skolor är positivt eller negativt? Förklara.
Hurdant är “klimatet” i en liten skola?
Hurdan är föräldrakontakten i en liten skola?
Hurdant är samarbetet med skolpersonalen inom en liten skola?
Vad är utmanande med en liten skola?
Vilka möjligheter finns det för en liten skola?
3. Berätta, vad kännetecknar rektorns arbete i små skolor?
Vilka uppgifter har du som rektor i en liten skola?
Hur det att jobba som rektor i en liten skola?
Känner du att rektorjobbets mål i små skolor är uppnåbara?
Känner du av tidsbrist i små skolor som rektor?
g) Föredrar du att jobba i en liten skola eller i en stor skola?
Skulle du föredra liten eller stor skola för elevens lärande?
Påverkar hotet om stängande av små skolor dig och din prestationsförmåga?
Är kommunikation och relationsskapande en viktig del av ditt arbete i små skolor?
Hur är man en god ledare i en liten skola enligt dig?
Vilka utmaningar för en rektor i små skolor finns det?
Hur kan man skapa en bättre kontakt mellan hem och en liten skola?
48

Kevin Holm
Hur anpassas en liten skola för möten med olika kulturer och normer?
4. Berätta om din arbetsdag.
Hur kan en vanlig arbetsdag se ut för dig?
Vilka konkreta arbetsuppgifter har du?
Hur räcker du till för alla uppgifter?
Vad är viktigt i ditt arbete?
Är det något som skulle behöva förändras eller utvecklas?
5. Den lilla skolan i samhället
Hurdant är samarbetet med byn?
Samarbetar ni med andra skolor?
Hurdant är samarbetet med dina överordnade (t.ex. skoldirektören)?
Hur har corona-pandemin påverkat ert arbete?
Hur ser framtiden ut för de små skolorna?

49

