”Den rektor som säger att det inte finns någon mobbning
ljuger eller lever i någon sorts bomull.”
-

En undersökning om rektorers uppfattningar om skolmobbning i
Svenskfinland

Julia Käldström-Sund
Magisteravhandling i socialpolitik
Handledare: Mikael Nygård & Patrik Söderberg
Fakulteten för pedagogik och välfärdsstudier
Åbo Akademi
2020

ÅBO AKADEMI – FAKULTETEN FÖR PEDAGOGIK OCH VÄLFÄRDSSTUDIER
Abstrakt för pro gradu-avhandling
Ämne: Socialpolitik
Författare: Julia Käldström-Sund
Arbetets titel: ”Den rektor som säger att det inte finns någon mobbning ljuger eller lever i någon
sorts bomull.” - En undersökning om rektorers uppfattningar om skolmobbning i Svenskfinland
Handledare: Mikael Nygård

Handledare: Patrik Söderberg

Syftet med denna magisteravhandling är att studera skolmobbning bland ungdomar i
högstadieåldern. Teman som diskuteras i magisteravhandlingen är definitionen av mobbning, i
vilka former den kan ta sig uttryck, hur vanligt förekommande den är, dess konsekvenser och
mobbningsförebyggande arbete. Med hjälp av Bronfenbrenners systemteori identifieras även
vilka faktorer på olika nivåer som ökar risken för att bli involverad i mobbning. Fokus ligger på
Svenskfinlands rektorers uppfattningar och erfarenheter av skoltrivsel, mobbning och
mobbingsförebyggande arbete. Mobbning i skolan är ett fenomen som ständigt förändras och det
kommer hela tiden nya former och arenor för mobbning och därför är det ett ämne som
kontinuerligt behöver undersökas.
Undersökningen

i

mobbningsprevention

avhandlingen
i

har

gjorts

Svenskfinland).

inom

projekt

Projektet

är

KOMPIS
ett

(kunskap

forsknings-

om
och

samhällsutvecklingsprojekt vid Åbo Akademi i Vasa och projektet startade 2019. Syftet med
projektet är att sprida evidensbaserad kunskap om ungas skoltrivsel och psykiska välmående. Jag
har deltagit i projektets första fas och samlat in åsikter om hur man kan arbeta för att främja
skoltrivsel och förhindra mobbning i finlandssvenska skolor.
Resultatet av undersökningen visar att mobbning är ett fenomen som finns och kommer att finnas
i skolorna. Det är ett stort och komplicerat fenomen som pågår dygnet runt idag på grund av
mobiltelefonerna. Rektorerna efterlyser strategier för att upptäcka mobbningen tidigare, de anser
också att de befintliga programmen mot mobbning borde förnyas så att de är relevanta för dagens
skola och problem. Rektorerna framhåller också att det behövs mer personal i skolan.
Nyckelord: mobbning, skola, Svenskfinland, rektor, unga, elever
Datum: 15.12.2020

Sidantal: 74

Innehållsförteckning
1 Inledning .................................................................................................................. 1
1.1 Syfte och frågeställningar .................................................................................. 3
1.2 Disposition ......................................................................................................... 3
2 Mobbning ................................................................................................................. 5
2.1 Definition ........................................................................................................... 5
2.2 Skolmobbning bland ungdomar ......................................................................... 7
2.3 Mobbningens följder ........................................................................................ 11
3 Riskfaktorer för skolmobbning ........................................................................... 15
3.1 Sociala relationer .............................................................................................. 18
3.2 Skolans klimat .................................................................................................. 20
4 Mobbningsförebyggande arbete .......................................................................... 24
4.1 Antimobbningsprogram ................................................................................... 25
4.2 Interventioner mot mobbning........................................................................... 27
5 Metod ...................................................................................................................... 31
5.1 Datainsamlingsmetod ....................................................................................... 32
5.1.2 Intervjuguide ............................................................................................. 34
5.2 Undersökningsgruppen .................................................................................... 35
5.3 Databearbetning och analys ............................................................................. 36
5.4 Validitet och reliabilitet.................................................................................... 37
5.5 Etiska överväganden ........................................................................................ 37
6 Resultatredovisning .............................................................................................. 39
6.1 Hur anser rektorerna i Svenskfinland att deras elever trivs i skolan? .............. 39
6.2 Definition av mobbning enligt Svenskfinlands rektorer .................................. 41
6.3 Mobbning i dagens finlandssvenska högstadieskolor ...................................... 42
6.4 Yttre resurser som rektorerna anser att de redan har när det handlar om att
förebygga mobbning och stärka skoltrivsel ........................................................... 44

6.4.1 Antimobbningsprogram ............................................................................ 45
6.4.2 Andra interventioner mot mobbning ......................................................... 45
6.4.3 Övriga resurser .......................................................................................... 46
6.5 Var behövs det mera resurser för att minska på mobbningen och stärka
skoltrivseln enligt rektorerna? ................................................................................ 47
6.5.1 Elevernas psykiska hälsa ........................................................................... 49
6.5.2 Mer skolpersonal ....................................................................................... 50
7 Slutdiskussion ........................................................................................................ 52
7.1 Hur definierar rektorerna mobbning och hur anser de att den tar sig uttryck i de
finlandssvenska skolorna? ...................................................................................... 53
7.2 Vad är följderna av mobbning? ........................................................................ 54
7.3 Vilka yttre resurser anser rektorerna att de redan har när det handlar om att
förebygga mobbning och stärka skoltrivsel?.......................................................... 56
7.4 Var behövs det mera resurser för att minska på mobbningen och stärka
skoltrivseln enligt rektorerna? ................................................................................ 58
7.5 Avslutande ord ................................................................................................. 59
Litteraturförteckning............................................................................................... 62
Bilagor
Bilaga 1: Infobrev
Bilaga 2: Intervjuguide

Figurförteckning
Figur 1. Socialekologisk modell utgående från Bronfenbrenners socialekologiska
teori. (egen modifiering enligt Larsson, 2019, 26)..................................................... 17

1 Inledning
Temat i min magisteavhandling är mobbning bland högstadieelever. Till en början
diskuteras vad som anses vara mobbning, i vilka former den kan ta sig uttryck, hur
vanligt förekommande den är samt vad den kan förorsaka för de som blir utsatta och
för de som utsätter andra för mobbning. Vidare ger jag exempel på vilka faktorer som
ökar risken för att bli involverad i mobbning med hjälp av Bronfenbrenners
systemteori. Efter detta faller det sig naturligt att ta reda på hur man kan förhindra att
mobbning uppstår, vad man kan göra och vad som görs inom skolvärlden för att
motverka mobbning bland eleverna. Mobbning i skolan är ett fenomen som ständigt
förändras. Det kommer nya former och arenor för mobbning och därför är det ett
fenomen som ständigt behöver studeras. (Salmivalli, 2010)
Undersökningen i denna magisteravhandling har gjorts inom projektet KOMPIS som
står för ”kunskap om mobbningsprevention i Svenskfinland”. Projektet är ett
forsknings- och samhällsutvecklingsprojekt vid Åbo Akademi i Vasa och projektet
startade 2019. Syftet med projektet är att sprida evidensbaserad kunskap om ungas
skoltrivsel och psykiska välmående. Syftet är även att bilda ett forum där forskare,
experter, skolpersonal och andra aktörer som arbetar med att utreda och förebygga
mobbning och utanförskap kan utbyta kunskap. (Wasberg, 2020) Jag har deltagit i
projektets första fas och samlat in åsikter om hur man kan arbeta för att främja
skoltrivsel

och

förhindra

mobbning

i

finlandssvenska

skolor.

I

denna

magisteravhandling har jag valt att fokusera på rektorernas tankar och åsikter kring
mobbning, mobbningsprevention och skoltrivsel.
I Finland är man läropliktig ända tills man gått ut grundskolan, vilket innebär att barn
och ungdomar tillbringar en stor del av sin tid i skolan och därför är det viktigt att
skolan är en trygg plats att vistas på och där man får utvecklas till en egen individ.
Enligt 29 § i lagen om grundläggande utbildning (628/1998) har alla elever rätt till en
trygg skolmiljö. I skolan är skolpersonalen även skyldig att ingripa vid osakligt
beteende, såsom till exempel vid mobbning. (Utbildningsstyrelsen, 2014) Mobbning
är trots detta något som finns i så gott som alla skolor, kamratgrupper och även på

1

fritiden. Det är ett fenomen som finns i gemenskaper med andra människor och i olika
samhälleliga institutioner.
Mobbning i skolan är ett allvarligt och vanligt socialt problem. Att ha varit involverad
i mobbning kan få negativa konsekvenser för elever både på kort sikt och på lång sikt.
Det är ett fenomen som minskar på välbefinnandet och tär på den psykiska hälsan.
(Mannerheimin Lastensuojeluliitto, 2018). Det är en större risk att bli offer för
mobbning för de som blivit utsatta för mobbning i skolåldern även senare när de är
vuxna och i arbetslivet, enligt Brendgen et al. (2016). Att upprepade gånger bli utsatt
för stress påverkar både individens fysiska och psykiska hälsa och därmed även deras
framtida sociala och ekonomiska välbefinnande (Taylor, 2016). Med tanke på de
långsiktiga konsekvenserna som mobbningen kan orsaka individer är det av stor vikt
att försöka förhindra att mobbning överhuvudtaget uppstår. Det är viktigt att det i
skolan finns antimobbningsprogram som strävar efter att minska på mobbningen så
tidigt som möjligt, innan offren hamnar i en ond spiral av konstant utsatthet. (Brendgen
& Poulin, 2017)
Erfarenheterna som eleverna får i skolan påverkar alla aspekter av deras utveckling.
(Zullig et al., 2010) Därför anser jag att bland annat skolpersonalen, eleverna,
vårdnadshavarna och politikerna skulle se det som viktigt att skolan är en så trivsam
plats som möjligt för alla som tillbringar en stor del av sin vakna tid där. Skolgången
påverkar de facto många fler än enbart eleverna. Elevernas föräldrar berörs och
påverkas av barnens skolgång och skolpersonalen går dagligen till skolan som är deras
arbetsplats. Problem i skolmiljön, såsom till exempel mobbning, påverkar alltså en stor
del av samhället. Med tanke på de förödande konsekvenserna för alla som på något vis
är involverade i mobbning är det viktigt att ständigt fördjupa kunskapen om mobbning
och hur den så effektivt som möjligt kan motarbetas.
Mobbning är ett ständigt aktuellt ämne och dessutom väldigt relevant från ett
socialpolitiskt perspektiv eftersom det är ett problem som berör många och som
medför förödande konsekvenser för individen. Socialpolitik handlar om mänskligt
välbefinnande och de faktorer som påverkar det mänskliga välbefinnandet. I
socialpolitisk verksamhet strävar man efter att utveckla samhället på ett sätt som
främjar välbefinnande bland människor. Detta görs till exempel genom att erbjuda en
2

viss levnadsstandard eller social trygghet samt genom att hantera sociala risker eller
sociala problem. (Nygård, 2013, 14–15) Jag anser att mobbning kan ses som ett socialt
problem eftersom det berör flera än en person och kan således ha en negativ effekt på
samhällets normsystem, stabilitet eller den allmänna ordningen. Mobbning är ett
oönskat beteende och det berör helt klart fler än enbart den mobbade och det är ett
synligt problem som är möjligt och nödvändigt att åtgärda. Jag anser också att det är
på samhällets ansvar att se till att det finns strategier för att hantera och förebygga
mobbning. (Nygård, 2013, 65–68)

1.1 Syfte och frågeställningar
Syftet med denna magisteravhandling är att studera skolmobbning bland ungdomar i
högstadieåldern. Fokus ligger på rektorers uppfattning om skoltrivsel och det
mobbningsförebyggande arbetet i de finlandssvenska skolorna.
Mina frågeställningar är följande:
-

Hur definierar rektorerna mobbning och hur anser de att den tar sig uttryck i de
finlandssvenska skolorna?

-

Vad är följderna av mobbning?

-

Vilka yttre resurser anser rektorerna att de redan har när det handlar om att
förebygga mobbning och stärka skoltrivsel?

-

Var behövs det mera resurser för att minska på mobbningen och stärka
skoltrivseln enligt rektorerna?

1.2 Disposition
I första kapitlet presenteras temat för magisteravhandlingen. I följande kapitel
definieras vad mobbning är och hur det kan ta sig uttryck. I kapitel två behandlas
förekomsten av mobbning samt vilka konsekvenserna av mobbning är. I kapitel tre
används det socialekologiska perspektivet som en inramning för att identifiera
exempel på faktorer som kan öka risken för att bli involverad i mobbning. I kapitel
3

fyra behandlas mobbningsförebyggande arbete i skolorna. Efter teorigenomgången
följer metodkapitlet, där jag beskriver hur undersökningen samt bearbetningen och
analysen av materialet har gått till. Därefter följer resultatredovisningen, där
undersökningens resultat beskrivs. Slutligen diskuteras hela magisteravhandlingen i
ett avslutande kapitel.

4

2 Mobbning
Det finns många olika uppfattningar om vad mobbning är. En individ kan anse att en
handling är mobbning, medan en annan individ anser att samma handling inte
nödvändigtvis är mobbning. Med tanke på detta är det svårt att definiera mobbning.
Mobbning som begrepp kan förstås på flera sätt, och det finns många definitioner på
vad det egentligen är samt vilka handlingar som anses vara mobbning. När man således
utreder om det har varit frågan om mobbning måste man lyssna på individens egen
upplevelse av det som inträffat och om personen anser sig ha blivit mobbad ska man
ta det på allvar och reda ut situationen. Att definiera mobbning är ändå viktigt för att
kunna ingripa mot mobbning så tidigt som möjligt. (Mannerheimin Lastensuojeluliitto,
2018) I detta kapitel diskuteras olika definitioner av mobbning. Magisteravhandlingens

fokus ligger på skolmobbning, alltså mobbning som äger rum i en skolkontext.

2.1 Definition
En av pionjärerna inom mobbningsforskning är Dan Olweus (1986). Han menar att
mobbning består av situationer där en individ eller en grupp utsätter andra för en
negativ handling upprepade gånger och över tid. En negativ handling är, enligt
Olweus, när en individ förorsakar eller försöker förorsaka en annan individ skada eller
obehag, vilket kan ske både verbalt och fysiskt. Negativa handlingar kan också utföras
utan ord eller fysisk kontakt genom att man till exempel vänder ryggen till eller gör
fula gester för att irritera eller såra den andra individen. För att ett beteende ska
klassificeras som mobbning måste det enligt Olweus också finnas en maktobalans
mellan parterna, vilket innebär att offret inte har någon förmåga att försvara sig och
känner sig hjälplös inför mobbaren eller mobbarna. Man kan skilja på direkt och
indirekt mobbning. Direkt mobbning är öppna angrepp och indirekt mobbning handlar
om utfrysning och social isolering. (Olweus, 1986, 8–9)
Younan (2018) har gjort en systematisk översikt av artiklar som studerar definitionen
av mobbning. Resultatet visar att forskare anser att beteendet ska vara aggressivt,
avsiktligt, upprepande, involvera en maktobalans och vara oprovocerat för att det ska
5

klassificeras som mobbning. Alla forskare inkluderar inte alla dessa fem egenskaper
men de använder åtminstone en av dem i sina definitioner. Younan (2018) fann att de
flesta forskare använder sig av de tre kriterierna som Olweus använder för att definiera
mobbning: uppsåt, upprepning och maktobalans.
KiVa-skola-programmet är ett antimobbningsprogram som jag går djupare in på i
kapitel 4.1. KiVa-skola-programmet definierar mobbning enligt följande (Salmivalli,
Poskiparta & KiVa-skola arbetsgruppen, 2018, s. 6):
”Mobbning är avsiktliga upprepade handlingar riktade mot en och samma
person med syfte att orsaka personen bekymmer eller skada” och ofta
tillägger man även ”det är svårt för den mobbade att försvara sig”.
Med avsiktliga handlingar menas att individen förstår eller borde förstå att
handlingarna orsakar ett illamående hos individen som utsätts för handlingarna. För
att skilja på enskilda kränkningar och mobbning har man valt att definiera mobbning
som upprepade handlingar, eftersom upprepad mobbning kräver andra åtgärder än en
enskild situation. (Salmivalli, Poskiparta & KiVa-skola arbetsgruppen, 2018) Enligt
UNESCO:s rapport (2019) ska mobbning inträffa minst en eller två gånger per månad
för att en elev ska anses vara ett offer för mobbning.
Det är också viktigt att känna till att det finns olika typer av mobbning eftersom de tar
sig uttryck på olika sätt. Traditionellt sett har fysisk och psykisk mobbning varit de
vanligaste formerna av mobbning. Fysisk mobbning är en form av mobbning som
inkluderar upprepad aggression såsom slag och sparkar, att offret blir inlåst, tvingas
göra saker eller får saker stulna eller förstörda. Psykisk mobbning innebär verbala
övergrepp, känslomässigt utnyttjande och social utslagning. Det kan handla om att bli
kallad fula namn, att bli retad på ett obehagligt sätt, att lämnas utanför aktiviteter med
avsikt, att bli utesluten eller helt ignorerad och att vara föremål för lögner eller
otrevliga rykten. Mobbningen kan också ha en sexuell underton, vilket innebär att
mobbaren gör narr av offret genom sexistiska skämt, kommentarer eller gester.
(UNESCO, 2019)
En form av mobbning som blivit allt vanligare i dagens samhälle är nätmobbning.
Generellt se har forskare, i likhet med traditionell mobbning, definierat nätmobbning
6

som en aggression, som kräver upprepning, uppsåt och maktobalans. Detta kan vara
problematiskt eftersom det kan vara svårt att känna igen egenskaperna när det handlar
om nätmobbning. Ett problem är till exempel om en bild postas en gång på sociala
medier. Kan man kalla det repetition med tanke på att bilden kan ses obegränsade
gånger av ett obegränsat antal individer? Ett annat problem är att offret inte alltid vet
vem förövaren är och då finns det nödvändigtvis inte en maktobalans. (Green, Furlong
& Felix, 2017) I UNESCO:s rapport (2019) innebär nätmobbning att bli mobbad via
meddelanden, till exempel att någon skickar elaka meddelanden, e-post eller publicerar
inlägg på sociala medier. Nätmobbning inkluderar också bilder, att någon tar en
ofördelaktig eller olämplig bild och postar den på nätet utan lov. Det handlar om att
bli behandlad på ett sårande eller otäckt sätt med hjälp av mobiltelefoner
(meddelanden,

samtal,

videoklipp)

eller

online

(e-post,

sociala

nätverk,

direktmeddeladen).
Tack vare Olweus forskning har man i skolorna börjat studera mobbning som ett
socialt problem och en folkhälsofråga som måste tas på allvar och motverkas. Tidigare
sågs mobbningsbeteendet som en naturlig del av uppväxten. Olweus anser sig själv ha
skapat en förståelse för hur man avsevärt kan minska på mobbningsproblematiken med
att implementera ett forskningsbaserat interventionsprogram i skolan. (Olweus, 2013)

2.2 Skolmobbning bland ungdomar
Mobbning i skolan sker under lektionstid, på rasterna och på vägen till och från skolan.
En stor del av mobbningen idag sker också via internet där mobbningen pågår dygnet
runt. Mobbning är ett gruppfenomen som utvecklas i grupper och grundar sig på
relationerna mellan gruppmedlemmarna. I en skolmiljö finns det flera olika typer av
mobbning, då det till exempel kan finnas mobbning mellan elever, mellan skolpersonal
och elever samt mobbning skolpersonalen emellan. I denna avhandling fokuserar jag
på mobbning mellan eleverna. De som är involverade i mobbning anammar olika
roller, såsom människor gör i gruppsammanhang. Salmivalli et al. (1996) har definierat
olika deltagarroller i relationen mellan offer och förövare. Det finns mobbare som tar
initiativet till att mobba någon annan, de är ledare. En annan form av mobbare är de
som följer ledaren och börjar mobba andra eftersom de gör som ledaren gör. Det finns
7

också de som uppmuntrar mobbaren eller skrattar åt offret och så finns det åskådare
som håller sig utanför men inte gör någonting åt saken. Det finns även de som råkar ut
för andras negativa handlingar, med andra ord offer.
Hur ser mobbning i skolorna ut, hur vanligt är det och vilken typ av mobbning
förekommer? I en rapport gjord av UNESCO (2019) diskuteras detta. I rapporten har
man använt data från the World Health Organization (WHO), Global School-based
Student Health Survey (GSHS) och Health Behaviour in School-aged Children
(HBSC). Tillsammans tillhandahåller de data från 144 länder och olika regioner i
världen. HBSC består av data från Europa och Nordamerika medan GSHS täcker andra
delar av världen.
Globalt sett har nästan en av tre elever blivit mobbade den senaste månaden, enligt
UNESCO:s rapport (2019). Enligt data från GSHS och HBSC har 32 % blivit mobbade
i skolan en eller flera dagar den senaste månaden. GSHS-datamaterialet från 96 länder
och olika regioner visar att nästan en av fem elever (19,4 %) blev mobbade en eller två
dagar, cirka en av 20 (5,6 %) blev mobbad tre till fem dagar och ungefär en av 13 (7,3
%) blev mobbad sex eller fler dagar under den senaste månaden. Andelen elever som
rapporterade att de hade blivit mobbade var störst i Subsahariska Afrika (48,2 %) och
lägst i Europa (25 %). (UNESCO, 2019)
Vilken form av mobbning som är vanligast varierar länderna emellan. Enligt data från
GSHS har 16,1 % någon gång varit utsatta för fysisk mobbning. Enligt de uppgifter
som HBSC ger vid handen var dock fysisk mobbning den form av mobbning som
rapporterades i minst utsträckning. Även när man ser på data från PISAundersökningen var fysisk mobbning minst rapporterad (4 %), detta kan förklaras med
hjälp av respondenternas ålder. I PISA undersökningar deltar endast 15-åringar och
globala data indikerar att äldre barn är mindre benägna att utsättas för fysisk mobbning
än yngre barn. (UNESCO, 2019)
Psykisk mobbning är vanligare i Nordamerika och Europa än i andra delar av världen.
Enligt HBSC-datamaterialet har 28,4 % i Nordamerika och 15,1 % i Europa angett att
de blivit uteslutna från aktiviteter eller blivit ignorerade. Ser man på data från GSHS
som jämförelse är det endast 5,5 % som rapporterat att de blivit uteslutna från
8

aktiviteter eller blivit ignorerade i de övriga delarna av världen. Det är skäl att påpeka
att skillnaderna i rapporterad mobbning mellan HBSC- och GSHS-datamaterialet kan
tänkas bero på att de undersökta barnen varit i olika åldrar och därmed kan ha haft
varierande kapacitet att minnas mobbningen. (UNESCO, 2019)
Nätmobbning är mindre frekvent, ungefär en av tio elever har blivit utsatt för
nätmobbning. I Kanada och Europa har 10,1 % blivit mobbade via meddelanden och
8,2 % via bilder på nätet. Tidigare forskning (Livingstone et al., 2011) visar att 13 %
av australiensiska barn i åldern 9-16 år och 6 % av barnen i motsvarande ålder inom
den Europeiska Unionen har rapporterat att de har utsatts för nätmobbning. (UNESCO,
2019)
Enligt enkäten Hälsa i skolan 2019 som samlats in i Finland tycker över hälften av
eleverna i årskurs åtta och nio om att gå i skolan. Enkäten genomfördes år 2019 av
Institutet för hälsa och välfärd och har besvarats av över 250 000 elever. Enligt enkäten
har 17 % av eleverna i årskurs åtta och nio upplevt fysiska hot. Fysisk mobbning är
också vanligare bland pojkar än flickor. Enligt enkäten har ungefär 5 % av elever
upplevt mobbning i skolan varje vecka och 3 % av eleverna i årskurs åtta och nio
uppgav att de deltagit i mobbning minst en gång i veckan. (Ikonen & Helakorpi, 2019)
Förekomsten av mobbning har minskat, speciellt i årskurs åtta och nio, när man jämför
de senaste tio åren. Trots detta är det viktigt att man i skolan kontinuerligt och
systematiskt arbetar förebyggande och ingriper i den mobbningen som sker.
(Utbildningsstyrelsen, 2019)
Det kan konstatera att mobbning finns, men varför detta fenomen förekommer är en
svår och mångfacetterad fråga. Här nedan ges exempel på några förklaringar. Se
kapitel 3 för mera djupgående teoretiska förklaringar på vilka faktorer som kan öka
risken för att bli involverad i mobbning på olika sätt. Orsakerna till att mobbning finns
kan förklaras på flera olika sätt och man får olika svar utgående från vilket perspektiv
man har. Frågar man elever varför det finns mobbning svarar de oftast att det beror på
att den som mobbas har ett annorlunda utseende eller beter sig avvikande. (Thors,
2007, 48-49) Andra orsaker till mobbning är enligt elever att mobbaren har låg
självkänsla och därför mobbar andra. (Frisén, Jonsson & Persson, 2007) Frisén,
Jonsson och Persson (2007) har gjort en studie om svenska ungdomars uppfattning och
9

upplevelser av mobbning. Enligt ungdomarna som medverkat i studien blir de flesta
mobbade i 7-9 års ålder. Ungdomarna anser vidare att det är vanligt att både bli
mobbad och att vara mobbare på samma gång. Endast en individ mobbade andra före
hen själv blev offer för mobbning. De anser att mobbningen upphör när mobbaren
mognar och när offret står upp för sig själv. De som själva varit offer ansåg inte i lika
hög grad som de som inte varit involverade i mobbning att det hjälper att stå upp för
sig själv.
Olweus anser att man kan undersöka mobbningen med hjälp av ett individperspektiv
eller med ett bredare samhällsperspektiv. Om man ser på mobbningen från ett
individperspektiv ser man på olikheter mellan enskilda elever, till exempel yttre
kännetecken och personlighetsegenskaper samt om det finns skillnader i elevernas
situation eller miljö. Om mobbningen studeras utgående från ett samhällsperspektiv
undersöker man istället på vilka egenskaper miljön eller systemet har som kan påverka
nivån eller omfattningen av mobbning för en grupp av elever. (Olweus, 1986, 26)
Om mobbningen studeras utgående från ett individperspektiv så kan man, enligt
Olweus (1986, 31–33), skilja på passiva mobboffer och provocerande mobboffer.
Passiva mobboffer provocerar inte sin omgivning, utan de är ofta negativt inställda till
våld och de är inte aggressiva eller retsamma. De är istället mer ängsliga och osäkra
än andra elever. De är för det mesta även försiktiga, tystlåtna, känsliga och har en
negativ självuppfattning, de känner sig dumma, misslyckade, generade och oattraktiva.
I skolan känner de passiva mobboffren sig ensamma och övergivna och de har
vanligtvis inte en enda god kompis i klassen. De passiva mobboffren är den vanligaste
typen av mobboffer. Ser man på den mer ovanliga typen av mobboffer, det
provocerande mobboffret, ser man att de ofta är okoncentrerade och oroliga och
stämningen runt dem är oftast irriterad och spänd. De hamnar lätt i konflikt med andra
och är provocerande.
Mobbarna å andra sidan är ofta aggressiva mot kompisar, föräldrar och lärare. De är
impulsiva och har ett behov av att dominera. De har ofta en god självkänsla och de har
ovanligt lite ångest och osäkerhet. Alla mobbare är förstås inte likadana utan det kan
finnas mobbare som både är aggressiva och ängsliga. (Olweus, 1986, 33–35) Denna
syn på mobbare har fått kritik av Frånberg och Wrethander (2011, 34), som anser att
10

elever stämplas när man betraktar dem som bärare av problemet. Detta leder i sin tur
till konsekvenser för barnets självkänsla och självuppfattning och de kan börja agera
utgående från de etiketter de har tilldelats. Även Taki (2003) menar att mobbning inte
enbart beror på en individs egenskaper utan vem som helst kan bli en mobbare.
Enligt Mohsenys et al. studie (2019) är pojkar både mobbare och offer för mobbning i
högre grad än flickor. Enligt studien har mobbning ett samband med användningen av
tobak och alkohol då både offer och förövare använder tobak och alkohol i högre grad
än andra elever. Även fysiska problem och problem i skolmiljön har ett samband med
mobbningsbeteenden. BMI, längd och vikt har ett samband med mobbning men endast
vikt har ett samband med att bli offer för mobbning. Mobbare har i högre grad än offer
olika typer av sociala problem. Emotionella-, sociala-, uppförande-, kamrat- och
hyperaktivitetsproblem

har

en

betydande

korrelation

med

mobbning

och

mobbningsoffer. (Mohseny et al., 2019)
Det kan alltså konstateras att mobbning finns i olika former och i olika utsträckning i
olika delar av världen. I Finland tycker de flesta åttonde och nionde klassister om att
gå i skolan. Mobbningen i de finländska skolorna har minskat de senaste tio åren även
om problemen fortfarande består. Ungefär en av tjugo elever har upplevt mobbning i
skolan varje vecka. Vad händer då med de elever som blir utsatta eller på andra sätt är
involverade i mobbning? Vilka effekter som mobbningen kan ha på elevernas psykiska
och fysiska välmående presenteras i följande kapitel.

2.3 Mobbningens följder
Att stå ut med olika typer av trakasserier, kränkningar och hot har sina följder. Även
de som utsätter andra för detta, mobbarna, kan på olika sätt börja må dåligt på grund
av det de gjort mot andra. Mobbning kan alltså leda till många slag av lidande, både
för mobbningsoffren och för de som utsatt andra för mobbning. Det psykiska
välbefinnandet sänks vanligen och bland annat depression är en stor risk för alla som
varit inblandade i mobbning. (Kaltiala-Heino, Fröjd & Marttunen, 2009)

11

De som påverkas mest av mobbning är de som både varit offer och mobbat andra, de
kan till exempel få olika matsmältningsproblem, somatisk smärta och olika
hudproblem. Mobbare/offer har också höga nivåer av posttraumatisk stress. (Houbre,
Tarquinio, Thuillier & Hergott, 2006)
Att vara offer för mobbning påverkar bland annat den mentala hälsan. De som är
utsatta för mobbning kan utveckla syndrom såsom depression, ångest, posttraumatiskt
stressyndrom samt olika symptom och beteenden såsom psykotiska symptom,
självmordstankar och självskadebeteende. Självmordsförsök är också något som setts
i större utsträckning hos de som blivit mobbade än de som inte varit offer för
mobbning. Mobbningsoffer har även en risk för att få olika somatiska symptom såsom
magont, sömnsvårigheter, huvudvärk, yrsel och ryggont. (Houbre, Tarquinio, Thuillier
& Hergott, 2006) De som är utsatta för mobbning kan känna sig ensamma, ha låg
livstillfredsställelse och är mindre benägna att ha en god livskvalitet. (Moore et al.,
2017) Mobbningsoffren kan också känna sorgsenhet, förlägenhet, rädsla, ilska,
maktlöshet, hjälplöshet och förvirring och även en känsla av att bli sårad är vanligt.
(Hutson, 2018) De som mobbas har också lägre självkänsla och lägre tilltro till sin
egen förmåga. (Esbensen & Carson, 2009) För att försöka upprätthålla en nöjaktig nivå
av självkänsla kan mobbningsoffren utveckla olika riskbeteenden. (Houbre, Tarquinio,
Thuillier & Hergott, 2006) De kan till exempel börja använda alkohol, tobak och
droger. De kan även utveckla sexuella beteendeproblem såsom tonårsgraviditet, tidig
sexual debut och sexuellt riskbeteende. Även skolgången påverkas av mobbning, de
som varit utsatta för mobbning har en större risk för att få sämre skolframgång än de
som inte blivit mobbade. (Moore et al., 2017)
De som mobbar andra kan få sömnproblem, dåligt humör och värk. (Mannerheimin
Lastensuojeluliitto, 2018) Beteendeproblem finns både bland de som utsatt andra för
mobbning och de som varit offer för mobbning. (Houbre, Tarquinio, Thuillier &
Hergott, 2006)
Mobbning i skolan kan också påverka skolprestationerna för alla elever i skolan. I
skolor med mycket mobbning är skolresultaten sämre än i skolor med lite mobbning.
Skolresultaten var sämre både för mobbningsoffren och för de som inte blivit mobbade
eller varit delaktiga i mobbningen. (Strøm, Thoresen, Wentzel-Larsen & Dyb, 2013)
12

Speciellt läsförmåga och matematiska kunskaper tenderar att bli sämre i skolor med
mycket mobbning. (Konishi, Hymel, Zumbo & Li, 2010) Mobbningen skapar en
ohälsosam och otrygg miljö som påverkar alla elever. (Strøm, Thoresen, WentzelLarsen & Dyb, 2013)
Mobbningen kan också leda till olika psykiska besvär i vuxen ålder. Att vara offer för
mobbning eller att vara både offer och mobbare, ökar riskerna för att få allvarliga
emotionella problem i vuxen ålder, oberoende av kön. De som varit både mobbare och
offer har en högre risk för att utveckla depression och panikångest i vuxen ålder. Ser
man på skillnader mellan flickor och pojkar så har flickor som varit både offer och
mobbare högre risk för agorafobi medan pojkar som varit både offer och mobbare har
en högre självmordsbenägenhet. De som varit offer för mobbning i sin barndom har
en högre risk för ångestsyndrom i vuxen ålder. (Copeland, Wolke, Angold & Costello,
2013) I vuxen ålder kan också mobbningsoffren ha problem med självkänslan,
kroppsuppfattningen, ätstörningar och depression. (deLara, 2019) Mobbare har en
högre risk för att utveckla antisocial personlighetsstörning i vuxen ålder. (Copeland,
Wolke, Angold & Costello, 2013) När man undersökt manliga mobbare har också
funnit att de löper större risk för att utveckla drogmissbruk, problem med den psykiska
hälsan, aggressivitet vid sällskapande samt brottslighet senare i livet. (Mannerheimin
Lastensuojeluliitto, 2018)
Medverkande i mobbning kan, oavsett vilken typ av mobbning vi pratar om, ha en
koppling till negativa hälso-, ekonomiska-, beteendemässiga-, och sociala resultat i
vuxen ålder. Mobbningen kan vara en följd av olika familjesvårigheter eller
psykiatriska sjukdomar. Kontrollerar man dessa och tar dem i beaktande så är det
endast offer och de som varit både offer och mobbare som har en risk för att få nedsatt
hälsa, förmögenhet och svårigheter med sociala relationer i vuxen ålder. (Wolke,
Copeland, Angold & Costello, 2013) Till exempel relationer med kompisar, potentiella
relationer och etablerade relationer med intima partners påverkas negativt i vuxen
ålder om man utsatts för mobbning i barndomen. De som har litat på andra och fått
tilliten förstörd genom mobbning kan ha svårigheter med att etablera hälsosamma
relationer som unga vuxna. De kan också ha svårigheter att medverka i hälsosamma
familjer och umgängen. Mobbning i barndomen kan påverka förmågan att lita på andra
i sådan utsträckning att det förhindrar individen att skapa hälsosamma vänskapliga
13

relationer eller intima relationer. En del kan undvika social kontakt och en del kan
stanna kvar i våldsamma förhållanden. (deLara, 2019)
Mobbningen leder således till konsekvenser för alla inblandade, både under och efter
mobbningsperioden. Mobbningen kan i vissa fall leda till konsekvenser för resten av
livet och därför vore det viktigt att försöka reda ut varför mobbning förekommer så att
man kan arbeta preventivt för att försöka förhindra att mobbning uppstår mellan
individer. I följande kapitel ges, med hjälp av Bronfenbrenners systemteori, exempel
på faktorer på olika nivåer som kan öka risken för att bli involverad i mobbning på
olika sätt.

14

3 Riskfaktorer för skolmobbning
Vad mobbning beror på och varför den finns är en svår fråga som det inte finns något
enkelt och entydigt svar på. Det finns flera olika risk- och skyddsfaktorer för
mobbning. Jag har valt att studera några riskfaktorer som kan öka risken för att bli
utsatt eller för att utsätta andra för mobbning med hjälp av Bronfenbrenners
systemteori. Det finns fler riskfaktorer men jag har valt att avgränsa mig till dessa.
Mobbningen har historiskt sett studerats utifrån ett individpsykologiskt perspektiv, där
orsakerna till mobbning kopplades till individen och inte till miljön eller omgivningen.
(Schott & Sondegaard, 2014) För att förstå mobbningen utifrån ett annat perspektiv
utvecklades det socialekologiska perspektivet där även olika samverkande processer
mellan olika aktörer, relationer och nivåer mäts. Mobbning är trots allt ett fenomen där
det sker komplexa sociala utbyten mellan individer, deras kamratgrupper och deras
sociala miljö. (Krug, Mercy, Dahlberg & Zwi, 2002)
Det socialekologiska perspektivet bygger på Bronfenbrenners systemteori där allt
mänskligt beteende och olika fenomen förstås utgående från den omgivning där
individen finns. Studier på människor måste alltså göras i samspel med miljön där både
människan och miljön utvecklas. Beteenden eller fenomen kan inte förklaras enbart
utgående från individen. Även den fysiska och sociala ekologin, där mänsklig
utveckling sker, är viktig att ta i beaktande inom systemteorin. (Bronfenbrenner &
Morris, 2007)
Inom det socialekologiska perspektivet förstås fenomen utifrån tanken om att de är
omgivna av ett större system. Detta kallar Bronfenbrenner (1977) ”ecology of human
development”. Den ekologiska miljön består av olika strukturer och alla strukturer
påverkar varandra. Varje struktur finns dessutom inom en annan struktur.
Bronfenbrenner kallar strukturerna för system. Systemen påverkar individers
utveckling i samspel med miljön. Miljön där individer lever kallar han för ”nested
arrangement of structure”.

15

Bronfenbrenners (1977) ekologiska perspektiv använder sig av Brims (1975)
terminologi micro-, meso-, exo- och makrosystem. Dessa system ses tillsammans som
sociala strukturer. Bronfenbrenner anser att alla system påverkar varandra. För att
förstå människans utveckling kan man således inte observera beteende på en fysiskt
isolerad plats, utan det krävs en förståelse av människors interaktioner som omfattas
av system som alla påverkar varandra.
Systemet som är längst in i den ekologiska miljön är mikrosystemet. Dit hör individen
och dess närmaste omgivning, till exempel hem, skola, arbetsplats. En miljö definieras
som en plats där individen engagerar sig i särskilda aktiviteter inom ramen för
särskilda roller, till exempel dotter, förälder eller lärare, i vissa perioder. Det andra
systemet som kommer efter mikrosystemet i den ekologiska miljön kallas för
mesosystemet. Till mesosystemet hör inbördes förhållanden mellan individens
viktigaste miljöer som hen befinner sig i under en viss tidpunkt i sitt liv.
(Bronfenbrenner, 1977) Mesosystemet är alltså ett system av mikrosystemen som
formas och utvidgas när individen förflyttar sig till en ny miljö (Bronfenbrenner,
1979). För ett barn kan mesosystemet till exempel omfatta interaktioner mellan familj,
skola och kompisar. (Bronfenbrenner, 1977)
Exosystemet hänvisar till informella och formella sociala strukturer som inte
involverar individen som en aktiv deltagare men som påverkar individens miljöer
(Bronfenbrenner, 1977; 1979). Strukturerna inkluderar de stora institutionerna i
samhället, bland annat arbetsvärlden, grannskapet, massmedia samt lokala, statliga och
nationella myndigheter. (Bronfenbrenner, 1977) Bronfenbrenner (1979) menar att
makrosystemet innehåller ”blueprints” som kan skilja sig åt beroende på till exempel
klass, etnisk tillhörighet, religion och så vidare.
Makrosystemet är det överordnade systemet som består av samhällsnivån,
ekonomiska, sociala, pedagogiska, juridiska och politiska system som kommer till
konkreta uttryck på de andra nivåerna. Detta system hänvisar inte till specifika
sammanhang som påverkar individen, utan till generella prototyper som finns i
kulturen eller subkulturen som sätter mönster för de strukturer och aktiviteter som sker
på en konkret nivå. (Bronfenbrenner, 1977).

16

Olika kontextnivåer påverkar individen på olika sätt. Till exempel skolan, hemmet och
kamratgruppen är kontexter där individen interagerar i mikrosystemet. Dessa
mikrosystem interagerar å sin sida i mesosystemet eftersom en individ oftast befinner
sig i flera motsvarande mikrosystem på samma gång. Kontexten har således en stor
inverkan på en individs utveckling. (Larsson, 2019)

Figur 1 Socialekologisk modell utgående från Bronfenbrenners socialekologiska teori.
(Egen modifiering enligt Larsson, 2019, 26)

Mobbning är lämpligt att studera utifrån ett socialekologiskt perspektiv med tanke på
komplexiteten i individuella egenskaper, som till exempel aggression. Detta eftersom
individuella egenskaper till stor del påverkas av sociala kontextuella miljöer som
ungdomar utsätts för. Individuella egenskaper, som till exempel aggression, påverkas
således av den miljö som individen utsätts för, till exempel skolans miljö. Miljön där
mobbningen startar och fortgår är alltså av central betydelse. Åtgärderna mot
mobbning kan således inte vara desamma för alla skolor, i alla länder eftersom
17

kontexten har en central betydelse för om interventionerna fungerar eller inte. (Hong
& Espelage, 2012)

3.1 Sociala relationer
Fokus i denna magisteravhandling är på mobbning som sker mellan skolans väggar.
Det är ändå av stor betydelse att granska vilken inverkan familjerelationer och
kamratgrupper har eftersom de formar individen till den person som hen är.
Enligt Bowes et al. (2009) har familjefaktorer ett samband med mobbning. Våld, brist
på tid och närhet samt oengagerade föräldrar har en inverkan på förekomsten av
mobbning. I Bowes et al.:s studie framkom att unga som behövt vittna om våld i
hemmet efter fem års ålder i högre grad mobbar andra barn. Unga som spenderar för
lite tid med sin mamma, speciellt vid fem års ålder, har en ökad risk för att bli både ett
offer för mobbning och en mobbare. För barn som blivit utsatta för misshandel ökar
risken att bli offer för mobbning och offer/mobbare. Bowes et al. fann också att
erfarenheter av att ha blivit misshandlad kan ha en direkt inverkan på risken att bli
offer för mobbning. Detta eftersom individen då kan visa tecken på att ha försummats
eller så kan hen ha synliga ärr från fysisk skada, vilket ökar risken för att bli offer för
mobbning. Ser mobbaren att en individ redan är i en svagare ställning kan det alltså
vara lättare att trakassera individen på olika sätt.
Enligt Bowes et al.:s studie har de som både är offer och mobbare mindre involverade
föräldrar än de som inte är både offer och mobbare. Involverade föräldrar som ger stöd
till sina barn har å andra sidan ett samband med mindre mobbning. Barn som upplever
att de får stöd från sina föräldrar är i mindre utsträckning involverade i mobbning
(Wang, Ianotti & Nansel, 2009). De som kommer från familjer som kännetecknas av
konflikter och dålig föräldrakontroll är mer benägna att uppleva att skolan har en dålig
atmosfär och tenderar att vara negativt påverkade av kompisar (Cook et al., 2010).
Vilken stil föräldrarna använder sig av i sitt föräldraskap har också visat sig ha en
inverkan på ungdomarnas mobbningsbeteende. Enligt Baldry och Farringtons studie
(2000) har de som mobbar andra i högre grad auktoritära föräldrar som använder sig
18

av bestraffning. Mobbarna har också i högre grad föräldrar som inte stöttar och
uppmuntrar sina barn och föräldrar som är oense med varandra. Enligt Baldry och
Farrington är barn som blir bestraffade för sina beteenden, som inte blir sedda och
uppmuntrade och som växer upp i en miljö med mycket bråk mer benägna att börja
mobba andra. Martínez, Murgui, Garcia & Garcia (2019) fann å sin sida att
auktoritativt föräldraskap, där föräldern är strikt och beordrande, är förknippat med att
bli offer för mobbning och fungerar som en riskfaktor oavsett ungdomens benägenhet
till aggression. Auktoritativt föräldraskap har alltså visat sig att antingen ha ett
samband med att bli mobbare eller att bli offer för mobbning. Enligt Martínez, Murgui,
Garcia & Garcias (2019) studie är tillåtande föräldraskap, som karaktäriseras av
acceptans och engagemang, den mest skyddande stilen av föräldraskap. Unga som har
föräldrar som är involverade i deras liv och som accepterar olikheter är alltså minst
involverade i mobbning.
Förutom vårdnadshavarnas och familjens stöd spelar även skolpersonalens och
kompisarnas stöd en viktig roll för de ungas mående och utsatthet i skolan. Enligt Díaz
Herráiz och Bartolomé Gutiérrez (2016) studie har stöd av föräldrar ingen större
betydelse för de ungas benägenhet att bli offer för fysisk mobbning. Däremot har
socialt stöd från kompisar och skolan en effekt. De unga som inte får något socialt stöd
från kompisar och/eller skolan har alltså en större benägenhet att bli offer för
mobbning. Lågt socialt stöd från föräldrarna ökar dock sannolikheten för att bli offer
för utfrysning och verbal mobbning enligt Díaz Herráiz och Bartolomé Gutiérrez
(2016) studie.
Speciellt lärarnas stöd har visat sig ha en stor betydelse för unga i skolan. Mobbare får
enligt DeMaray och Maleckis studie (2003) mindre stöd från lärare, vilket tyder på att
lärare borde få hjälp med att hitta verktyg för att stödja elever som mobbar andra.
DeMaray och Malecki fann också i sin studie att de som är både offer och mobbare
samt de som enbart är offer får mindre stöd av sina klasskamrater än mobbare och de
som inte alls är involverade i mobbning. De som är både offer och mobbare får även
minst stöd av föräldrar och skolan jämfört med de som enbart mobbar eller är offer för
mobbning. Denna grupp är samtidigt de som värdesätter socialt stöd högst, speciellt
viktigt är stöd från föräldrar och lärare enligt studien gjord av DeMaray och Malecki.

19

Familjefaktorer har alltså ett samband med mobbning. Dåliga hemförhållanden skapar
osäkra ungdomar som ger sig på andra. Erfarenheter av att själv ha blivit utsatt för våld
hemma kan leda till att man blir ett offer eller både ett offer och en mobbare i skolan.
Bra hemförhållanden med stödjande, involverade föräldrar har å sin sida ett samband
med mindre mobbning. Alla som är involverade i mobbning, offer, förövare och de
som både är offer och förövare, har ett behov av stöd från sin omgivning, både hemma
och i skolan.

3.2 Skolans klimat
Ungdomar spenderar största delen av sin vakna tid i skolan. Skolan är den plats där de
umgås med vänner, där de lär sig saker, där deras identiteten formas och där de
förbereder sig inför framtiden. Erfarenheter från skolan påverkar således alla aspekter
av utvecklingen under tonåren. (Wigfield, Eccles, Schiefele, Roeser, & Davis-Kean,
2006) Begreppet skolklimat är mångfacetterat. Det täcker ett mångfaldigt spektrum av
dimensioner, det vill säga allt från den objektiva storleken och skolbyggnadens fysiska
tillstånd till de subjektiva uppfattningarna om de interpersonella relationerna i skolan.
(Chirkina & Khavenson, 2018)
Att skolklimatet har en inverkan på elevernas lärande och trivsel har uppmärksammats
av forskare under en lång tid. Trots detta initierades skolklimatforskningen på allvar
först under 1950-talet. Under senare år har forskare även börjat intressera sig för
elevernas sociala miljö, vilket är nödvändigt för att beskriva beteenden och lärande
samt på vilket sätt skolan tar itu med problem och sociala relationer. (Zullig et al.,
2010)
Flera studier har sett på skolans miljö och klimat och i studierna har man kommit fram
till att olika faktorer i skolan kan ha en inverkan på mobbningens omfattning i skolan.
En skolmiljö som ger eleverna möjlighet att delta och vara involverade i skolan är en
faktor som ger bättre skolresultat och minskar på mobbningen i skolan. (Ahlström,
2009) Mobbning är i sin tur en faktor som har en negativ effekt på skolans klimat.
Elever som upplever att det finns mobbning i skolan känner sig mindre trygga i skolan

20

och blir således mindre engagerade, mindre hängivna att göra bra ifrån sig i skolan och
att delta i skolans aktiviteter. (Mehta, Cornell och Gregory, 2013)
Skolans storlek har också en inverkan på mobbningens omfattning. Större skolor anses
ofta ha mer störande miljöer och vara mer osäkra än mindre skolor. I större skolor
anses det även finnas en större sannolikhet för elever att bli offer för mobbning än i
mindre skolor. Både lärare och elever i större skolor rapporterar att de observerar mer
mobbning än vad elever och lärare i mindre skolor gör. Klein och Cornell (2010) anser
att man ska vara försiktig med detta antagande, eftersom de inte fann något samband
mellan offer för mobbning och skolans storlek. En möjlig förklaring till att elever och
lärare observerar mer mobbning i större skolor kan vara att det helt enkelt finns fler
elever i dessa skolor. Klein och Cornell (2010) menar att graden av mobbning inte
behöver vara högre fastän elevunderlaget är större. Det betyder endast att det finns fler
möjligheter att observera mobbning om det finns fler elever i skolan. En annan möjlig
förklaring enligt Klein och Cornell (2010) är att skolpersonalen endast kan hantera ett
visst antal fall per dag. När skolpersonalen når gränsen för sin kapacitet i en större
skola så kan det leda till att mindre fall ignoreras eller hanteras mera informellt.
Rektorer kan medvetet eller omedvetet mildra sin policy för att hantera mobbningsfall
och lärare kan höja tröskeln för att rapportera fall av mobbning. Klein och Cornell
(2010) menar att det också är möjligt att rektorer inte registrerar alla fall när
pappersarbetet blir orimligt, eftersom de helt enkelt inte hinner göra allt. Det kan också
vara så att det finns flera konflikter mellan elever i mindre skolor eftersom det är större
konkurrens och färre vänskapsalternativ i mindre skolor.
Bowes et al. (2009) har också undersökt om skolans storlek har en inverkan på
förekomsten av mobbning i skolan. Enligt deras studie har skolans storlek en betydelse
för att bli offer för mobbning, då det är mer sannolikt att bli offer för mobbning i större
skolor än i mindre skolor. Risken för att bli en mobbare var dock mindre i större skolor.
Detta kan enligt Bowes et al. (2010), precis som också Klein och Cornell (2010) ansåg,
förklaras med att det kan finnas en underrapportering av mobbningsfall i större skolor.
Skolpersonalen är kanske mindre medvetna om elevernas sociala beteende och det
finns större utmaningar i övervakningen av eleverna under lektionstid i större skolor.
Enligt Muijs (2017) har storleken eller typen av skola endast lite eller inte alls någon
inverkan på förekomsten av mobbning. Skolans policy gällande beteende och
21

mobbning är mer betydelsefullt för huruvida det finns mobbning eller inte, enligt
Muijs.
Skolans klimat påverkas av eleverna som går i skolan, och tvärtom påverkas även
eleverna av skolmiljön. Merrin, Espelage och Hong (2016) fann i sin studie att
ungdomar som går i skolor med högre andel elever som kommer från ett
dysfunktionellt hem har en betydande risk för mobbningsbeteende. Ungdomar som
kommer från ett dysfunktionellt hem och som går i en skola där de konstant utsätts för
riskbeteenden kan lättare förvärva ett riskfyllt beteende, till exempel ett
mobbningsbeteende. Dessa ungdomar kan också enligt Merrin, Espelage och Hong
(2016) bli socialiserade till att engagera sig i mobbning och uppfatta sådant beteende
som ett lämpligt medel för att interagera med sina kompisar, då de helt enkelt inte har
någon annan modell för beteende.
Även skolpersonalens uppfattning om skolans klimat och ledningens attityd till
mobbning har en inverkan på mobbningens omfattning i skolan. Resultatet av
Espelage, Polanin och Lows studie (2014) tyder på att skolpersonalens uppfattningar
om skolmiljön motsvarar elevrapporter om mobbningsbeteende. I skolor där
skolpersonalen upplever att det finns aggressionsproblem har också eleverna uppgett
att det finns mer mobbning. Om skolpersonalen upplever att de har stöd i att ta itu med
mobbning så är också färre elever utsatta för mobbning. Om ledningen är engagerad i
hanteringen av mobbning, om det utvecklas program i skolan för att förebygga
mobbning

samt

om

skolpersonalen

får

gå

på

fortbildningar

gällande

mobbningsförebyggande arbete, minskar också mobbningen i skolan. Jämställdhet
mellan könen, nolltolerans för sexuella trakasserier och en bra relation mellan elever
och lärare var förknippat med mindre mobbning, utsatthet och aggression, samt en
större vilja bland elever att ingripa i mobbningssituationer.
Sammanfattningsvis har skolans klimat en inverkan på mobbningens omfattning i
skolan. Större skolor kan ha mer störande miljöer och vara mer osäkra. Om det finns
mer mobbning i större skolor än i mindre skolor är forskare inte helt överens om. En
del forskare säger att mer mobbning i större skolor helt enkelt kan bero på att det finns
fler elever och därför också mera mobbning. Det kan också vara så att skolpersonalen
inte hinner hantera alla fall i större skolor. I små skolor kan det finnas mer mobbning
22

på grund av att det finns färre kompisar att välja mellan och det blir således större
konkurrens mellan eleverna. En del forskare anser också att skolans policy gällande
mobbning är av större betydelse när det kommer till förekomsten av mobbning än vad
skolans storlek är. Skolpersonalens upplevelse av stöd från ledningen gällande
mobbningsfrågor har också en inverkan på mobbningens förekomst i skolan. Det är
också av stor betydelse att ledningen engagerar sig i hanteringen och förebyggandet
av mobbning i skolan. Det är viktigt att det finns antimobbningsprogram i skolan och
att det finns fortbildningsmöjligheter för personalen när man vill minska på
förekomsten

av

mobbning

i

skolan.

I

följande

mobbningsförebyggande arbetet i skolan ytterligare.

23

kapitel

beskrivs

det

4 Mobbningsförebyggande arbete
Mobbning är ett socialt problem eftersom det är skolans, arbetsplatsens eller
samhällets problem. Det är inte enbart ett individuellt problem, och således inte heller
ett problem som ska lösas av enbart individen eller familjen. Mobbning är alltså inte
endast ett privat bekymmer utan den har även med samhällets struktur och organisation
att göra. Enligt Larsson (2010) är det inte de som är inblandade i mobbningen som ska
lösa problemet. Det är ett problem som är mer vidsträckt och allmänt, Larsson menar
att det har att göra med strukturella och värdemässiga faktorer. (Larsson, 2010)
Mobbning är också ett problem som man bör ingripa mot eftersom det hotar de
inblandades välmående.
Skolan har en skyldighet att ingripa mot mobbning eftersom det är ett problem som
finns och uppdagas i skolan. (Lag om elev- och studerandevård 1287/2013, §13) Olika
skolor löser detta på olika sätt. Gemensamt för skolorna i Finland är att alla, enligt
lagen om elev- och studerandevård §13, ska ha en elevhälsoplan för hur
elevhälsoverksamheten ska genomföras, utvärderas och utvecklas. I elevhälsoplanen
ska det bland annat ingå en plan för hur eleverna ska skyddas mot våld, mobbning och
trakasserier. Det ska med andra ord finnas en plan för på vilket sätt och hur
antimobbningsarbetet i skolan ska fungera, hur man sedan ska utvärdera arbetet man
gjort och hur man kan utveckla det mobbningsförebyggande arbetet så att det blir ännu
effektivare. Enligt Carrol-Lind och Kearney (2004) måste de nedskrivna reglerna och
förfaringssätten gällande det mobbningsförebyggande arbetet även förmedlas tydligt
till elever, lärare och hela skolan, så att alla vet vad som gäller i skolan. Carrol-Lind
och Kearney påpekar även att reglerna och förfaringssätten regelbundet måste
granskas och följas upp för att kontrollera effektiviteten av dem. De poängterar att det
även i denna process är viktigt att involvera elever och föräldrar, så att alla kan känna
sig delaktiga och så att alla är medvetna om hur man arbetar för att förebygga
mobbning i skolan.
Undersökningar har visat att antimobbningsprogram har en effekt på förekomsten av
mobbning. Till exempel Farrington och Ttofi (2010) har undersökt om
antimobbningsprogram har någon effekt i skolor och de fann i sin studie att
24

antimobbningsprogram minskar på förekomsten av mobbning. I skolor där det finns
ett antimobbningsprogram finns det cirka 20 % mindre mobbning än i skolor som inte
har ett handlingsprogram mot mobbning. Enligt studien var fortbildning för föräldrar,
föräldramöten, disciplinära åtgärder, programmets längd och intensitet de viktigaste
faktorerna i programmet. Enligt studien måste antimobbningsprogrammen vara
intensiva och pågå under en lång tid för att ha en effekt på förekomsten av mobbning.
Att det endast finns nedskrivet att skolan har en handlingsplan mot mobbning hjälper
alltså inte utan det gäller att skolan ständigt arbetar kring mobbningsfrågorna. Nedan
ges exempel på två kända antimobbningsprogram.

4.1 Antimobbningsprogram
Olweus skolbaserade antimobbningsprogram är internationellt sett det mest kända
programmet mot mobbning. Han utvecklade, implementerade och utvärderade
programmet i Bergen, Norge. Den första implementeringen gjordes under åren 1983
och 1985 i 42 olika skolor. Den andra implementeringen gjordes också i Bergen under
åren 1997-1998 i 14 olika skolor och den tredje i Oslo under 1999-2000 i tio olika
skolor. Olweus har ett individpsykologiskt perspektiv för att förstå mobbning men
Olweusprogrammet innefattar också strategier mot mobbning som är nödvändiga att
implementera på hela skolan. Det finns många olika varianter, implementeringar och
utvärderingar av Olweusprogrammet runt om i världen. Till exempel så har
programmet använts i Tyskland, Canada och USA. Det som behållits när programmet
blivit modifierat enligt olika länders och skolors behov är att utgångspunkten alltid är
att mobbning sker i en social kontext där kompisar, skolpersonal, föräldrar och den
fysiska miljön samspelar. (Jimerson & Huai, 2010)
Enligt Olweusprogrammet måste det finnas insatser på skolnivå, klassrumsnivå och på
individnivå för att mobbningen ska upphöra. En generell förutsättning för att
programmet ska fungera är att det finns en medvetenhet om att det finns mobbning och
att det finns ett engagemang att arbeta mot mobbning. Interventioner som hela skolan
ska ta del av

och ordna är temadagar i skolan där man tar upp

mobbningsproblematiken, övervakning under raster och tilltalande skolgårdar. Det
som också ska finnas är en kontakttelefon, personal som möter föräldrar, en grupp av
25

lärare som utvecklas skolans sociala miljö och föräldracirklar. Alla elever ska också
besvara en enkät så att skolan kan kartlägga hur mycket mobbning som finns. På
klassrumsnivå ska det finnas regler mot mobbning, vad det är, vad som är önskvärt
och vilka följderna är om det uppstår mobbning. Det ska också ordnas regelbundna
möten med klassen, gemensamma positiva aktiviteter i klass och klassmöten där
läraren träffar föräldrarna och/eller eleven. På individnivå ska seriösa samtal med
mobbare, offer och föräldrar till de som är involverade i mobbning föras. Hjälp kan
behövas från neutrala elever som inte deltagit i mobbningsfallet. Det ska också
erbjudas hjälp och stöd till föräldrar, diskussionsgrupper för föräldrar som har barn
som är mobbare och/eller offer ska ordnas. Vid behov kan en åtgärd vara byte av skola
eller klass. (Olweus, 1993, s. 64)
KiVa Skola är ett annat åtgärdsprogram för att motverka mobbning. Det har utvecklats
vid Åbo universitet. KiVa Skola är det största och mest använda åtgärdsprogrammet i
Finland och ett av de mest erkända antimobbningsprogrammen internationellt sett.
Skolor som är en KiVa Skola får ett mångsidigt och konkret material som riktar sig till
lärare, elever och föräldrar. Det finns material som är anpassat till årskurserna 1-9.
Programmet innehåller både allmänna åtgärder som är mobbningsförebyggande och
riktar sig till elever samt specifika åtgärder som vidtas när mobbning upptäcks.
Uppföljningar görs via enkäter för att kunna följa med skolans situation och de
förändringar som sker i situationen. (Salmivalli, Poskiparta & KiVa skola
arbetsgruppen, 2018)
Exempel på mobbningsförebyggande åtgärder inom programmet är lektioner i klass.
Elever i årskurserna 7-9 får ta del av fyra KiVa-teman, antingen som en serie lektioner
eller som temadagar. Under lektionerna diskuteras till exempel vikten av respekt i
människorelationer, mobbning och deltagande i grupper. Till lektionerna hör också
olika övningsuppgifter och grupparbeten. Lektionerna kompletteras med KiVa Street
för årskurs 7-9 som är en virtuell inlärningsmiljö, där eleverna bland annat kan besöka
olika ställen och lära sig mera om sig själv och om mobbning. Målet med arbetet på
klassnivå är att påverka eleverna så att de ställer sig på den mobbades sida och visar
att de inte godkänner mobbning istället för att stöda mobbaren. Om hela gruppens
ansvarskänsla väcks och gruppnormerna förändras så är det möjligt att få ett slut på
mobbningen. (Handboken för föräldrar, u.å)
26

I alla KiVa-skolor finns också ett KiVa-team som består av minst tre lärare eller annan
skolpersonal. KiVa-teamet deltar i fortbildningar och fungerar som skolans experter
gällande mobbningsfrågor. Det är KiVa-teamet som utreder och följer upp
mobbningsfall i skolan. (Handboken för föräldrar, u.å)
Både Olweusprogrammet och KiVa-skola programmet har alltså insatser både på
individ-, klass- och skolnivå. Olweusprogrammet är mer inriktad på att förändra
beteenden och fokuserar på grupper och gruppdynamik. Inom Kiva-Skola programmet
ser man på mobbning från en bredare kontext och där föräldrar, lärare, kamrater och
skola är viktiga element att analysera för att interventionerna ska fungera på bästa vis.

4.2 Interventioner mot mobbning
I föregående kapitel gavs exempel på antimobbningsprogram som skolor kan använda
sig av för att hantera och förebygga mobbning i skolan. I detta kapitel kommer jag att
redovisa vilka åtgärder som, enligt olika studier, anses vara effektiva och fungera för
att minska på mobbningen i skolor. Li, Chen, Chen & Chen (2017) har i sin
undersökning funnit att klimatet i skolan har en stor inverkan på hur det
mobbningsförebyggande arbetet fungerar. Mobbningsförebyggande ledarskap skapar
ett klimat som är mobbningsförebyggande. Om skolpersonalen vet varför de använder
interventionerna ökar effekten av antimobbningsplanen, eftersom lärarna motiveras till
att sträva efter resultat. Ledarnas mobbningsförebyggande ledarskap spelar en stor roll
i att stärka skolpersonalens kapacitet att hantera mobbningshändelser. För att
förebygga mobbning effektivt krävs det enligt Li et al. (2017) sammanhängande
insatser både från ledningen och från skolpersonalen. För att åstadkomma ett bra arbete
mot mobbning behövs således både kunskap i varför man agerar, alltså psykologiskt
ägande samt kunskap i strategin, det vill säga hur man agerar.
Vad gäller antimobbningsprogram så fann Gaffney, Ttofi & Farrington (2018) i sin
studie att elever som tar emot någon form av intervention mot mobbning i mindre grad
rapporterar att de utsätter andra för mobbning efter avslutat program. Antalet
mobbningsoffer minskade också efter att de tagit del av interventioner. Gaffney et al.
(2019) rekommenderar på basen av sitt forskningsresultat, att skolan ska ta i beaktande
27

utvärderingar som gjort inom samma land eller region av det antimobbningsprogram
som de avser ta i bruk om de implementerar ett redan existerande program. Det är
viktigt att ta i beaktande för vilken plats och befolkning som programmet skapats och
utvärderats för, eftersom problemen och åtgärderna varierar från land till land eller
från region till region. En undersökning på vilken typ av mobbning som finns i skolan
behöver också göras för att kunna utvärdera om ett särskilt program kan ta itu med
problemen bättre än ett annat.
Skolverket i Sverige gjorde år 2011 en utredning på vilka insatser som är effektiva och
vilka insatser som är mindre effektiva i arbetet mot mobbning. I studien har de
utvärderat åtta olika rikssvenska antimobbningsprogram. De har både använt data från
grupper av elever som besvarat enkäten vid olika tillfällen samt data från individer
som svarat på enkäten vid samtliga tillfällen. Skolverket fann i sina studier att det är
lönsamt att till exempel ha ett antimobbningsteam eller någon annan grupp som samlas
regelbundet. Huvudsaken är att det finns ett samarbete mellan personalen som jobbar
i skolan. Utbildning som ökar skolpersonalens förståelse för mobbning är också
viktigt. Även eleverna ska få fortlöpande information om mobbning. Vidare fann
Skolverket (2011) i sin studie att det är signifikant att ha rutiner för att åtgärda och
följa upp mobbningen. Vem som sköter vad ska vara klart och det ska finnas rutiner
för hur man stöder elever som varit involverade i mobbningen. För att ta reda på vilka
insatser som behövs i en specifik skola är det nödvändigt att regelbundet göra
utvärderingar på elevernas situation vad gäller mobbning. Utvärderingarna ska sedan
fungera som underlag för det mobbningsförebyggande arbetet. Allt arbete som görs
ska dokumenteras enligt utarbetade metoder. Att skolpersonalen involverar eleverna i
framtagandet av regler som gäller i skolan visade sig även vara effektivt. I Skolverkets
rapport (2011) framkom även vikten av att ha ett välutvecklat rastvaktsystem som är
schemalagt och baserat på en kartläggning av platser i skolan som upplevs vara farliga.
När skolpersonalen är rastvakt har de som uppgift att vistas bland eleverna och ordna
olika aktiviteter för dem. Eleverna ska också själva kontinuerligt vara delaktiga i det
mobbningsförebyggande arbetet och skapa ett gott skolklimat, det kan till exempel
handla om att eleverna har ett elevcafé. Att jobba medvetet för att främja relationen
eleverna emellan är också effektivt. (Skolverket, 2011)

28

Enligt Gottfredson och Bauer (2007) är effektiva program i skolan sådana som bland
annat omfattar instruktioner som fokuserar på en mängd sociala kompetenser, till
exempel utvecklingen av självkontroll, stresshantering, ansvarsfullt beslutsfattande,
social problemlösningsförmåga och kommunikationsförmåga. Gottfredson och Bauer
(2007) anser vidare att effektiva program även ska innehålla omfattande
familjeinterventioner där man fokuserar på att utbilda föräldrar. Detta är något som
Skolverket (2011) motsätter sig. De anser istället att föräldrainformation och
föräldrautbildning inte är effektivt med tanke på antimobbningsarbetet.
Gaffney et al. (2019) anser att ett omfattande antimobbningsprogram måste bestå av
interventioner på flera olika nivåer och inkludera föräldrar, kompisar, individen,
klassen och skolan. Gaffney et al. (2019) håller med Skolverkets rapport (2011) vad
gäller att ha specifika strategier för att hantera mobbning och att ha övervakning av
populära områden i skolan, men inte när det kommer till att utbilda andra elever som
till exempel kamratstödjare. I den frågan anser Gaffney et al. (2019) att det vore en
effektiv intervention medan Skolverket (2011) fann att det är kontraeffektivt. Andra
interventioner som är kontraeffektiva med tanke på det mobbningsförebyggande
arbetet är, enligt Skolverkets rapport (2011) att ha särskilda schemalagda lektioner
samt att använda medling som rutin vid konflikter mellan elever. En intervention som
inte är effektiv på något sätt är, enligt Skolverkets rapport (2011), att systematisk
använda sig av pedagogiskt material. Att sätta resurser på att främja relationen mellan
lärare elev är inte heller lönsamt med tanke på det mobbningsförebyggande arbetet.
Ttofi och Farrington (2009) anser att det förebyggande arbetet är av betydelse men
påpekar att det måste pågå över en längre tid för att ha en effekt. Som även Skolverket
(2011) poängterar, anser även Ttofi och Farrington (2009) att utbildning av lärare och
att ha regler i klassrummen är effektivt. Utöver detta har Ttofi och Farrington (2009)
funnit att närvarande föräldrar är betydande i det mobbningsförebyggande arbetet.
Ttofi och Farrington (2009) anser vidare att ett fokus på hela-skolan-ansats är effektivt
medan Gaffney et al. (2019) anser att hela skolans-ansats inte är effektivt för varje
individ fastän mobbning i skolan är ett komplext gruppfenomen. Gaffney et al. (2019)
menar att det kan vara så att den ökade medvetenheten leder till en ökad rapportering
av utsatthet. Det räcker alltså inte med att enbart ha kampanjer i hela skolan utan det
behövs även ytterligare interventioner för att antimobbningsarbetet ska vara effektivt.
29

Gaffney et al. (2018) anser även att de som rapporterat om mobbning före
implementeringen kan vara mindre benägna att berätta om sitt mobbningsbeteende
efter avslutandet av programmet ifall programmets avsikt är att öka medvetenheten
om mobbning och dess konsekvenser.
Sammanfattningsvis kan konstateras att de flesta antimobbningsprogram är effektiva
men samma antimobbningsprogram behöver dock inte fungera på två olika områden,
utan interventionerna måste anpassas enligt skolan. En problematik kan finnas vid
implementeringen av olika program, vilket också kan ge missvisande statistik. Om
programmet syftar till att öka medvetenheten om mobbning samt de negativa
effekterna som mobbning har på offer så kan det vara så att de som rapporterat om
mobbning innan implementeringen av programmet, är mindre benägna att berätta om
sitt mobbningsbeteende efter avslutandet av programmet. Ökad medvetenhet kan
också leda till ökad rapportering av utsatthet. Det finns en oenighet om
antimobbningsprogrammen ska ha en hela-skolan-ansats eller inte. Till exempel Ttofi
och Farrington (2009) fann i sin studie att ett fokus på hela-skolan-ansats är
framgångsrikt medan Gaffney et al. (2019) anser att det inte är effektivt för varje
individ. Det finns även oenigheter om vilka specifika interventioner som fungerar. Det
som Gaffney et al. (2019) och Skolverket (2011) är eniga om är att det är viktigt att ha
strategier för att hantera mobbningsfall samt att det finns skolpersonal ute i
korridorerna på rasterna som övervakar farliga eller populära områden som eleverna
tenderar att vistas på. Andra interventioner som är effektiva är att ha regler i
klassrummen samt att skolpersonalen får ta del av fortbildning som behandlar
mobbning (Skolverket, 2011; Ttofi & Farrington, 2009).

30

5 Metod
Syftet med denna magisteravhandling är att studera skolmobbning bland
finlandssvenska ungdomar i högstadieåldern. Fokus ligger på rektorers uppfattningar
om skoltrivsel och det mobbningsförebyggande arbetet i de finlandssvenska skolorna.
Mina frågeställningar i magisteravhandlingen är följande:
-

Hur definierar rektorerna mobbning och hur anser de att den tar sig uttryck i de
finlandssvenska skolorna?

-

Vad är följderna av mobbning?

-

Vilka yttre resurser anser rektorerna att de redan har när det handlar om att
förebygga mobbning och stärka skoltrivsel?

-

Var behövs det mera resurser för att minska på mobbningen och stärka
skoltrivseln enligt rektorerna?

Jag har inledningsvis redogjort för vad olika studier och forskare anser om mobbning
och dess konsekvenser, vidare förklarade jag skolmobbningen ur ett socialekologiskt
perspektiv för att sedan gå in på det mobbningsförebyggande arbetet. Som en del av
avhandlingens empiriska del har jag intervjuat skolpersonal i Svenskfinland. Syftet
med detta har varit att samla in insikter om hur man ser på mobbning och hur man
arbetar för att främja skoltrivsel och förhindra mobbning i finlandssvenska skolor. I
denna magisteravhandling ligger fokus på rektorernas syn på mobbning och hur de
anser att eleverna trivs i skolan. Jag har också fått svar på vilka resurser rektorerna
anser sig ha och var de anser att det behövs mera resurser för att minska på mobbningen
och stärka skoltrivseln bland eleverna.
I detta kapitel beskrivs hur undersökningen har gått till så att läsaren ska få en
förståelse för metodvalet, valet av respondenter samt hur det insamlade materialet har
bearbetats och analyserats. I kapitlet tas även undersökningens validitet och reliabilitet
upp samt hur etiska aspekterna tagits i beaktande för att skydda respondenternas
anonymitet genom hela undersökningsprocessen och resultatredovisningen.

31

5.1 Datainsamlingsmetod
Jag har samlat in data genom intervjuer, vilket det var en lämplig datainsamlingsmetod
eftersom jag ville få fram respondenternas åsikter och erfarenheter av mobbning och
det

mobbningsförebyggande

arbetet.

Min

studie

är

således

kvalitativ.

Forskningsintervjun är ett professionellt samtal där målet är att producera kunskap.
Genom intervjun utbyts åsikter mellan två personer som diskuterar om ett ämne som
ligger i bådas intresse. Forskningsintervjun är dock inte ett samtal mellan två likställda
parter utan forskaren definierar och kontrollerar situationen. Samtalet har en struktur
och ett syfte och forskaren presenterar temat för intervjun och följer kritiskt upp
respondentens svar på frågorna. (Kvale och Brinkamnn 2014, s. 17–19) Den
kvalitativa intervjumetoden är mer flexibel än kvantitativa metoder eftersom
intervjuforskaren har möjlighet att ställa följdfrågor för att få djupare svar. I en
intervjusituation får forskaren även ta del av respondentens tonfall, mimik och pauser,
vilket kan ge information som inte fås fram genom skriftliga svar. (Bell, 2016, s. 189)
I min undersökning användes semistrukturerade intervjuer för att ge respondenterna
möjligheten att fritt berätta om sina tankar, erfarenheter och idéer. Att intervjun är
semistrukturerad innebär att forskaren har utformat en intervjuguide med teman som
ska behandlas och vilka frågor som ska besvaras under intervjun. Den som intervjuar
är ändå flexibel när det kommer till ordningsföljd och respondenten får utveckla sina
idéer och diskutera ämnena utförligt. Intervjuaren har också möjlighet att ändra och
utveckla frågorna under undersökningstiden. Frågorna kan ändra från en intervju till
nästa tack vare den information som fås i tidigare intervjuer och för att följa upp
forskningsspår. (Denscombe, 2018, s. 269)
Intervjuerna har blivit gjorda inom ramen för det utvecklingspsykologiska projektet
KOMPIS vid Åbo Akademi. KOMPIS står för kunskap om mobbningsprevention i
Svenskfinland och målet med projektet är att sammanställa produkter bestående av
fältets, allmänhetens och experternas samlade kunskap om mobbning i skolkontext,
med fokus på konkreta åtgärder. Jag har, tillsammans med fem andra studerande varit
med i första fasen av projektet och samlat in skolpersonalens erfarenheter och idéer
kring hur man kan förebygga mobbning i högstadiet. Totalt har 38 intervjuer gjorts
med 11 rektorer, 10 ämnes-/klasslärare, 9 skolkuratorer, 7 speciallärare och en
32

studiehandledare. Intervjuerna genomfördes under perioden oktober 2019 – mars 2020
i 35 finlandssvenska högstadieskolor. I min magisteravhandling har jag valt att
fokusera på rektorernas tankar och åsikter, därav analyseras endast deras tankar och
åsikter i denna magisteravhandling.
Alla som deltagit i insamlingen av data till projektet har regelbundet haft möten
tillsammans med projektledaren och projektkoordinatorn. Vi har bland annat
diskuterat intervjuteknik, hur man bäst får kontakt med respondenterna och
intervjuguiden. När vi hade gjort några intervjuer diskuterade vi transkriberingen av
materialet och när transkriberingarna var klara gjorde vi preliminära analyser av
materialet inom projektgruppen.
Inom projektgruppen bestämdes det att alla ska göra ett visst antal intervjuer och i
vilket område. Mitt område blev Södra Österbotten, där jag gjort åtta intervjuer med
klasslärare, speciallärare, rektorer och kuratorer. I första hand kontaktade jag mina
respondenter via e-post och om jag inte fick något svar så ringde jag dem. I mejlet
förklarade jag att jag skriver min magisteravhandling och att jag är med i projekt
KOMPIS samt vad syftet med undersökningen är. Jag informerade också
respondenterna om att deltagandet i undersökningen är konfidentiellt anonymt och att
de gärna kan ställa frågor om de funderar över något. Till mejlet bifogades också ett
infobrev (se bilaga 1) som projektkoordinator Alexandra Wasberg framställt där
projektets mål och syfte presenterades.
När jag och respondenten kommit överens om en lämplig tidpunkt för intervjun åkte
jag ut till skolorna där de jobbade. Alla intervjuer gjordes i rum där vi kunde prata
enskilt. I undersökningen ville jag få fram respondenternas tankar om mobbning, det
mobbningsförebyggande arbetet och hur det fungerar och därför var det viktigt att de
i lugn och ro fick berätta om sina erfarenheter och synpunkter.
Innan intervjun påbörjades informerade jag respondenterna om att deltagandet i
undersökningen är anonymt. Jag frågade respondenterna om det är okej att samtalet
spelas in på min telefon. Jag informerade också respondenterna om att
intervjumaterialet kommer att transkriberas och att jag raderar inspelningen när

33

analysen är klar. I slutet av intervjutillfället frågade jag om respondenten vill tillägga
eller förtydliga något och därefter tackade jag respondenten för deltagandet.
Jag tycker själv att alla intervjutillfällen var lyckade. Jag fick bra och utförliga svar av
respondenterna, då alla berättade öppet om sina erfarenheter samt vilken kunskap och
idéer de har gällande det mobbningsförebyggande arbetet i skolorna. Intervjuguiden
var till stor hjälp vid alla intervjutillfällen, den hjälpte mig att hållas på rätt spår i
samtalen.

5.1.2 Intervjuguide
När kvalitativa intervjuer görs ska man så långt som möjligt låta intervjupersonen styra
ordningsföljden samt val av aspekter i intervjun. Forskaren ska ändå göra upp en
intervjuguide med frågor om temat som ska undersökas, det vill säga en lista på
frågeområden. Det viktigaste är att intervjuguiden har en struktur och ordningsföljd
som är lämplig för forskaren som ska använda guiden. (Trost, 2010, s. 71) När man
gör upp frågor till en intervjuguide ska man följa samma regler som när enkäter
utformas. Frågorna ska inte vara ledande och det ska inte finnas några outtalade
förutsättningar eller värderande frågor. Som intervjuare ska man också minnas att ta
en fråga i taget och att tonfall och ordalydelse har en inverkan på kontakten till
respondenten. (Bell, 2016, s. 191)
När man gjort en intervjuguide kan man testa hur frågorna fungerar i en pilotintervju
för att se om intervjuguiden fungerar eller om någon fråga behöver ändras. Det är också
till fördel för intervjuaren att göra en pilotintervju eftersom man får träna sig på att
ställa frågorna och notera svaren. (Bell, 2016, s. 203). Intervjuguiden (se bilaga 2) som
användes i vår undersökning utarbetades av projektgruppen under ledning av
projektledare Patrik Söderberg. Intervjuguiden testades först i pilotintervjuer vars svar
kunde användas i analysen. På basis av pilotintervjuerna och projektledningens
önskemål justerades frågorna en aning för att svara mot projektets fokus.
I början av varje intervju presenterade jag projektet samt vad syftet med intervjuerna
är. Jag bad även respondenten beskriva sin yrkesroll, arbetserfarenhet, vilken region
34

hen jobbar i och hur stor skolan är. Jag frågade även om respondenten hade några
frågor. De första frågorna i intervjuguiden var ställda så att respondenterna på ett
naturligt sätt skulle komma in på temat. Därefter följde mer specifika frågor gällande
det mobbningsförebyggande arbetet och tankar kring detta.

5.2 Undersökningsgruppen
När man ska välja respondenter finns det enligt Jacobsen (2017) tre olika steg. Det
första steget är att få en så fullständig bild som möjligt av alla som man vill undersöka.
I detta skede måste man också bestämma antalet enheter, hur många som ska delta i
undersökningen och vilket tidsperspektiv man ska ha, till exempel om respondenten är
lärare för tillfället eller om hen ska ha varit det tidigare. Steg två handlar om att
definiera vilka egenskaper respondenterna ska för att delta i undersökningen, vilket
helt styrs av vad forskaren vill få fram. I det tredje och sista steget väljer man kriterier
för urval av respondenter, alltså vem som ska delta i undersökningen. Det finns flera
urvalskriterier men det är i huvudsak syftet med undersökningen som bestämmer vilka
som ska intervjuas.
Syftet med den empiriska undersökningen var att ta reda på den finlandssvenska
skolpersonalens erfarenheter, tips och idéer gällande förebyggandet av skolmobbning.
Vi började med att titta på områden i Svenskfinland och valde ut några skolor vi skulle
kontakta. Vi klargjorde också att vi endast vill intervjua personer som arbetar i ett
högstadium,

specifikt

rektorer,

ämnes-,

klass-

och

speciallärare

samt

elevvårdspersonal. När alla hade gjort några intervjuer hade vi gruppmöte där vi
kollade upp hur många respondenter vi hade från varje yrkesgrupp och bestämde sedan
från vilken yrkesgrupp samt från vilket område vi ansåg att vi behövde flera svar. Vi
samlade in intervjusvar ända fram tills vi inom projektet upplevde att svaren nådde
mättnad. I de sista intervjusvaren kom det inte fram så mycket nytt, därav kunde vi
anta att svaren nådde en mättnad.

35

5.3 Databearbetning och analys
När intervjuerna var gjorda var det dags för att analysera det insamlade materialet. Det
första steget i en kvalitativ analys är att transkribera intervjuerna, eller rådatat som det
också kallas. Att transkribera intervjuer innebär att forskaren skriver ned allt som sagts
under samtalen, vilket är en tidskrävande men viktig process. Många dataprogram som
används för analysering av materialet kräver nämligen att data finns i textform.
(Jacobsen, 2017, s. 131–132)
Jag transkriberade mina intervjuer genom att lyssna på en intervju åt gången och
samtidigt skriva ned allt som sades i ett Word dokument. Jag lyssnade igenom
intervjuerna flera gånger för att få med alla detaljer såsom tonläge och uttryck. Jag
skrev först ned allt exakt så som respondenten sade, sedan översatte jag det till
högsvenska så att det skulle bli en mer lättläst text.
När allt material var transkriberat gjorde jag en preliminär analys av mitt eget material.
Jag använde mig av metoden kvalitativ innehållsanalys. Jag kategoriserade materialet
enligt respondenternas svar och därefter tagit fram enheter till de enskilda kategorierna
för att kunna hitta likheter och olikheter mellan kategoriernas enheter. (Jacobsen, 2017,
s. 136) Analyserna gjordes i dataprogrammet N´Vivo. Jag läste igenom materialet flera
gånger för att kunna välja ut kategorier och för att se vilka likheter och olikheter det
fanns mellan intervjuerna. När jag hade fått en helhetsbild av mina egna intervjuer
delade vi sedan upp det transkriberade materialet inom projektgruppen för att göra
preliminära analyser av hela materialet. Alla fick två yrkesgrupper var, jag analyserade
intervjuer som gjorts med kuratorer och rektorer.
Vidare analyserade jag det insamlade materialet med fokus på mina egna
forskningsfrågor med hjälp av N´Vivo. Jag läste igenom alla 11 transkriberade
intervjuer med rektorerna och plockade ut enheter till mina kategorier som jag baserat
på mina forskningsfrågor. Jag plockade alltså ut hur rektorerna definierade mobbning
och hur de anser att den tar sig uttryck i de finlandssvenska skolorna. Vidare granskade
jag vilka yttre resurser som rektorerna anser att de redan har när det handlar om att
förebygga mobbning samt var de anser sig behöva mera resurser för att minska på
mobbningen och stärka skoltrivseln.
36

5.4 Validitet och reliabilitet
Reliabilitet handlar om forskningsresultatens tillförlitlighet och konsistens. När man
granskar reliabiliteten i en forskning ser man om resultatet blir detsamma om
forskningen görs på nytt, eller om intervjupersonerna förändrar sina svar och ger olika
svar till olika intervjuare. (Kvale & Brinkmann, 2014, s. 295) Om samma intervju
skulle genomföras med samma respondenter borde reliabiliteten försäkras,
respondenternas svar borde inte ändras. Under tid kan respondenternas svar dock
förändras, de kan få nya erfarenheter som gör att svaren förändras.
Validitet redogör för forskningens exakthet, relevans och noggrannhet. Det handlar
om i hur stor grad metoden undersöker det som den är avsedd att göra. Forskaren ska
hela tiden validera sitt arbete under forskningsprocessens gång. Enligt Kvale och
Brinkmann (2014, s.297–298) finns det sju stadier för validering: tematisering,
planering, intervju, utskrift, analys, validering och rapportering. Forskaren ska ständigt
kontrollera, ifrågasätta och teoretiskt tolka forskningsresultaten. (Kvale & Brinkmann,
2014, s. 297–298)
Tematiseringen i min egen forskning skedde genom att jag läste in mig på tidigare
forskning inom området jag ville forska inom. Under intervjuerna frågade jag genast
upp vad respondenten menade om jag var osäker på respondentens svar. Jag
kontrollerade också ständigt att jag fick svar på det som jag efterfrågade. När
materialet transkriberades var jag noga med att först skriva ned exakt vad respondenten
sade, för att göra texten mer anonym översattes texten sedan till standardsvenska. Jag
anser att analysen har gjorts korrekt, jag har analyserat utgående från det insamlade
materialet och jag har gjort realistiska tolkningar av det som framkom. I
resultatredovisningen har jag redovisat resultatet av studien och inte utelämnat något.

5.5 Etiska överväganden
Enligt den forskningsetiska delegationen i Finland (TENK) ska etiska principer för
forskning inom humanvetenskaperna delas in i tre områden: respekt för den undersökta

37

personens självbestämmanderätt, undvikande av skador och personlig integritet och
dataskydd. (Forskningsetiska delegationen, 2009.)
Enligt den forskningsetiska delegationen (2009) ska deltagandet i forskningen vara
frivilligt och basera sig på tillräcklig information. Som tidigare nämnt skickades ett epostmeddelande ut till respondenterna där de tillfrågades om de ville delta i
undersökningen, det var alltså frivilligt att delta i undersökningen. Som bilaga i epostmeddelandet fanns också ett informationsbrev (se bilaga 1), där det framkom vad
projektets och undersökningens mål och syfte var. Ur ett etiskt perspektiv är det också
viktigt att respondenten får vetskap om att det insamlade materialet kommer att raderas
när analysen är klar.
För att undvika psykiska olägenheter ska respondenterna bemötas med respekt och de
ska tas beaktande när man skriver forskningspublikationen. När jag intervjuade valde
jag att inte göra anteckningar för att vara så närvarande i samtalet som möjligt och så
att jag skulle ha möjligheten att upptäcka om respondenten blev obekväm. Jag
berättade också på förhand för respondenterna ungefär hur lång tid intervjun kommer
att pågå för att undvika onödig psykisk belastning. I forskningsdelegationen
framkommer det också att det i första hand är respondenterna själva som avgör om
något är känsligt och privat för dem. I informationsbrevet som bifogades i epostmeddelandet beskrivs temat som intervjun kommer att beröra, vilket gav dem
möjligheten att avgöra om de vill delta eller inte. (Forskningsetiska delegationen,
2009)
Jag har inte nämnt i vilken kommun som respondenterna bor i med tanke på personlig
integritet och dataskydd. Under bearbetningen av data användes inte respondenternas
riktiga namn utan de kodades utgående från landskap, yrkestitel och när intervjun blev
gjord. Allt datamaterial raderades också efter att analyserna var klara. Svenskfinland
är en liten andel av Finland och därför är det speciellt viktigt att skydda
respondenternas integritet.

38

6 Resultatredovisning
I detta kapitel presenteras en del av KOMPIS-undersökningens resultat. I min
magisteravhandling har jag valt att fokusera på rektorernas tankar och åsikter kring
mobbning, mobbningsprevention och skoltrivsel. Därav redovisas alla 11 rektorers
tankar och åsikter i denna magisteravhandling. Jag börjar med att beskriva hur
rektorerna definierar mobbning och vilka handlingar de anser är problematiska, men
ändå inte utgör mobbning. Därefter följer rektorernas förklaringar på hur mobbning i
dagens högstadieskolor ser ut och vilka problem de tampas med i skolan. Jag har också
tagit med vilka tankar rektorerna har om skoltrivsel, vad som hotar elevernas
skoltrivsel och vad som kan göras och görs för att få en trivsammare skola.
Avslutningsvis redovisar jag för vilka resurser rektorerna anser att de har och var de
anser att det behövs satsas mer när det gäller att stärka skoltrivsel och förhindra
mobbning i skolan.

6.1 Hur anser rektorerna i Svenskfinland att deras elever trivs i skolan?
Enligt de flesta rektorerna trivs deras elever bra, om inte väldigt bra i skolan. Många
rektorer påpekade ändå att det förstås finns de som inte trivs i skolan. Enligt rektorerna
har den psykiska ohälsan hos ungdomarna blivit sämre, vilket i sin tur påverkar
skoltrivseln negativt. En rektor menade att de har bättre trivsel i skolan detta år än de
hade förra året. I ett annat högstadium ansåg rektorn att skoltrivseln inte har förändrats
så mycket. Mobiltelefoner och sociala medier är ett stort orosmoment och ett problem
som rektorerna lyfte upp. Eleverna blir okoncentrerade, de får prestationskrav och blir
stressade av mobiltelefonerna och de sociala medierna. Rektorerna påpekade att
pressen inte enbart kommer från sociala medier och telefonerna, utan skolan, samhället
och hemmen spelar också en stor roll i denna situation. En del rektorer ansåg att
gemenskapen och sammanhållningen mellan skolpersonalen är en bidragande faktor
till elevernas skoltrivsel.
"[J]ust nu har vi ett jättestabilt kollegium, god stämning. Det är
grundpelare för skoltrivsel tror jag." - Rektor 4
39

”Jag tycker att ett starkt kollegie är viktigt eftersom all personal i skolan
hjälper till att si eleverna. Vi i kollegiet har en stor möjlighet att inverka
på skoltrivseln genom att vara mottagliga till eleverna. Vi i kollegiet skall
också ha en god stämning.” - Rektor 2
Rektorerna påpekade att eleverna måste få vara med och bygga upp en skola som de
själva vill värna om. Det är också viktigt att eleverna känner att de får sin röst hörd
och kan påverka sin skolvardag för att de ska trivas och vara motiverade att gå i skolan.
Det är viktigt att eleverna känner sig och är delaktiga i skolvardagen för att få en bättre
skoltrivsel, enligt rektorerna. Detta framhåller också Ahlström (2009), som i sin studie
kom fram till att en skolmiljö där eleverna ges möjlighet att vara delaktiga och
involverade ger både bättre skolresultat och mindre mobbning. Enligt Mehta, Cornell
och Gregory (2013) skapar mobbning i sin tur otrygga elever, som inte är engagerade
och som är mindre hängivna till att göra bra ifrån sig i skolan och att delta i aktiviteter
som skolan ordnar.
"[F]år vi eleverna delaktiga så... får vi kanske också, höjd motivation och
bättre trivsel." - Rektor 9
För att eleverna ska trivas och känna sig trygga i skolan ska skolpersonalen finnas till
för eleverna och de måste ha en förmåga och vilja att se och stöda sina elever, enligt
rektorerna. Det är viktigt att alla elever skulle ha åtminstone en trygg vuxen i skolan
som de kan ty sig till. Välmående elever skapar bättre trivsel, sade rektorerna. Det är
också viktigt att det finns en ömsesidig respekt mellan skolpersonal och elever. Det är
inte bara eleverna som ska respektera skolpersonalen, eller tvärtom. Finns det en
ömsesidig respekt blir skolan tryggare och mer trivsam. Rektorerna var inne på samma
spår som Díaz Herráiz och Bartolomé Gutiérrez (2016) då de anser att elever som
upplever att de har lågt stöd från bland annat skolmiljön i större utsträckning är utfrysta
och offer för verbal och fysisk mobbning. DeMaray och Maleckis (2003) har även i
sin studie funnit att de som mobbar andra och de som är både offer och mobbare får
mindre stöd från lärare, vilket tyder på att lärare borde få hjälp med att stöda de elever
som mobbar andra.

40

Rastaktiviteter var också något som rektorerna framhöll med tanke på skoltrivseln. En
del skolor har till exempel ett rum som de kallar ”lugna rummet” där eleverna till
exempel kan spela kort, pyssla eller bara ta det lugnt. I många skolor har de också olika
sportaktiviteter under rasterna. Rektorerna sade att det är viktigt att eleverna har något
att underhålla sig med under rasterna, om det erbjuds något att göra behöver de kanske
inte hitta på ”dumheter” själva. En rektor påpekade också att skolan måste följa med
sin tid. Dagens ungdomar vill att allt ska ske snabbt för att det inte ska bli tråkigt.
Skolan måste anpassas efter detta och förnyas enligt den tid vi lever i.
”Nå, jag tänker nog... att jobba med relationer och hur de ungas och
barnens vardag ser ut nuförtiden, att man på något sätt hänger med där.
Att man inte tänker på hur det var då man själv gick i skolan eller själv...
Att man på något vis hänger med i det.” - Rektor 10

6.2 Definition av mobbning enligt Svenskfinlands rektorer
De flesta rektorerna tyckte att det är svårt att definiera vad mobbning är eftersom det
är subjektivt. De menade att en elev kan ta en handling som något negativt medan en
annan elev tar samma handling som något positivt. En rektor framhöll till exempel att
en elev kan anse sig vara mobbad i en situation medan en annan elev, som är i samma
situation, kan tänka att det bara är på skoj.
"[N]är jag känner mig mobbad och när någon annan känner sig mobbad,
det kan vara väldigt, väldigt olika..." - Rektor 5
Rektorerna håller med Olweus (1986), Younan (2018) och KiVa-skolas definitioner
av mobbning. Mobbning är enligt rektorerna handlingar som upprepas. Det ska också
finnas en ojämn maktbalans mellan parterna för att det ska klassas som mobbning,
ansåg rektorerna. Många rektorer förknippade även mobbning som trakasserier eller
kränkningar. En rektor tyckte att man borde tala om kränkningar istället för mobbning.
Även Olweus (1986) ansåg att mobbning handlar om situationer där en individ eller
grupp står för en trakassering.

41

I UNESCO:s rapport (2019) framhävde de olika typer av mobbning: fysisk och psykisk
mobbning samt nätmobbning. I min undersökning frågades vilka beteenden som
rektorerna ansåg att är mobbning och de nämnde både fysisk och psykisk mobbning.
Beteenden som rektorerna klassade som mobbning är handgripligheter, blickar och ord
samt att någon blir utesluten och lämnas ensam. En rektor betonade också att en del
elever kan hamna i en offerroll, som även Olweus (1986) framhävde. Provocerande
mobboffer är enligt Olweus (1986, 31–33) okoncentrerade och oroliga individer, som
lätt hamnar i konflikt med andra eftersom de provocerar andra. Rektorn menade att en
elev som hamnar i en offerroll, först provocerar andra och kanske ställer till med bråk,
sedan blir eleven själv underlägsen och börjar se sig själv som ett offer.
De flesta rektorer ansåg att konflikter, retning eller bråk som sker en gång inte är
mobbning. Rektorerna påpekade ändå att det är viktigt att snabbt reda upp
meningsskiljaktigheterna, eftersom de kan förvärras och bli ett större problem med
tiden. Rektorerna sade att jargongen mellan eleverna kan vara väldigt hård i skolan,
det kan handla om att de till exempel kallar varandra för olika saker och att de knuffas.
I många av dessa fall anser eleverna själva att det inte är frågan om mobbning, sade
rektorerna. Rektorerna upplevde att det kan vara svårt att veta när man ska sätta stopp
för denna typ av beteende.
Många rektorer ansåg att elevernas psykiska ohälsa är ett problem och en utmaning
som de tampas med. En rektor påpekade att de flesta någon gång har känt sig eller
kommer att känna sig utanför. Hen ansåg att detta är en bra sak eftersom man inte alltid
behöver passa in i gruppen. En annan rektor i ansåg att ensamhet är ett socialt problem
som diskuteras allt mer i dagens samhälle.

6.3 Mobbning i dagens finlandssvenska högstadieskolor
Alla rektorer var överens om att det finns mobbning och att det alltid kommer att finnas
det i en högstadieskola. Samtidigt ansåg de att mobbningsfallen har minskat och att
klimatet i skolan tidigare var hårdare med mer bråkigheter.
”[E]n del i mobbningsarbetet så kan jag också se… att, är liksom den här
medvetenheten om att det finns. Och vi kommer aldrig komma till den
42

punkten så vi kan lägga upp händerna och säga att nu är vi på noll… För
då far det förbi.” - Rektor 1
”Den rektor som säger att det inte finns någon mobbning ljuger eller lever
i någon sorts bomull.” - Rektor 6
De flesta rektorer ansåg att mobbningen har flyttats från det fysiska våldet till sociala
medier. Endast en rektor upplevde att det fysiska våldet har ökat. Hen påstod att det
inte är mobbning, utan det är problematik som uppstår då alla elever ska integreras och
sättas under samma tak. Mobbningen på sociala medier kan handla om att någon
utesluts från chatt-grupper, att de tar bilder på varandra utan lov och sprider dem, ansåg
rektorerna. Även i UNESCO:s rapport (2019) tas nätmobbningen upp. Enligt
rapporten handlar också nätmobbning om att bli mobbad via meddelanden, till
exempel att någon tar och/eller sprider ofördelaktiga eller olämpliga bilder och postar
dem utan lov. Nätmobbning handlar om att bli behandlad sårande eller obehagligt sätt
av mobiltelefoner eller online.
”[M]obbningen har ju ändrat form (...) det har ju varit verbal och fysisk
mobbning (...) medan det nuförtiden är mobbning mera via sociala medier
och via en skärm helt enkelt, och det är ju SVÅRT att komma åt. - Rektor
10
"Det sker så mycket via telefonerna, eleverna har grupper där kanske
någon utesluts, det tas bilder på varann som skickas vidare..." - Rektor 2
En rektor ansåg att eleverna i årskurs 8 beter sig värst, eleverna på årskurs 7 är ganska
barnsliga ännu och försöker hitta sin plats medan många elever i årskurs 9 redan är
ganska mogna. En annan rektor menade att det finns skillnader på mobbning mellan
tjejer och mellan killar, då killarna oftast är mer fysiska än flickorna. Samtidigt sade
hen att den psykiska mobbningen bland pojkar har ökat. I enkäten Hälsa i skolan 2019
(Ikonen & Helakorpi. 2019) framkom det också att pojkar är mer utsatta för fysiska
hot än flickor. Mellan pojkarna finns alltså ett hårdare klimat med mer
handgripligheter. En rektor påpekade även att de flesta mobbningsfallen sker elever
emellan, men att det också förekommer mellan lärare och elever.
43

”Medan pojkarna fortfarande nog har tendensen då att… det ger sig
uttryck i, mera fysiskt än ord. Men det är ju helt självklart att… båda
formerna så förekommer säkert i någon mån (…) hos båda grupperna.”
- Rektor 9
Något som är problematiskt och svårt enligt många rektorer är mobbning som sker på
fritiden, vilket också kan visa sig i skolan. Det som händer på fritiden, till exempel på
en fotbollsträning, kan blossa upp i skolan och då är det skolans personal som får
försöka reda ut vad som hänt.
”[D]är kan det också blomma upp situationer i skolan som jag tror
grundar sig i saker som kanske har hänt på fotbollsträningarna. Då måste
vi ju ta tag i de situationerna eftersom de ofta blommar upp innanför de
här väggarna” - Rektor 2
En rektor påpekade att mobbning pågår dygnet runt, hela tiden, även när skolan är slut.
Förut kunde ungdomarna få en paus från mobbningen, om mobbningen till exempel
pågick i skolan så fick de en paus hemma eftersom de inte behövde höra de elaka
kommentarerna där. Idag är det annorlunda. En stor del av mobbningen sker via
mobiltelefoner och sociala medier, där blir ungdomarna ständigt utsatta och de får
aldrig en paus eftersom mobiltelefonen är med överallt.
”Mobbningen förekommer

inte bara

på nätet eller

bara

på

kemilektionerna, är det mobbning så är det mobbning hela tiden.” - Rektor
4

6.4 Yttre resurser som rektorerna anser att de redan har när det handlar om att
förebygga mobbning och stärka skoltrivsel
Rektorerna ansåg att deras möjligheter att stärka skoltrivseln och förhindra mobbning
är stora och att det är på deras ansvar. I de flesta skolor är inte rektorerna med och
reder ut mobbning utan de har ett övergripande ansvar och en helhetsbild över skolan.

44

Rektorerna påpekade att de ständigt måste följa med vad som händer i skolan och
arbeta utefter det.

6.4.1 Antimobbningsprogram
De allra flesta skolor använder sig av KiVa-skola-antimobbningsprogrammet. Ingen
skola följer programmet till punkt och pricka, utan det har modifierats enligt skolans
kultur och behov. En del rektorer ansåg dock att programmet är föråldrat och att det
borde uppdateras. En rektor menade till exempel att programmet fokuserar för mycket
på den fysiska mobbningen. Idag är det mer aktuellt med nätmobbning och fokus borde
därför ligga där. De flesta rektorerna anser alltså att det finns antimobbningsprogram,
men att de borde förnyas så de är relevanta för dagens elever och dagens skola. En del
rektorer ansåg på samma gång att det finns mycket olika material att ta till för alla
typer av problem som kan uppstå i skolan.
”Det finns material att ta till beroende på vilken problematik det handlar
om.” - Rektor 6
Antimobbningsteam är något som också finns i flera skolor, i en del skolor kallas detta
team för KiVa-teamet. Enligt Handboken för föräldrar (u.å.), består ett KiVa-team av
minst tre lärare eller annan skolpersonal och de fungerar som skolans experter gällande
mobbningsfrågor. Det är detta team som utreder och följer upp de mobbningsfall som
uppstår i skolan.
”[D]e jobbar då med som de här liksom konkreta fallen där det har hänt
någonting. Som behöver redas ut.” - Rektor 1

6.4.2 Andra interventioner mot mobbning
Andra åtgärder för att förebygga mobbning som många skolor använder sig av är
skolcoacher. En del skolor har till exempel skolcoacher som finns tillgängliga på
rasterna, en extra vuxen som rör sig i korridorerna och som således snabbt kan
45

upptäcka mobbning eller oroligheter. Vissa skolor har mer specifika coacher, såsom
rörelsecoacher som ordnar olika typer av sport- eller gymnastikaktiviteter på rasterna
för att aktivera eleverna. Rektorerna pratade också om övervakning på rasterna och att
det hör till en lärares uppgift att gå ut i korridorerna på rasterna för att upprätthålla ett
gott skolklimat.
"[M]an SKA gå ut i korridorerna när man har sin kustodiering, för att
finnas till som trygg vuxen." - Rektor 1
De nämnde också elevkåren och väneleverna som viktiga förebyggande faktorer, de
fungerar som skolpersonalens ögon och öron och kan rapportera om de märker att det
finns problem i skolan. Många rektorer sade att de också tar in utomstående personer
och aktörer enligt behov, de har till exempel olika föreläsningar för elever och föräldrar
enligt behov och de kan ta in olika erfarenhetstalare och ha olika temadagar i skolan.
”[V]äneleverna… så är ju sådana då (…) som ska fungera då som - också
kanske, våra ögon lite så här och uppmärksamma om det finns... finns
mobbning... men kanske inte bara som mobbning utan de jobbar ju, kanske
(…) främst för att främja, just ett gott klimat i skolan. Och via det goda
klimatet så tror jag att man också minskar på, på mobbning. Och... sen så
har de kanske en viss specialuppgift i det att försöka då, uppmärksamma
de som känner sig ensamma i skolan.” - Rektor 9

6.4.3 Övriga resurser
Alla rektorer ansåg att det finns resurser. En rektor menade att det finns möjligheter
till allt. Skolpersonalen har möjlighet att fortbilda sig och det finns utrymme för att
satsa på personalens välmående. De har även väldigt många vuxna i skolan som stöder
eleverna: resurslärare, assistenter, speciallärare och coacher. En annan rektor sade att
de kan köpa skolpsykologtjänsterna från staden fastän de inte har en egen skolpsykolog
stationerad i skolan. En tredje rektor sade att de fått mer kuratorresurser och att det ska
finnas mer vuxna i skolan framöver.

46

6.5 Var behövs det mera resurser för att minska på mobbningen och stärka
skoltrivseln enligt rektorerna?
Rektorerna ansåg att deras största utmaning för att förhindra mobbning och stärka
skoltrivseln är tidsbrist, de hinner inte med allt de skulle vilja göra. En annan utmaning
är resurserna, fastän antalet elever ökar så är resurserna de samma. Rektorerna
diskuterade vilket ansvar som skolan har i mobbningsfall och vad som egentligen hör
till skolans uppgift att lösa och inte. På samma gång lär sig inte eleverna om de inte
mår bra och känner sig trygga i skolan. Detta innebär att de i skolan för det mesta reder
ut bråk och mobbningsfall fastän de skett på fritiden, eftersom inlärningen annars blir
lidande.
Att få med hela lärarkåren i det mobbningsförebyggande arbetet är en utmaning som
fler rektorer nämnde. En del lärare anser att deras uppgift är att lära ut deras ämne och
inget annat. Detta skapar problem eftersom det är på all skolpersonals ansvar att
eleverna känner sig trygga i skolan. Enligt lagen om grundläggande utbildning
(628/1998) har det facto alla elever rätt till en trygg skolmiljö och all skolpersonal är
enligt utbildningsstyrelsen (2014) skyldiga att ingripa vid osakligt beteende.
"[A]tt få lärare att ta sig tiden och att det inte bara är det här "ämnet" som
är det viktiga. För jag tror att ungdomarna inte kommer att lära sig om de
inte har den där tryggheten, som är jätte viktigt att man har i skolan, och
sen att man trivs när man kommer hit, som har med tryggheten att göra.
Och finns det mycket som oroar dem så tror jag inte att de lär sig, vad än
lärarna gör. Så det är nog en svårighet att få lärarna att förstå hur mycket
de borde jobba med det här sociala så att säga.” - Rektor 5
En rektor påpekade även att det mobbningsförebyggande arbetet borde börja redan i
daghemmen med övningar som stärker och bygger upp gruppdynamiken samt
empatiförmågan hos barnen. Detta eftersom det är svårt, nästan omöjligt att börja jobba
med till exempel empatiförmåga och gruppdynamik först i högstadiet om de helt
saknar dessa förmågor och inte har fått lära sig dem i dagis och lågstadiet. Hen ansåg
att grunderna för mobbning läggs tidigare än i högstadiet.

47

”[G]runderna läggs mycket, mycket tidigare, för mobbningen. (…) Men
jag tror ju att insatserna behövs över hela fältet, ända från liten till stor.”
- Rektor 9
Sociala medier och utmaningen med dessa kommer också upp i diskussionen gällande
resurser. Rektorerna ansåg att en stor del av mobbningen idag sker via sociala medier
och att denna form av mobbning är svår att upptäcka, hantera och kontrollera.
Rektorerna är alltså i behov av strategier om hur de kan upptäcka, kontrollera och
hantera mobbning som sker på sociala medier eftersom de upplever att de saknar
kunskap om detta. Många rektorer var också i behov av strategier för att upptäcka
mobbningen i ett tidigt skede. En del rektorer upplevde att skolpersonalen får reda på
mobbningshändelser sist, vilket leder till att hjälpen ibland kommer för sent.
"[T]ill våra öron och ögon kommer det oftast sist, av alla i skolan."
- Rektor 9
Rektorerna diskuterade även varför det finns mobbning. En rektor ansåg att mobbning
är ett gruppfenomen, då individer som utsätter andra för mobbning ofta har dålig
självkänsla och faller för grupptryck. Därför borde man sätta in mera resurser på dessa
saker samt jobba för en inkluderande skola för att minska på mobbningen.
”[E]n elev som är trygg i sig själv och liksom har den här självkänslan på
topp och liksom allt är ok så, går inte åt andra heller. Att en välmående…
ungdom så behöver inte… gå in liksom i den här mobbningen.” - Rektor 1
För att förbättra skoltrivseln ansåg rektorerna att det behövs mer resurser för att
praktiskt kunna göra förändringar i skolans utrymmen. Rektorerna tyckte att skolan
ska vara en trivsam plats att vistas på och efterlyste därför trivsammare lokaler. De
ansåg också att gruppstorlekarna är för stora för att alla elever ska känna sig trygga
och trivas i skolan. Skulle det finnas mera resurser så skulle alltså många rektorer satsa
på att göra skolan mera trivsam och minska på gruppstorlekarna.
"Då skulle man ju klart satsa på lokalerna och på mindre grupper."
- Rektor 3
48

En rektor påpekade också vikten av att ha aktiviteter i skolan som inte är
ämnesspecifika. Hen tyckte att skolsystemet borde förändras så att skoldagen skulle
bli längre och att man på så vis kunde få in hobbyverksamhet som en del av
skolvardagen. Rektorn ansåg att detta skulle vara viktigt eftersom alla elever på detta
sätt kunde hitta något fritidsintresse som de tycker om och är intresserade av. Inom
den gruppen skulle de också träna sin sociala kompetens.
”Jag tror att det är jätteviktigt att kunna göra saker tillsammans också
som inte är ämnesspecifika.” - Rektor 8

6.5.1 Elevernas psykiska hälsa
Elevernas psykiska ohälsa diskuterades av många rektorer i intervjuerna. Rektorerna
är oroade över elevernas psykiska välmående. De ansåg att det psykiska välmåendet
hos eleverna har försämrats. En del rektorer ansåg att det delvis kan bero på att det
diskuteras mera idag. De ansåg också att sociala medier har en stor inverkan på detta,
eftersom det i sociala medier ofta målas upp en surrealistisk verklighet om hur man
skall se ut och vara, vilket skapar en stress för många unga idag. En rektor ansåg också
att mobbningen kan vara en följd av ett illamående.
"[D]et här psykiska välmåendet är nog ett stort orosmoment och den måste
vi nog jobba ännu mera med." - Rektor 6
”Så där om jag tänker att mobbningen är en orsak, liksom en följd av…
ett illamående” - Rektor 1
För att de elever som lider av psykisk ohälsa ska ha en möjlighet att bli bättre ansåg
en rektor att det skulle löna sig att satsa på den psykiska vården i kommunerna och i
samhället överlag. Rektorn funderade också hur mycket ansvar som ska sättas på
skolan om en elev mår dåligt. I skolan har de inte den kunskap som krävs för att vårda
psykiskt sjuka elever utan det ska andra instanser sköta, ansåg rektorn.

49

”[S]amhället behöver mer resurser för att det ska finnas mer möjlighet att
ge rätt vård åt de här eleverna. Vi är pedagoger, vi kan inte och ska inte
sköta den psykiska biten sen när det har gått för långt. Och det ska inte ta
flera månader innan man får den vård man behöver. Det ska vara... jag
tror på en sån här preventiv vård. För att om det ska bli... om man måste
vara självdestruktiv för att man ska få nånting så då har det gått för långt.
Det måste nog finnas någonting före det så att man inte går så långt. För
det slår ut i samhället sedan då vi inte har människor som inte klarar av
att arbeta längre eftersom de är sjukpensionerade. Då är vi på en farlig
väg.” - Rektor 6

6.5.2 Mer skolpersonal
Samtidigt som rektorerna var oroade för elevernas psykiska välmående så nämnde
flera också bristen på skolpsykologer som en utmaning och ett problem. En rektor sade
att de är beroende av skolpsykologen och att hen ibland inte tillgänglig och då faller
det på kuratorn, och när inte kuratorn kan ta allting faller det på lärarna.
"[J]ag tror aldrig att man kan liksom ha för många trygga vuxna i skolan,
sen jobbar de inom elevvården i eller jobbar de liksom sådär parallellt
med skolan men inte heller direkt i elevvården så är det inte någon skillnad
men. Mera vuxna behöver vi ju alltid.” - Rektor 1
Alla rektorer var överens om att det skulle vara viktigt att det finns tillräckligt och
kompetent personal i skolan. I en skola skulle de till exempel vilja ha kompanjonlärare
i fler ämnen, att det finns två lärare i klassen som gemensamt undervisar gruppen. Flera
rektorer pratade om behovet av fler skolkuratorer och skolcoacher. En rektor var nöjd
med antalet skolkuratorer och skolpsykologer men efterlyste en psyksjukskötare och
mångprofessionella samarbeten så att eleverna och familjerna kan få den hjälp de
behöver. Det behövs helt enkelt mer personal till elevvården.

50

”Och annars så har vi ju haft problem med det att få personal.
Skolkuratorn har bytts några gånger och inte funnits alls. Skolpsykologen
har vi inte sett till, bara någon gång i året.” - Rektor 11

51

7 Slutdiskussion
Syftet med magisteravhandlingen är att studera skolmobbning bland ungdomar i
högstadieåldern. Fokus ligger på rektorers uppfattning om skoltrivsel och det
mobbningsförebyggande arbetet i de finlandssvenska skolorna. I detta avslutande
kapitel svarar jag på mina forskningsfrågor, som är följande:
-

Hur definierar rektorerna mobbning och hur anser de att den tar sig uttryck i de
finlandssvenska skolorna?

-

Vad är följderna av mobbning?

-

Vilka yttre resurser anser rektorerna att de redan har när det handlar om att
förebygga mobbning och stärka skoltrivsel?

-

Var behövs det mera resurser för att minska på mobbningen och stärka
skoltrivseln enligt rektorerna?

Överlag anser rektorerna att deras elever trivs bra, om inte väldigt bra i skolan.
Rektorerna framhävde ändå att det förstås finns de som inte trivs i skolan och att de är
oroade för ungdomarnas mentala hälsa. Rektorerna tyckte att psykisk ohälsa bland
ungdomar har blivit allt vanligare, vilket också inverkar negativt på skoltrivseln.
Telefoner och sociala medier är ett annat stort orosmoment och ett problem som
rektorerna lyfte upp. Eleverna blir okoncentrerade, de får prestationskrav och blir
stressade av de sociala medierna. Rektorerna påpekade att pressen inte enbart kommer
från sociala medier och telefonerna, utan skolan, samhället och hemmen spelar också
en stor roll i denna situation.
Rektorerna diskuterade även vad som kan höja skoltrivseln bland eleverna, i den
frågan framhöll rektorerna relationerna mellan skolpersonalen och eleverna.
Rektorerna sade att skolpersonalen ska finnas till för eleverna och att alla elever borde
känna att det finns åtminstone en vuxen som de kan prata med i skolan. Skolpersonalen
måste ha en förmåga och vilja att se och stöda sina elever. Att det finns en ömsesidig
respekt mellan alla parter i skolan är också viktigt för att alla ska trivas i skolan, likaså
är ett stabilt kollegium och en god stämning bland personalen. Rektorerna påpekade
vidare att eleverna måste få vara delaktiga i sin skolvardag för att hålla motivationen
52

uppe. Rektorerna betonade även betydelsen av rastaktiviteter. En del skolor har till
exempel ett rum som de kallar ”lugna rummet” där eleverna kan spela kort, pyssla eller
bara ta det lugnt. I många skolor har de också olika sportaktiviteter under rasterna.
Rastaktiviteterna bidrar till att det inte blir så stökigt på rasterna och att många elever
lättare hittar sin plats i skolan på rasterna, vilket kan vara utmanande speciellt för de
som är ensamma.

7.1 Hur definierar rektorerna mobbning och hur anser de att den tar sig uttryck
i de finlandssvenska skolorna?
Olweus, en av de största föregångarna inom mobbningsforskningen menar att man
talar om mobbning när en individ eller en grupp står för en trakassering upprepade
gånger och över tid. För att det ska klassas som mobbning måste det också finnas en
ojämn maktbalans mellan parterna, menar Olweus. (1986, 8–9) KiVa-skola
programmet håller med Olweus, de anser också att det måste handla om avsiktliga,
upprepade handlingar och att det är svårt för den mobbade att försvara sig. (Salmivalli,
Poskiparta & KiVa-skola arbetsgruppen, 2018) Rektorerna definierade mobbningen
såsom Olweus och KiVa-skola, men de upplevde samtidigt att det är svårt att definiera
mobbning eftersom det är en subjektiv upplevelse. En elev kan ta en handling som
något negativt medan en annan elev inte upplever handlingen som något negativt.
Traditionellt sett har fysisk och psykisk mobbning varit de vanligaste formerna av
mobbning men på senare tid har nätmobbningen blivit allt vanligare. I UNESCO:s
rapport (2019) är det frågan om fysisk mobbning när mobbaren till exempel slår,
sparkar eller tvingar offret att göra olika saker upprepade gånger. Psykisk mobbning
handlar om att bli utsatt för till exempel verbala övergrepp och social utslagning.
Nätmobbning innebär att bli utsatt via meddelanden och sociala medier, till exempel
att någon tar en bild och postar den utan lov. I min undersökning frågades vilka
beteenden som rektorerna ansåg att är mobbning och de beskrev både psykisk och
fysisk mobbning. Beteenden som rektorerna klassade som mobbning är
handgripligheter, blickar och ord samt att någon blir utesluten och lämnas ensam. En
rektor betonade också att en del elever kan hamna i en offerroll, som även Olweus
(1986) framhäver. Provocerande mobboffer är enligt Olweus (1986, 31–33)
53

okoncentrerade och oroliga individer, som lätt hamnar i konflikt med andra eftersom
de provocerar andra. Rektorn menade att en elev som hamnar i en offerroll först
provocerar andra och kanske ställer till med bråk, för att sedan själv bli underlägsen
och börja kalla sig själv för ett offer.
Alla rektorer var överens om att det finns mobbning och att det alltid kommer att finnas
det i en högstadieskola. De tänkte samtidigt att en del av det mobbningsförebyggande
arbetet är att vara medveten om att det finns mobbning. Medvetenheten gör att de kan
upptäcka och ta itu med mobbningsfallen. Rektorerna ansåg att det totala antalet
mobbningsfall har minskat och att klimatet i skolan tidigare var hårdare med mer
bråkigheter. I de flesta skolorna har mobbningen också bytt arena från mobbning i det
riktiga livet till telefoner och sociala medier. En del av den synliga mobbningen har
alltså flyttat till en mer osynlig arena, telefonerna, och därför kan klimatet i skolan
upplevas som lugnare i dagens läge. Tidigare var det också vanligare att eleverna
mobbade varandra fysiskt, vilket också finns kvar men i mindre skala än tidigare.
Rektorerna påpekade att det inte finns mobbning enbart i skolan och på lektionerna,
om någon blir utsatt för mobbning så pågår det hela tiden, även när skolan är slut. En
stor del av mobbningen sker som sagt via mobiltelefoner och sociala medier. Där blir
ungdomarna ständigt utsatta och de får aldrig en paus eftersom mobiltelefonen är med
överallt. Många rektorer påpekade också att mobbningen som sker på fritiden är
problematisk eftersom det också syns i skolan. Ibland kan det också vara så att det
händer saker på fritiden som sedan blossar upp i skolan. Det kan vara så att det hela
får sin början på fritiden och att det sedan eskalerar i skolan. I båda dessa fall är det
skolan som måste försöka reda ut vad det är som har hänt, vilket en del rektorer ansåg
som utmanande och tidskrävande.

7.2 Vad är följderna av mobbning?
Att stå ut med olika typer av trakasserier, kränkningar och hot har sina följder. Även
de som utsätter andra för detta, mobbarna, kan på olika sätt börja må dåligt på grund
av det de gjort mot andra. Mobbarna mår också oftast dåligt innan de börjar mobba
andra, mobbningen kan alltså vara en följd av ett illamående. Att på något vis vara
54

involverad i mobbning kan leda till flera olika konsekvenser. Det är vanligt att det
psykiska välbefinnandet sänks, bland annat depression är en stor risk för alla som varit
inblandade i mobbning. (Kaltiala-Heino, Fröjd & Marttunen, 2009)
De som påverkas mest av mobbning är de som både varit offer och mobbat andra, de
kan till exempel få olika matsmältningsproblem, somatisk smärta och olika
hudproblem. Mobbare/offer har också höga nivåer av posttraumatisk stress. (Houbre,
Tarquinio, Thuillier & Hergott, 2006) Mobbare kan få sömnproblem, dåligt humör och
värk. (Mannerheimin Lastensuojeluliitto, 2018) Beteendeproblem finns både bland de
som utsatt andra för mobbning och de som varit offer för mobbning. (Houbre,
Tarquinio, Thuillier & Hergott, 2006)
De som blivit utsatta för mobbning får vanligen olika mentala problem, bland annat
depression, ångest, posttraumatiskt stressyndrom och psykotiska symptom. Offren kan
också utveckla självmordstankar och självskadebeteende, även självmordsförsök är
vanligare bland de som blivit mobbade än de som inte blivit det. Mobbningsoffer har
även en risk för att få olika somatiska symptom såsom magont, sömnsvårigheter,
huvudvärk, yrsel och ryggont. (Houbre, Tarquinio, Thuillier & Hergott, 2006)
Mobbning inverkar också på livstillfredsställelsen, livskvaliteten, självförtroendet och
självkänslan. (Moore et al., 2017, Esbensen & Carson, 2009) Mobbningsoffren kan
också känna sorgsenhet, förlägenhet, rädsla, ilska, maktlöshet, hjälplöshet och
förvirring, även en känsla av att bli sårad är vanligt. (Hutson, 2018) Även skolgången
påverkas av mobbning, de som varit utsatta för mobbning har en större risk för att få
sämre skolframgång än de som inte blivit mobbade. (Moore et al., 2017) Mobbningen
skapar en ohälsosam och otrygg miljö som påverkar alla elever. (Strøm, Thoresen,
Wentzel-Larsen & Dyb, 2013)
Mobbningen kan också leda till olika psykiska besvär i vuxen ålder. Att vara offer för
mobbning eller att vara både offer och mobbare, ökar riskerna för att få allvarliga
emotionella problem i vuxen ålder. De som varit både mobbare och offer har en högre
risk för att utveckla depression och panikångest i vuxen ålder. (Copeland, Wolke,
Angold & Costello, 2013) I vuxen ålder kan mobbningsoffren ha problem med
självkänslan, kroppsuppfattningen, ätstörningar och depression. (deLara, 2019)
Mobbare har å sin sida en högre risk för att utveckla antisocial personlighetsstörning i
55

vuxen ålder. (Copeland, Wolke, Angold & Costello, 2013) Speciellt manliga mobbare
löper större risk för att utveckla drogmissbruk, problem med den psykiska hälsan,
aggressivitet vid sällskapande samt brottslighet senare i livet. (Mannerheimin
Lastensuojeluliitto, 2018)
Offer och offer/mobbare riskerar att få nedsatt hälsa, förmögenhet och svårigheter med
sociala relationer i vuxen ålder. (Wolke, Copeland, Angold & Costello, 2013) Till
exempel relationer med kompisar, potentiella relationer och etablerade relationer med
intima partners påverkas negativt i vuxen ålder om man utsatts för mobbning i
barndomen. De som har litat på andra och fått tilliten förstörd genom mobbning kan
ha svårigheter med att etablera hälsosamma relationer som unga vuxna, de kan också
ha svårigheter att medverka i hälsosamma familjer och umgängen. Mobbning i
barndomen kan påverka förmågan att lita på andra i sådan utsträckning att det blir svårt
eller nästan omöjligt att skapa hälsosamma vänskapliga eller intima relationer.
(deLara, 2019)
Mobbningen leder således till konsekvenser för alla inblandade, både under och efter
mobbningsperioden. Mobbningen kan i vissa fall leda till konsekvenser för resten av
livet, därför vore det så viktigt att försöka reda ut varför mobbning förekommer så att
man kan arbeta preventivt för att försöka förhindra att mobbning uppstår mellan
individer.

7.3 Vilka yttre resurser anser rektorerna att de redan har när det handlar om att
förebygga mobbning och stärka skoltrivsel?
Rektorerna sade att de har stora möjligheter att stärka skoltrivsel och förhindra
mobbning samt att ansvaret för det mobbningsförebyggande arbetet ligger på dem. I
de flesta skolor är inte rektorerna med och reder ut mobbning utan de har ett
övergripande ansvar och en helhetsbild över skolan.
Alla rektorer ansåg att det finns resurser att ta till när det behövs. En rektor menade att
det finns möjligheter till allt. De kan till exempel fortbilda sig i vad de vill och satsa
på personalens välmående. I samma skola har de även väldigt många vuxna i skolan
56

som stöder eleverna: resurslärare, assistenter, speciallärare och coacher. En annan
rektor sade att de kan köpa skolpsykologtjänsterna från staden fastän de inte har en
egen skolpsykolog stationerad i skolan. En tredje rektor sade att de fått mer
kuratorresurser och att det skall finnas mer vuxna i skolan framöver.
Alla skolor har också ett antimobbningsprogram och de allra flesta skolorna använder
sig av KiVa-skola-antimobbningsprogrammet i någon form. Programmet fick lite
kritik av en del rektorer eftersom programmet börjar kännas föråldrat och att det borde
uppdateras så att det är relevant för dagens elever och dagens skola. Rektorerna ansåg
att det borde vara mer fokus på nätmobbning som är den mest aktuella formen av
mobbning i dagens läge.
Skolpersonalen fungerar förstås också som mobbningsförebyggare och många rektorer
nämnde skolcoacherna som en viktig del i arbetet mot mobbning. Skolcoacherna rör
sig bland eleverna på rasterna och kan således förhindra att mobbning sker samt
ingripa i mobbningen i ett tidigt skede. En del skolor har också coacher vars syfte är
att aktivera eleverna, så kallade rörelsecoacher, som ordnar olika typer av sport- eller
gymnastikaktiviteter på rasterna. Rektorerna nämnde också vikten av övervakning på
rasterna och att det hör till en lärares uppgift att gå ut i korridorerna på rasterna för att
upprätthålla ett gott skolklimat.
Rektorerna framhöll även eleverna när vi talade om befintliga resurser som finns för
att förebygga mobbning. De nämnde elevkåren och väneleverna som speciellt viktiga
mobbningsförebyggande faktorer. Väneleverna informerar skolpersonalen om de
märker att det finns problem som behöver åtgärdas i skolan. Rektorerna sade också att
de tar in utomstående personer och aktörer enligt behov, till exempel ungdomsledare
eller en tredje sektorns aktör som kan hålla föreläsningar eller temadagar för eleverna
och/eller föräldrarna.

57

7.4 Var behövs det mera resurser för att minska på mobbningen och stärka
skoltrivseln enligt rektorerna?
Rektorerna ansåg att det finns resurser för att stärka skoltrivseln och förhindra
mobbning men de har också många utvecklingsförslag och behov. Största utmaningen
för att förhindra mobbning och stärka skoltrivsel är tid, sade rektorerna. De hinner inte
med allt de skulle vilja göra. En annan utmaning är resurserna. Fastän antalet elever
ökar så är resurserna de samma. Om elevantalet blir större så borde också resurserna
öka, ansåg rektorerna.
Att få med hela lärarkåren i det mobbningsförebyggande arbetet är också en utmaning
som fler rektorer nämnde. En del lärare anser, enligt rektorerna, att deras uppgift är att
lära ut deras ämne och inget annat. Detta skapar problem eftersom det är på all
skolpersonals ansvar att eleverna känner sig trygga i skolan.
Det mobbningsförebyggande arbetet är något som borde börja redan i daghemmen
med övningar som stärker och bygger upp gruppdynamiken samt empatiförmågan hos
barnen, säger rektorerna. Rektorerna påpekar samtidigt att individer som utsätter andra
för mobbning ofta har dålig självkänsla och faller för grupptryck. Det är svårt, nästan
omöjligt att börja jobba med till exempel empatiförmåga och gruppdynamik först i
högstadiet om eleverna saknar dessa förmågor och inte har fått lära sig dem i dagis och
lågstadiet. Grunderna för mobbning läggs tidigare än i högstadiet, därför behövs
insatserna läggas in så tidigt som möjligt. Insatserna behövs över hela fältet, från liten
till stor, som en rektor sade. För att förbättra den sociala kompetensen bland eleverna
så borde det finnas aktiviteter som inte är ämnesspecifika, säger en rektor. Ett exempel
hen nämner är hobbyverksamhet, inom skoltid, så att alla elever kunde hitta ett
intressant fritidsintresse.
Sociala medier och utmaningen med det kommer också upp i resursdiskussionen.
Rektorerna är i behov av strategier om hur de kan upptäcka, kontrollera och hantera
mobbning som sker på sociala medier. Många rektorer är också i behov av strategier
för att upptäcka mobbningen i ett så tidigt skede som möjligt. En del rektorer upplever
att skolpersonalen får reda på mobbningshändelser sist, vilket leder till att hjälpen
ibland kommer för sent.
58

För att förbättra skoltrivseln anser rektorerna att det behövs mer resurser för att
praktiskt kunna göra förändringar i skolans utrymmen. Rektorerna tycker att skolan
ska vara en trivsam plats att vistas på och efterlyser därför trivsammare lokaler. De
anser också att gruppstorlekarna är för stora för att alla elever ska känna sig trygga och
trivas i skolan. Skulle det finnas mera resurser så skulle alltså många rektorer satsa på
att göra skolan mera trivsam och minska på gruppstorlekarna.
För att de elever som lider av psykisk ohälsa ska ha en möjlighet att bli bättre anser en
rektor att det skulle löna sig att satsa på den psykiska vården i kommunerna och i
samhället överlag. I skolan har de inte den kunskap som krävs för att vårda psykiskt
sjuka elever, det ska andra instanser sköta. Bristen på skolpsykologer kommer också
upp som en utmaning och ett problem. En rektor säger att de är beroende av
skolpsykologen, ibland är hen inte tillgänglig och då faller det på kuratorn och när inte
kuratorn kan ta allting faller det på lärarna. Orsaken till att det inte finns en psykolog
kan i en del skolor bero på att inga behöriga psykologer vill ha jobbet.
Alla rektorer är överens om att det skulle vara viktigt att det finns tillräckligt och
kompetent personal i skolan. I en skola skulle de till exempel vilja ha kompanjonlärare
i fler ämnen, att det finns två lärare i klassen som gemensamt undervisar gruppen. Flera
rektorer pratar om behovet av fler skolkuratorer och skolcoacher. En rektor är nöjd
med antalet skolkuratorer och skolpsykologer men efterlyser en psyksjukskötare och
mångprofessionella samarbeten så att eleverna och familjerna kan få den hjälp de
behöver. Det behövs helt enkelt mer personal till elevvården.

7.5 Avslutande ord
Jag kan konstatera att mobbning är ett fenomen som finns och kommer att finnas i
skolorna. Det är ett stort och komplicerat fenomen, som pågår dygnet runt idag på
grund av mobiltelefonerna och som ger förödande konsekvenser för alla inblandade.
Rektorerna anser ändå att de flesta eleverna trivs i skolan, men de är oroade över
elevernas psykiska hälsa. Rektorerna anser att man i samhället måste satsa på den
psykiska vården. Kunskapen för att sköta elevernas psykiska ohälsa finns inte i skolan,
det ska andra instanser sköta. Rektorerna beskriver också ett glapp som finns inom
59

systemet när det kommer till psykisk ohälsa; skolpsykologen är inte alltid tillgänglig
och då faller det på kuratorn och när inte kuratorn kan ta allting faller det på lärarna.
Det behöver finnas kompetent personal i skolan, var och en ska sköta sitt område som
de har utbildning för.
Jag anser att ansvaret för det mobbningsförebyggande arbetet ligger på många fler än
enbart skolan. Jag tror att det mobbningsförebyggande arbetet borde implementeras
tidigt och på flera arenor. Det borde påbörjas när man blir en del av en grupp i
daghemmen

och

fortsätta

i

alla

skolor,

ända

upp

till

tredje

stadiet.

Mobbningsförebyggande arbete måste förstås också drivas på arbetsplatser eftersom
detta inte är ett problem som bara finns bland barn och unga men det är en annan
diskussion. Jag anser att det behövs mera samarbeten mellan olika aktörer eftersom
mobbning inte enbart finns i skolan och det är således inte enbart skolans ansvar.
Mobbning förekommer där människor samlas, hemma, i skolan och på fritiden. Därför
tror jag att ett samarbete med aktörer som bedriver fritidsverksamhet, skolan och
hemmen måste finnas för att få en så bra effekt av det arbete som görs som möjligt.
Det finns antimobbningsprogram men de borde förnyas så att de är relevanta för
dagens skola och elever. Det behövs mer strategier för att upptäcka mobbning i ett
tidigt skede samt mer kunskap om hur man upptäcker och hanterar nätmobbning. Det
behövs också mer kompetent skolpersonal, speciellt inom elevvården. Skolans
utrymmen är också något som rektorerna anser att det behövs satsas resurser på.
Trivsamma lokaler och mindre elevgrupper är något som rektorerna efterlyser.
Rektorerna anser att tiden är en bristvara, de hinner inte med allt som ska göras. En
annan utmaning är att få med all skolpersonal i det mobbningsförebyggande arbetet,
jag tänker att mer fortbildning kunde göra fler i personalen intresserade av ämnet. Det
är på varje lärares, rektors, kurators, ja all skolpersonals ansvar att eleverna känner sig
trygga i skolan.
Som förslag till vidare forskning lyfter jag fram vikten av att utföra studier utifrån
elevernas egna perspektiv, där de själva får berätta var de anser att resurserna behövs.
I denna undersökning ville vi få fram skolpersonalens egna åsikter, erfarenheter och
idéer eftersom deras åsikter sällan hörs. Nästa steg vore att höra eleverna. Ett annat
60

förslag till vidare forskning är att reda ut vilka interventioner som är effektiva i det
mobbningsförebyggande arbetet i finlandssvenska skolor. I denna fråga fanns det
oenigheter studierna emellan, vilket kan bero på att problemen och åtgärderna är
kontextbundna. Det vore speciellt intressant att få ta del av resultat från Svenskfinland,
där vi nu vet vilka åsikter och tankar skolpersonalen har gällande det
mobbningsförebyggande arbetet.

61

Litteraturförteckning
Ahlström, B. (2009). Bullying and Social Objectives A Study of Prerequisites for
Success in Swedish Schools. Hämtad 11 april 2020, från http://umu.divaportal.org/smash/record.jsf?language=sv&pid=diva2%3A266327&dswid=-6965
Baldry, A.C. & Farrington, D.P. (2000). Bullies and Delinquents: Personal
Characteristics and Parental Styles. Journal of Community & Applied Social
Psychology, 10, 17-31. doi: 10.1002/(SICI)1099-1298(200001/02)10:13.0.CO;2-M
Bell, J., Waters, S., Nilsson, B. S. & Nilsson, B. (2016). Introduktion till
forskningsmetodik (Femte upplagan.). Lund: Studentlitteratur.
Bowes, L., Arseneault, L., Maughan, B., Taylor, A., Caspi, A. & Moffitt, T. E. (2009).
School, Neighborhood, and Family Factors Are Associated With Children's Bullying
Involvement: A Nationally Representative Longitudinal Study. American Academy of
Child

and

Adolescent

Psychiatry,

48(5),

545-553.

doi:

10.1097/CHI.0b013e31819cb017.
Brendgen, M., Girard, A., Vitaro, F., Dionne, G., & Boivin, M. (2016). Personal and
familial predictors of peer victimization trajectories from primary to secondary school.
Developmental Psychology, 52, 1103–1114. doi: 10.1037/dev0000107.
Brendgen, M. & Poulin, F. (2017). Continued Bullying Victimization from Childhood
to Young Adulthood: a Longitudinal Study of Mediating and Protective Factors.
Journal of Abnormal Child Psychology. 46(2), 27-93. doi: 10.1007/s10802-017-03145.
Bronfenbrenner, U. (1977). Toward an Experimental Ecology of Human
Development. American Psychologist, 32(7), 513-531. doi: 10.1037/0003066X.32.7.513.

62

Bronfenbrenner, U. (1979). The ecology of human development. Cambridge, MA:
Harvard University Press.
Bronfenbredder, U. & Morris, P. A. (2007) The bioecological model of human
development. I W. Damon & R. M. Lerner (Red.), Handbook of child psychology (s.
793-828). doi: 10.1002/9780470147658.chpsy0114
Carrol-Lind, J. & Kearney, A. (2004). Bullying: What do students say? Kairaranga,
5(2), 19–24.
Chirkina, T.A. & Khavenson, T. (2018). School Climate: A History of the Concept
and Approaches to Defining and Measuring it on PISA Questionnaires. Russian
Education & Society, 60(2), 133-160. doi: 10.1080/10609393.2018.1451189
Cook, C. R., Williams, K. R., Guerra, N. G., Kim, T. E. & Sadek, S. (2010). Predictors
of bullying and victimization in childhood and adolescence: A meta-analytic
investigation. School Psychology Quarterly, 25(2), 65–83. doi:10.1037/a0020149
Copeland, W. E., Wolke, D., Angold, A. & Costello, J. (2013). Adult Psychiatric
Outcomes of Bullying and Being Bullied by Peers in Childhood and Adolescence.
JAMA Psychiatry, 70(4), 419-426. doi:10.1001/jamapsychiatry.2013.504
deLara, E. W. (2019). Consequences of Childhood Bullying on Mental Health and
Relationships for Young Adults. Journal of Child and Family Studies, 28(9), 2379-

2389. doi: 10.1007/s10826-018-1197-y
Demaray, M, K. & Malecki, C, K. (2003). Perceptions of the Frequency and
Importance of Social Support by Students Classified as Victims, Bullies, and
Bully/Victims in an Urban Middle School. School psychology review, 32(3), 471-489.
Denscombe, M. & Larson, P. (2018). Forskningshandboken: För småskaliga
forskningsprojekt inom samhällsvetenskaperna (Upplaga 4:1.). Lund: Studentlitteratur
AB.
63

Díaz Herráiz, E. & Bartolomé Gutiérrez, R. (2016). Social Support as a School
Victimisation Risk Factor. Journal of Child & Family Studies, (25), 3473–3480. doi:
10.1007/s10826-016-0503-9
Esbensen, F-A. & Carson, D. E. (2009). Consequences of Being Bullied Results From
a Longitudinal Assessment of Bullying Victimization in a Multisite Sample of
American

Students.

Youth

&

Society,

(41)

2,

209-233.

doi:

10.1177/0044118X09351067
Espelage, D. L., Polanin, J. R. & Low, S. K. (2014). Teacher and Staff Perceptions of
School Environment as Predictors of Student Aggression, Victimization, and
Willingness to Intervene in Bullying Situations. School Psychology Quarterly, 29(3),
287-305. doi: 10.1037/spq0000072
Farrington, D. P. & Ttofi, M. M. (2010). School-Based Programs to Reduce Bullying
and Victimization. Campbell Systematic Reviews, John Wiley & Sons, 5(1), 1-143. doi:
10.4073/csr.2009.6
Forskningsetiska

delegationen.

(2009).

Etiska

principer

för

humanistisk,

samhällsvetenskaplig och beteendevetenskaplig forskning och förslag om ordnande av
etikprövning.

Hämtad

3

juli

2020,

från

https://www.tenk.fi/sites/tenk.fi/files/etiskaprinciper.pdf
Frisén, A., Jonsson, A-K. & Persson, C. (2007) Adolescents' perception of bullying:
who is the victim? Who is the bully? What can be done to stop bullying? Adolescence,
42(168), 750–761.
Gaffney, H., Ttofi, M. M. & Farrington, D. P. (2018). Evaluating the effectiveness of
school-bullying prevention programs: An updated meta-analytical review. Aggression
and Violent Behavior (45), 111- 133. doi: 10.1016/j.avb.2018.07.001
Gaffney, H., Farrington, D. P. & Ttofi, M.M. (2019). Examining the Effectiveness of
School-Bullying Intervention Programs Globally: a Meta-analysis. International

64

Journal of Bullying Prevention, (1), 14-31. doi: https://doi.org/10.1007/s42380-0190007-4
Gottfredson, D.C. & Bauer, E.L. (2007). Interventions to Prevent Youth Violence. I:
Doll, L., Haas, E. N., Bonzo, S., Sleet, D. & Mercy, J. (Red.), Handbook of injury and
violence prevention (s. 157-181). doi:10.1007/b136518
Green, J. G., Furlong, M. J. & Felix, E. D. (2017). Defining and Measuring Bullying
across the Life Course. Handbook on Bullying Prevention: A Life Course Perspective,
7-20.
Hong, J. S. & Espelage, D. L. (2012). A review of research on bullying and peer
victimization in school: An ecological system analysis. Aggression and Violent
Behavior, 17(4), 311-322. doi: 10.1016/j.avb.2012.03.003.
Houbre, B., Tarquinio, C., Thuillier, I. & Hergott, E. (2006). Bullying among students
and its consequences on health. European Journal of Psychology of Education, 21(2),
183-208. doi: 10.1007/BF03173576
Hutson, E. (2018). Integrative Review of Qualitative Research on the Emotional
Experience of Bullying Victimization in Youth. The Journal of School Nursing, 34(1),
51-59. doi: 10.1177/1059840517740192
Ikonen, R. & Helakorpi, S. (2019). Lasten ja nuorten hyvinvointi – Kouluterveyskysely
2019.

Hämtad

4

november

2019,

från

http://www.julkari.fi/bitstream/handle/10024/138562/Tilastoraportti_33_Kouluterve
yskysely.pdf?sequence=2&isAllowed=y
Jimerson, S. R., & Huai, N. (2010). International Perspectives on Bullying Prevention
and Intervention. I Jimerson, S. R., Swearer, S. M & Espelage, D. L. (Red.), Handbook
of bullying in schools: An international perspective (s. 571–592).

65

Kaltiala-Heino, R., Fröjd, S. & Marttunen, M. (2009). Involvement in bullying and
depression in a 2-year follow-up in middle adolescence. European Child & Adolescent
Psychiatry. 19, 45-55. doi: 10.1007/s00787-009-0039-2
Klein, J. & Cornell, D. (2010). Is the Link Between Large High Schools and Student
Victimization an Illusion? Journal of Educational Psychology, 102(4), 933-946. doi:
10.1037/a0019896
Konishi, C., Hymel, S., Zumbo, B. D. & Li, Z. (2010). Do School Bullying and
Student–Teacher Relationships Matter for Academic Achievement? A Multilevel
Analysis.

Canadian

Journal

of

School

Psychology,

25(1),

19-39.

doi:

10.1177/0829573509357550
Krug, E. G., Mercy, J. A., Dahlberg, L. L. & Zwi, A. (2002). The world report on
violence & health. The lancet, 360(9339), 1083-1088. doi: 10.1016/S01406736(02)11133-0
Kvale,

S.,

Brinkmann,

S.

&

Torhell,

S.

(2014). Den

kvalitativa

forskningsintervjun (Tredje upplagan.). Lund: Studentlitteratur.
Lag om elev- och studerandevård 1287/2013. Hämtad 14 november 2020, från
https://www.finlex.fi/sv/laki/ajantasa/2013/20131287#L2P13
Lag om grundläggande utbildning 628/1998. Hämtad 10 oktober 2019, från
https://www.finlex.fi/sv/laki/ajantasa/1998/19980628
Larsson, A. (2010). Mobbning: ett tidsbundet socialt problem? Socialvetenskaplig
tidskrift, 17(2), 134-148.
Larsson, P. (2019). Vardagsvåld, mobbning och mobbningsförebyggande arbete i
svensk skolkontext. Åbo, Finland: Åbo Akademi.
Lerche, J. (2003). Vad en handlingsplan är och presentation över olika program. I
Romantschuk-Pietilä, M (Red.),Vi mobbar int' (s. 66-69). Hämtad 15 april 2020, från
66

https://folkhalsan.fi/globalassets/unga/professionella/mobbninsgforebyggande/vimobbar-int-mappen.pdf
Li, Y., Chen, P. Y., Chen, F. & Chen, Y. (2017). Preventing School Bullying:
Investigation of the Link between Anti-Bullying Strategies, Prevention Ownership,
Prevention Climate, and Prevention Leadership. International Association of Applied
Psychology, 66(4), 579-581. doi: 10.1111/apps.1210
Mannerheimin Lastensuojeluliitto. (2018). Konsekvenser av mobbning. Hämtad 15
april

2020,

från

https://www.mll.fi/tietoa-mllsta/information-om-mannerheims-

barnskyddsforbund/skolfreden/en-trygg-skola/forebyggande-avmobbning/konsekvenser-av-mobbning/
Mannerheimin Lastensuojeluliitto. (2018). Vad är mobbning? Hämtad 1 december
2020,

från

https://www.mll.fi/tietoa-mllsta/information-om-mannerheims-

barnskyddsforbund/skolfreden/en-trygg-skola/forebyggande-av-mobbning/vad-armobbning/
Martínez, I., Murgui, S., Garcia, O. F. & Garcia, F. (2019). Parenting in the digital era:
Protective and risk parenting styles for traditional bullying and cyberbullying
victimization. Computers in Human Behavior, 84-92. doi: 10.1016/j.chb.2018.08.036
Mehta, S. B., Cornell, D., Fan, X. & Gregory, A. (2013). Bullying Climate and School
Engagement in Ninth-Grade Students. Journal of School Health, 83(1), 45-52.
Merrin, G.J., Espelage, D.L. & Hong, J.S. (2016). Applying the Social-Ecological
Framework to Understand the Associations of Bullying Perpetration Among High
School Students: A Multilevel Analysis. Psychology of Violence, 8(1), 43-56. doi:
10.1037/vio0000084.
Moore, S. E., Norman, R. E., Suetani, S., Thomas, H. J., Sly, P. D. & Scott, J.G. (2017).
Consequences of bullying victimization in childhood and adolescence: A systematic
review and meta-analysis. World Journal of Psychiatry, 7 (1), 60-76. doi:
10.5498/wjp.v7.i1.60
67

Muijs, D. (2017). Can schools reduce bullying? The relationship between school
characteristics and the prevalence of bullying behaviours. British Journal of
Educational Psychology, 87, 255-272. doi: 10.1111/bjep.12148
Olweus, D. (1986), Mobbning: vad vi vet och vad vi kan göra. Stockholm: Liber
Tryck.
Olweus, D. (2013). School Bullying: Development and Some Important Challenges.
Annual Review of Clinical Psychology, 9(1), 751-780. doi: 10.1146/annurev-clinpsy050212-185516
Salmivalli, C., Lagerspetz, K., Björkqvist, K., Österman, K. & Kaukiainen, A. (1996).
Bullying as a Group Process: Participant Roles and Their Relations to Social Status
Within the Group. Aggressive Behavior, 22(1), 1–15. doi: 10.1002/(SICI)10982337(1996)22:1<1::AID-AB1>3.0.CO;2-T.
Salmivalli, C. (2010). Bullying and the peer group: A review. Aggression and Violent
Behavior, 15, 112-120. doi:10.1016/j.avb.2009.08.007
Salmivalli, C., Poskiparta, E. & KiVa skola arbetsgruppen. (2018). DEL I: Nyckeln till
en

KiVa

Skola.

Hämtad

22

oktober

2019,

från

http://www.kivakoulu.fi/assets/files/nyckeln_till_en_kiva_skola_sv_2018_web.pdf
Skolverket. (2011). Utvärdering av metoder mot mobbning. Hämtad 3 december 2020,
från https://www.diva-portal.org/smash/get/diva2:407024/FULLTEXT02.pdf
Strøm, I. F., Thoresen, S., Wentzel-Larsen, T. & Dyb, G. (2013) Violence, bullying
and academic achievement: A study of 15-year-old adolescents and their school
environment.

Child

Abuse

&

Neglect,

10.1016/j.chiabu.2012.10.010

68

37(4),

243-251.

doi:

Taylor, S. E. (2010). Mechanisms linking early life stress to adult health outcomes.
Proceedings of the National Academy of Sciences, 107(19), 8507–8512.
doi:10.1073/pnas.1003890107.
Trost, J. (2010). Kvalitativa intervjuer (4., [omarb.] uppl.). Lund: Studentlitteratur.
Ttofi, M. & Farrington, D. (2009). What works in preventing bullying: Effective
elements of anti-bullying programmes. Journal of Aggression, Conflict and Peace
Research, 1(1), 13-24. doi:10.1108/ 17596599200900003
UNESCO. (2019). Behind the numbers: Ending school violence and bullying. France:
UNESCO.
Utbildningsstyrelsen. (2014). Grunderna för läroplanen för den grundläggande
utbildningen 2014. Helsingfors: Utbildningsstyrelsen.
Utbildningsstyrelsen. (2019). Enkät: Barn och unga trivs i skolan – men ändå finns
det

mycket

kvar

att

göra.

Hämtad

4

november

2019,

från

https://www.oph.fi/sv/nyheter/2019/enkat-barn-och-unga-trivs-i-skolan-men-andafinns-det-mycket-kvar-att-gora
Wang, J., Ianotti, R.J. & Nansel, T.R. (2009). School Bullying Among US
Adolescents: Physical, Verbal, Relational and Cyber. Journal of Adolescents Health,
45(4), 368-375. doi: 10.1016/j.jadohealth.2009.03.021
Wasberg,

A.

(2020).

Om

KOMPIS.

Hämtad

18

oktober

2020,

från

http://blogs2.abo.fi/kompis/om-kompis/
Wigfield, A., Eccles, J. S., Schiefele, U., Roeser, R. W. & Davis-Kean, P. (2006).
Development of Achievement Motivation. I N. Eisenberg, W. Damon, & R. M. Lerner
(Red.), Handbook of child psychology: Social, emotional, and personality
development (s. 933–1002). doi: 10.1002/9780470147658.chpsy0315

69

Wolke, D., Copeland, W.E., Angold, A. & Costello, E. J. (2013). Impact of Bullying
in Childhood on Adult Health, Wealth, Crime, and Social Outcomes. Psychological
Science, 24(10), 1958-1970. doi: 10.1177/0956797613481608
Younan, B. (2018). A systematic review of bullying definitions: how definition and
format affect study outcome. Journal of Aggression, Conflict and Peace Research,
11(2), 109-115. doi: 10.1108/JACPR-02-2018-0347
Zullig, K. J., Koopman, T. M., Patton, J. M. & Ubbes, V. A. (2010). School Climate:
Historical Review, Instrument Development, and School Assessment. Journal of
Psychoeducational Assessment, 28(2), 139–152. doi: 10.1177/0734282909344205

70

BILAGA 1

14.10.2019

Bästa rektor, lärare eller
elevvårdare i ett finlandssvenskt
högstadium,
Skolmobbning är ett fenomen som fått mycket utrymme i den finlandssvenska
samhällsdebatten på senaste tid. Problemet har stötts och blötts på många sätt och i
många sammanhang, men hittills har ingen aktör tagit sig an att producera en
sammanställning av den gemensamma förståelsen för fenomenet och de åtgärdsförslag
som kommit fram, tex i de undersökningar och diskussionstillfällen som arrangerats
av finlandssvenska medier .
För att samla in och sammanställa de goda modeller och idéer kring
antimobbningsprevention som figurerar i Svenskfinland – både bland skolpersonal
och ”vanligt folk” - har utvecklingspsykologin vid Åbo Akademi i Vasa startat
projektet Kunskap om mobbningsprevention i Svenskfinland (KOMPIS). Målet är att
sammanställa produkter bestående av såväl fältets, allmänhetens och experternas
samlade kunskap om mobbning i skoltkontext, med fokus på konkreta åtgärder.
Projektet leds av PD Patrik Söderberg och koordineras av PK Alexandra Wasberg.
Svenska Kulturfonden står för finansieringen.
Intervjustudie med skolpersonal i finlandssvenska högstadier
Projekt Kompis inleder hösten 2019 sin första fas, som går ut på att samla
skolpersonalens erfarenheter och idéer kring hur man kan förebygga mobbning i
högstadiet. Datainsamlingen sker med metoden semistrukturerad intervju och
genomförs av magisterstuderande i utvecklingspsykologi. Det insamlade
intervjumaterialet kommer att analyseras och sammanställas till ett resultat som
publiceras för allmänheten våren 2020.
Resultatet av intervjustudien kommer att utgöra projektets första kunskapsbas, som
därefter kommer att utökas med resultatet från ett tänkartalko på sociala medier för

71

allmänheten (fas 2) och ett antal seminarieworkshoppar (fas 3) där personer
verksamma inom offentliga och tredje sektorn deltar.
Er kunskap behövs!
Vi hoppas att just du som rektor, lärare eller elevvårdare i ett högstadium i
Svenskfinland vill ställa upp på en intervju till förmån för Kompis-projektet. Genom
att dela med dig av dina erfarenheter hjälper du oss att få en insikt i skolpersonalens
vardag och att kartlägga de utmaningar, tillvägagångssätt och åtgärdsförslag som berör
ungas välmående.
En intervju tar max 45 min i anspråk. Alla svar anonymiseras och används enbart i
forskningssyfte av behörig personal vid Åbo Akademi.
Vänligen kontakta oss om du har frågor om projektet eller vill anmäla ditt intresse för
att delta i studien.
Med samarbetshälsningar,
Patrik Söderberg (PD)
Universitetslärare i utvecklingspsykologi

Alexandra Wasberg (PK)
Projektkoordinator

patrik.soderberg@abo.fi

awasberg@abo.fi

Åbo Akademi // Strandgatan 2, FI 65100 VASA // Tel. +358 2 215 31 // abo.fi

72

BILAGA 2

Intervjuguide KOMPIS
Inför intervjun: - kort presentation av projektet och syfte med intervjuerna, samt din
egen roll - den intervjuades yrkesroll, arbetserfarenhet, region, storlek på skolan något den intervjuade vill fråga?

1) Hur trivs eleverna i skolan (...jämfört med andra skolor). Har något ändrats de år
som du arbetat på skolan?
_________________________________________________________________
_________________________________________________________________
_________________________________________________________________

2) Pågående samhällsdiskussion om mobbning, utanförskap och mental hälsa
(bl.a. Vasabladet, Yle). Har du följt den här diskussionen och hur ser du på de här
sakerna? Vad upplever du själv som de största utmaningarna för ungas skoltrivsel?
_________________________________________________________________
_________________________________________________________________
_________________________________________________________________
_________________________________________________________________

3) Vad är mobbning enligt dig, eller vilka situationer räknar du som mobbning?
Finns det andra sociala problem som du inte räknar som mobbning?
_________________________________________________________________
_________________________________________________________________
_________________________________________________________________
_________________________________________________________________

4) Hur jobbar ni i er skola? Har ni ett antimobbningsprogram eller annat program
för skoltrivsel, och hur fungerar det? Finns det samarbeten med andra
skolor/organisationer?
_________________________________________________________________
_________________________________________________________________

73

5) Hur upplever du dina möjligheter/utmaningar i din yrkesroll att stärka
skoltrivsel och förhindra mobbning? (Har du resurser, hjälpmedel, direktiv,
kollegialt stöd)
_________________________________________________________________
_________________________________________________________________
_________________________________________________________________
_________________________________________________________________

6) Upplever du att dina egna erfarenheter / personlighet inverkar på hur du ser
på och hanterar mobbning och utanförskap?
_________________________________________________________________
_________________________________________________________________
_________________________________________________________________
_________________________________________________________________

7) Om det var upp till dig, var borde din skola eller din kommun satsa mest på
när det gäller att främja skoltrivsel och förhindra mobbning och utanförskap? (Både
på lång sikt och konkret på kort sikt)
_________________________________________________________________
_________________________________________________________________
_________________________________________________________________
_________________________________________________________________
_________________________________________________________________
_________________________________________________________________

8) Har du något tips du vill ge blivande [yrkesroll]? Eller något du vill
förtydliga/tillägga?
_________________________________________________________________
_________________________________________________________________
_________________________________________________________________
_________________________________________________________________
Intervjun klar, tack ☺

74

