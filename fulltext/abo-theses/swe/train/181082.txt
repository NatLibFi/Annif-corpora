Minka Lindroos

Tryggandet av offentlighetsprincipen och god
förvaltning vid automatiserat beslutsfattande
- en jämförelse mellan Finland och Sverige

Pro gradu-avhandling i offentlig rätt
Handledare: Markku Suksi
Åbo Akademi
Våren 2021

ÅBO AKADEMI – FAKULTETEN FÖR SAMHÄLLSVETENSKAPER OCH
EKONOMI
Ämne: Offentlig rätt
Författare: Minka Lindroos
Arbetets titel: Tryggandet av offentlighetsprincipen och god förvaltning vid automatiserat
beslutsfattande – en jämförelse mellan Finland och Sverige
Handledare: Markku Suksi
Abstrakt:
Vi befinner oss i en tid av ständig förändring, på väg mot ett samhälle som fungerar dygnet
runt. Teknologin utvecklas i snabb takt och erbjuder myndigheterna nya lösningar för att
utveckla och effektivera sin verksamhet. Digitalisering av myndighetsverksamheten fungerar
relativt smidigt och problemfritt tills den blir en del av beslutsfattandet. Myndigheternas
intresse för användningen av det automatiserade beslutsfattandet, det vill säga fattande av
förvaltningsbeslut utan mänsklig inblandning, växer konstant. Automatisering av massbeslut
effektiverar myndigheternas verksamhet och leder till smartare resursanvändning i och med att
människan kan rikta all sin uppmärksamhet på uppgifter som kräver mänsklig inblandning. Det
automatiserade beslutsfattandet medför dock inte enbart positiva effekter på samhället, utan
även osäkerhet och otydlighet. Beslutsförfarandet saknar fortfarande lagstöd i Finland, men
trots det har bland annat Folkpensionsanstalten och Skatteförvaltningen automatiserat en del av
sina beslutsprocesser. I Sverige har de statliga myndigheterna sedan 2018 en i lag stadgad rätt
att fatta automatiserade beslut [förvaltningslagen (2017:900)]. Trots att beslutsförfarandet har
lagstöd i Sverige, förekommer det fortfarande otydligheter om de automatiska
beslutsprocesserna.
Utövning av offentlig makt ska bygga på lag, vilket även gäller det automatiserade
beslutsfattandet. Därtill bör rättsskyddet, kraven på god förvaltning och tjänsteansvaret
säkerställas då beslut fattas i automation. Offentlighetsprincipen har en lång historia i Finland
och Sverige och finns till för att garantera allmänhetens insyn i myndigheternas verksamhet.
Offentlighetsprincipen erbjuder medborgarna möjlighet att övervaka myndighetsverksamheten.
Både i Finland och Sverige har det framkommit att det automatiserade beslutsfattandet
äventyrar rätten till insyn, vilket bevisar att det finns behov av en lagstiftning som anpassats till
det automatiserade beslutsfattandet.
Nyckelord: offentlig rätt, automatiserat beslutsfattande, offentlighetsprincipen, tjänsteansvar,
god förvaltning, algoritmer
Datum: 05.05.2021

Sidoantal: 89, i-xv

Innehåll
1. Inledning ................................................................................................................................... 1
1.1 Vägen mot ett allt mer digitalt samhälle ............................................................................. 1
1.2 Frågeställningar och avgränsning........................................................................................ 2
1.3 Material och metod.............................................................................................................. 3
2. Centrala begrepp ....................................................................................................................... 5
2.1 Artificiell intelligens ........................................................................................................... 5
2.2 Algoritm .............................................................................................................................. 5
2.3 Maskininlärning och djupinlärning ..................................................................................... 7
2.5 Profilering ........................................................................................................................... 8
2.6 Automatiserat beslutsfattande ............................................................................................. 8
2.7 Den personuppgiftsansvarige och den registrerade ............................................................. 9
2.8 Tjänsteman ........................................................................................................................ 10
3. Digitalisering ........................................................................................................................... 11
3.1 Digitalisering i EU ............................................................................................................ 11
3.2 Artificiell intelligens och digitalisering i Finland ............................................................. 12
3.3 Digitalisering i Sverige...................................................................................................... 17
4. Automatiserat beslutsfattande ................................................................................................. 20
4.1 Automatiserat beslutsfattande i EU ................................................................................... 20
4.2 Automatiserat beslutsfattande och tryggandet av god förvaltning .................................... 24
4.3 Offentlighetsprincipen och rätten till insyn ....................................................................... 26
4.3.1 Offentlighetsprincipen ................................................................................................ 26
4.3.2 Rätten till insyn enligt EU:s dataskyddsförordning.................................................... 33
4.3.3 Offentliggörande av algoritmer .................................................................................. 34
4.4 Automatiserat beslutsfattande i Finland ............................................................................ 39
4.4.1 Användningen av automatiserat beslutsfattande ........................................................ 39
4.4.2 Beredning av allmän förvaltningslagstiftning gällande automatiserat beslutsfattande
............................................................................................................................................. 58
4.5 Automatiserat beslutsfattande i Sverige ............................................................................ 66
4.6 Tjänsteansvar..................................................................................................................... 75
5. Sammanfattning ...................................................................................................................... 87
Källor

1. Inledning
1.1 Vägen mot ett allt mer digitalt samhälle
Vårt samhälle genomgår en ständig förändring och modernisering som påverkar var och
en på olika sätt. Idag är en av de största förändringarna och utmaningarna vägen mot en
allt mer digitaliserad värld. En ny teknologisk revolution som innebär ständig ökning av
bland annat robotteknik och artificiell intelligens, har inletts.1 Teknologin har även nått
förvaltningen och beslutsförfarandet och har därmed en direkt påverkan på människan.2
Digitaliseringen erbjuder möjligheter att effektivera myndighetsverksamheten genom att
låta teknologin sköta sådana uppgifter som inte kräver manuell hantering av ärenden och
låta människan koncentrera sig på sådana uppgifter där hennes insats behövs. En del av
digitaliseringen innebär automatisering av beslutsprocesser, vilket betyder att beslut fattas
utan någon som helst mänsklig inblandning.
Trots att intresset för att automatisera beslutsprocesser ökar ständigt är regleringarna
gällande det automatiserade beslutsförfarandet relativt få eller till och med obefintliga.
Såsom Cecilia Magnusson Sjöberg har konstaterat ska den långsamma utvecklingen av
lagstiftningen dock inte enbart ses som en negativ sak. 3 En långsam uppdatering och
utveckling av lagstiftningen kan nämligen anses minska på riskerna för felaktiga och
ofullständiga lagar. Utvecklingen får dock inte vara för långsam i och med att det leder
till problem för myndigheterna, bland annat i form av att verksamheten inte kan utvecklas
i önskad takt.
Det automatiserade beslutsfattandet medför både positiva och negativa effekter på
myndighetsverksamheten. Flera undersökningar har visat att automatiseringen har lett till

1

Gaudiello – Zibetti 2016, s.19. Gaudiello och Zibetti menar att denna revolution är så kraftfull och
djupgående att vår tid kallats för ”robotens era”. Ökningen i användningen av robotar har varit särskilt
stor sedan början av 2010-talet. Från år 2010 till 2014 ökade försäljningen av robotar med 17 %,
(2015/2103(INL)), punkt D.
2
Suksi 2017, s. 289. Suksi beskriver detta som en förändring av samhället från ”gud till språk och vidare
till algoritmen” (eng. From God to Language and further to the Algorithm). Suksi anser att vi befinner oss
i en växling av härskartekniken, förr var det religionen som styrde, sedan språket och nu rör vi oss mot en
tid då teknologin börjar styra oss och samhället.
3
Magnusson Sjöberg 2016, s. 26. Magnusson Sjöberg konstaterar dock att problem uppstår för bland
annat jurister då de måste tolka och tillämpa lagar som inte är anpassade till det digitala samhället.

1

att beslutsfattandet tydligt försnabbas och effektiveras, men samtidigt brister tryggandet
av rättsskyddet då beslut fattas i automation. Det automatiserade beslutsfattandet används
redan flitigt inom en del av myndighetsverksamheten trots att bestämmelserna gällande
förfarandet fortfarande är, som det konstaterats, otydliga eller att de helt saknas. Trots det
ökande intresset för automatisering av beslutsfattandet saknades det länge information
om i vilken utsträckning beslutsprocesser automatiserats, varmed flera studier gällande
användningen av det automatiserade beslutsfattandet genomförts både i Finland och
Sverige under de senaste två åren. Utredningarna har avslöjat bland annat brister i
tryggandet av rättsskyddet och oklarheter gällande tillämpningen av lag då
automatiserade beslut fattas. I Sverige har det dessutom framkommit att endast en liten
del befolkningen har kännedom om att myndighetsbeslut fattas i automation.4
I enlighet med Finlands grundlag (731/1999) och den svenska regeringsformen
(1974:152) ska all utövning av offentlig makt bygga på lag. Var och en har rätt att kunna
lita på att de beslut som tas gällande hen själv tas på ett opartiskt, berättigat och lagenligt
sätt. För att garantera att dessa berättigade förväntningar tryggas och att
beslutsförfarandet grundar sig på lag även i fortsättningen, behövs en lagstiftning som
motsvarar nuläget.
Två centrala frågeställningar som uppkommit vid automatiserandet av beslutsfattandet är
hur den i Sveriges tryckfrihetsförordning (1949:105) och Finlands lag om offentlighet i
myndigheternas verksamhet (621/1999) tryggade offentlighetsprincipen tryggas vid
automatiserat beslutsfattande och hur det i lag stadgade tjänsteansvaret verkställs då
beslut fattas i automation. Det är av central betydelse för den enskilda att veta av vem hen
kan få information om ärenden i vilka hen är part och vem som ansvarar för beslut som
fattas om hen.

1.2 Frågeställningar och avgränsning
I den här avhandlingen granskas det automatiserade beslutsfattandet och hur den goda
förvaltningen tryggas vid fattandet av automatiserade beslut i Finland och Sverige. Fokus
4

Denk, Hedström – Karlsson 2019, s. 10. I Finland har det inte gjorts någon liknande undersökning om
invånarnas kännedom om automatiserat beslutsfattande.

2

ligger på tryggandet av god förvaltning och då särskilt offentlighetsprincipen, och
tjänsteansvaret då beslut fattas i automation. Avhandlingen behandlar automatiseringen
av de nationella myndigheternas beslutsprocesser i Finland och Sverige samt dessa
länders föreskrifter gällande beslutsförfarandet. I och med att avhandlingen enbart
behandlar automatiserat beslutsfattande inom myndighetsverksamheten faller alla de
aktörer som avgränsas utanför förvaltningslagens tillämpningsområde enligt dess 2 §
även utanför framställningen i denna avhandling. De befattningshavare som enligt 28 § i
Sveriges förvaltningslag saknar behörighet att fatta myndighetsbeslut faller också utanför
framställningen i denna avhandling.
Avhandlingen inleds med att definiera de centrala begreppen relaterade till det
automatiserade beslutsfattandet. Därefter granskas det automatiserade beslutsfattandet
och dess användningsområden i Finland och Sverige samt det lagstöd som
beslutsförfarandet har i respektive land. Centralt är hur det automatiserade
beslutsfattandet påverkar den enskildes rättigheter och hur kraven på god förvaltning,
särskilt offentlighetsprincipen, tryggas då automatiserade beslut fattas. För att trygga
kraven på god förvaltning, och av dem särskilt rätten till information, är det viktigt att
någon ansvarar för beslutsfattandet, varmed även tjänsteansvaret vid fattandet av
automatiska beslut granskas i denna avhandling.
Centrala frågor är i vilken mån kraven på god förvaltning och särskilt den i 1 § i lagen
om offentlighet i myndigheternas verksamhet och den i tryckfrihetsförordningen
(1949:105) tryggade offentlighetsprincipen säkerställs vid automatiserat beslutsfattande
och vem ansvarar för de automatiserade besluten? Med andra ord, tryggas kraven på god
förvaltning och då särskilt offentlighetsprincipen vid fattande av automatiserade beslut i
Finland och Sverige? Hur förverkligas tjänsteansvaret vid automatiserat beslutsfattande?

1.3 Material och metod
Avhandlingen följer en rättsdogmatisk metod för att redogöra för det automatiserade
beslutsfattandet och dess följder för människan och samhället, samt för att tolka och
beskriva lagstiftningen gällande beslutsförfarandet. Materialet består av nationellt,
svenskt och EU-material för att ge en så bred förståelse som möjligt för det

3

automatiserade beslutsfattandet och dess följder. Dessutom görs jämförelser mellan
Sverige och Finland vilket innebär att avhandlingen även följer den komparativa
rättsmetoden. I avhandlingen jämförs Finlands och Sveriges nationella lagstiftning
gällande god förvaltning och då särskilt offentlighetsprincipen, tjänsteansvaret och det
automatiserade beslutsfattandet.
Monografier och artiklar används för att förklara centrala begrepp och för att ge en
överblick över omfattningen av användningen av det automatiserade beslutsfattandet.
Den nationella lagstiftningen i både Finland och Sverige, propositioner till lagar och
övriga planer på och utredningar om regleringar och föreskrifter gällande det
automatiserade beslutsfattandet har naturligt en central roll i avhandlingen. Det skydd
som tryggas i lagen om offentlighet vid myndigheternas verksamhet, Finlands
förvaltningslag (434/2003), Sveriges förvaltningslag (2017:900), Sveriges offentlighetsoch

sekretesslag

(2009:400)

och

tryckfrihetsförordningen

vid

fattandet

av

myndighetsbeslut är självfallet viktigt även då beslut fattas automatiskt, varmed dessa
lagar behandlas ingående. Europeiska unionens dataskyddsförordning från den 25 maj
2018 [(EU) 2016/679] är av betydelse för det automatiserade beslutsfattandet, varmed
även den har en central roll i avhandlingen.

4

2. Centrala begrepp
2.1 Artificiell intelligens
Begreppet artificiell intelligens (AI) blir allt vanligare och förekommer nuförtiden i allt
högre grad i olika sammanhang, men att definiera vad artificiell intelligens egentligen är,
är inte enkelt. Trots att AI blir allt vanligare saknas än idag en allmänt accepterad
definition av begreppet, inte ens experter inom området har enats om att använda en och
samma definition. Hur AI definieras ändrar också med tiden då nya specialområden
uppkommer och gamla inte längre anses höra till begreppet. För en del innebär artificiell
intelligens en konstgjord livsstil, medan andra anser att AI är nästan all databehandling.5
Det rekommenderas att man inte ska tala om artificiell intelligens som ett räknebart
substantiv (en AI, två AI osv.), utan AI ska ses som en vetenskapsgren.6
I korthet kan AI definieras som ”en samlingsterm för datasystem som kan känna av sin
omgivning, tänka, lära sig och vidta åtgärder som svar på vad de känner och vilka mål de
har”7 eller som en maskin eller ett program som försöker imitera människans medvetande
och utföra uppgifter på samma sätt som människan gör. 8 Det brittiskt-amerikanska
multinationella revisions- och konsultföretaget PwC (PrivatewaterhouseCoopers) har
delat in AI i fyra följande områden: 1. Automatiserad intelligens: Automatisering av
manuella och standardiserade rutinuppgifter, 2. Assisterad intelligens: Hjälper människor
att utföra uppgifter snabbare och bättre. , 3. Förhöjd intelligens: Hjälper människor att
fatta bättre beslut, 4. Autonom intelligens: Automatiserade beslutsfattarprocesser utan
mänsklig inblandning.9 Denna avhandlings fokus ligger på den autonoma intelligensen,
det vill säga automatiserat beslutsfattande utan mänsklig inblandning.

2.2 Algoritm
En algoritm är som ett recept, det vill säga en instruktion för hur någonting ska göras.
Pedro Domingos beskriver algoritmerna som en rad av instruktioner som säger åt en dator

5

Reaktor & Helsingfors universitet, Kursen Elements of AI, kapitel 1.
Kursen Elements of AI, kapitel 1.
7
PWC.
8
Tekoäly.info.
9
Ibidem.
6

5

vad den ska göra.10 Det räcker dock inte med att säga åt en dator vad den ska göra, en
dator behöver även få order om hur den ska göra för att lösa problem och uppgifter. Det
är för att besvara hur datorn ska göra, som algoritmer finns till. Det finns olika sorters
algoritmer beroende på deras användningssyfte. Två exempel på algoritmer är den så
kallade sorteringsalgoritmen, quicksort, 11 och rekommendationssystem. 12 Quicksort är
den snabbaste sorteringsalgoritmen, men om syftet är att nå bästa prestationsförmågan för
all indata är implementeringen av quicksort komplicerad.13
Algoritmer kallas även för svarta lådor (black boxes). En svart låda är ett system, en
apparat eller liknande i vilka information matas in och ut kommer en lösning eller ett svar,
utan att någon vet hur processen gått till.14 Bilden nedan visar i förenklad version hur
algoritmer fungerar. I den del som kallas black box sker det verkliga beslutsfattandet,
men det är denna del som inte är synlig för människan. Problematiken med transparensen
då algoritmer sköter beslutsfattandet är ett av denna avhandlings huvudteman och
behandlas mer i detalj längre ner i avhandlingen.15

FIGUR 1. FÖRENKLAD AVBILDNING AV BESLUTSFATTANDEPROCESSEN I EN ALGORITM.

10

Se Domingos 2015, kapitel 1. Skribentens egen översättning, I sin bok skrev Domingos: “An algorithm
is a sequence of instructions telling a computer what to do”.
11
Cormen – Leiserson – Rivest 1990, s. 149. Quicksort algoritmen ordnar bland annat saker i alfabetisk
ordning.
12
Haider – Sundin 2016, s. 23. Bland annat Youtube har ett rekommendationssystem som sorterar och
rekommenderar nya videoklipp baserat på det material vi klickat och lyssnat på tidigare. Även
musiktjänsten Spotify använder sig av rekommendationsalgoritmer.
13
Skolan för elektronik och datavetenskap.
14
Definitionen är skribentens egen, förkortade översättning av Business Dictionarys (BD) definition av
begreppet black box. http://www.businessdictionary.com/definition/black-box.html.
15
Figur 1, https://commons.wikimedia.org/wiki/File:Blackbox.svg.

6

2.3 Maskininlärning och djupinlärning
Maskininlärning är ett av den artificiella intelligensens delområden. Maskininlärning
innebär att systemen förbättrar sina prestationer vartefter de får mer erfarenheter och
information. 16 Enligt Justine Cassell är maskininlärning det viktigaste verktyget inom
artificiell intelligens. 17 För att bevisa att maskininlärning inte alltid är lönsamt och
effektivt, använde sig Cassell av ett enkelt exempel där hon jämförde en maskins och ett
barns inlärningsprocess. Enligt Cassell är maskininlärning som inlärningen hos barn, enda
skillnaden är att barn lär sig fortare än maskinerna i vissa fall. Cassell använde som
exempel processen om att lära ett barn och en maskin vad en katt är. En maskin måste i
flera omgångar se bilder på olika katter och varje gång säger man ”detta är en katt”. På
detta vis lär sig en maskin. Ett barn däremot lär sig betydligt snabbare vad en katt är och
att katter ser olika ut. Maskiner är också enklare att lura, om man visar ett foto på en hund
och påstår att det är en katt, tror maskinen i fortsättningen att båda djuren är katter. Med
detta exempel ville Cassell bevisa att maskininlärning inte alltid är lönsamt.
Maskininlärningen delas in i tre olika delområden, beroende på hurdana problem som ska
lösas. Den första kategorin är ”övervakat lärande” vilket innebär att algoritmer lärs att
automatiskt känna igen rätta svar. Den andra kategorin kallas ”oövervakat lärande”, vars
mål är att hitta någon sorts struktur i data. Det oövervakade lärandet används till exempel
för att analysera data och göra grupperingar utgående från den information algoritmen
har.18 Den tredje kategorin är förstärkningsinlärning vilket innebär att algoritmen efter att
prova sig fram lär sig vilken lösning som är bäst. Ethem Alpaydin förklarar
förstärkningsinlärning på följande vis: ”I förstärkningsinlärning så är eleven en
beslutsfattande agent som utför handlingar i en miljö och får belöningar (eller
bestraffningar) för sina handlingar när den försöker lösa ett problem. Efter ett antal trialand-errorförsök, så lär sig agenten den bästa lösningen, vilket är den sekvens med
handlingar som ger mest belöning”.19

16

Kursen Elements of AI.
Justine Cassell höll ett föredrag på evenemanget Caohejing Hi-Tech Carnival i Shanghai i september
2019, vilket skribenten deltog i.
18
Kursen Elements of AI, kapitel 4.
19
Ekelund 2013, s. 5.
17

7

Djupinlärning är ett av maskininlärningens delområden och likställs med hjärnans
syncentrum. Då människan ser något lagras informationen först på näthinnan varifrån den
förmedlas vidare till hjärnan via ett beräkningssystem. ”De olika lagren i nätet utgör
djupet och möjliggör inlärning av komplexa strukturer och mönster utan orealistiskt stora
mängder av data”.20 Djupinlärningen fungerar i princip på samma sätt, då ”flera ’lager’
av enkla beräkningsenheter förenas till ett nätverk som bearbetar informationen från ett
lager till nästa”.21

2.5 Profilering
I enlighet med dataskyddsförordningens artikel 4.4 innebär profilering ”varje form av
automatisk behandling av personuppgifter som består i att dessa personuppgifter används
för att bedöma vissa personliga egenskaper hos en fysisk person, i synnerhet för att
analysera eller förutsäga denna fysiska persons arbetsprestationer, ekonomiska situation,
hälsa, personliga preferenser, intressen, pålitlighet, beteende, vistelseort eller
förflyttningar”. Profilering kan ske endera helt eller delvis automatiskt (behandlingen
måste sålunda vara automatisk till en viss grad), gäller alltid personuppgifter och bedömer
personliga egenskaper. All kategorisering av folk är dock inte profilering, utan hänsyn till
syftet med kategoriseringen bör tas.

22

Profilering och automatisk behandling av

personuppgifter är synonymer och båda begreppen kommer att användas i den här
avhandlingen.

2.6 Automatiserat beslutsfattande
Automatiserat beslutsfattande innebär att digitala verktyg, utan inblandning eller hjälp av
en människa, fattar gällande beslut. 23 Observera formuleringen ”helt utan inblandning
eller hjälp”, viket innebär att när en människa på något vis deltagit i och påverkat
beslutsfattandet, klassificeras beslutsförfarandet inte som automatiserat beslutsfattande.24
Den ”mänskliga inblandningen” måste dock ha betydelse för beslutet, den kan inte endast

20

Kursen Elements of AI, kapitel 5.
Ibidem.
22
Artikel 29-Arbetsgruppen för uppgiftsskydd 2017, s. 7.
23
Ibidem, s. 8.
24
Ibidem, ss. 20–21. Arbetsgruppens definition: ”Decisions based solely on automated processing”.
Besluten ska endast grunda sig på automatiserat beslutsfattande.
21

8

vara av så kallad symbolisk karaktär.25 Därtill måste det vara en person som har både rätt
och kompetens att ändra beslutet som utför den mänskliga inblandningen, för att beslutet
inte ska klassas som ett automatiserat beslut. 26 Som benämningen säger måste beslut
fattas för att förfarandet ska definieras som automatiserat beslutsfattande, enbart
automatisk behandling av uppgifter är därmed inte automatiserat beslutsfattande.
Automatiserat beslutsfattande kan basera sig på hurdan sorts data som helst, till exempel
uppgifter som erhållits direkt av individen, uppgifter erhållna genom observationer av
individen (telefonens platsuppgifter) eller slutsatser och information som härletts av andra
uppgifter, såsom en profil som skapats tidigare (till exempel kreditklassinformation).27
Automatiserat beslutsfattande och profilering sker ofta tillsammans, men processerna kan
även ske utan varandra, det vill säga profilering kan utföras utan att automatiserade beslut
fattas baserat på profileringen och automatiserade beslut kan fattas baserade på
information som erhållits på annat vis än genom profilering.28 Det kan dock hända att en
genomförd profilering leder till automatiserat beslutsfattande eller att beslut tagna genom
automatiserat beslutsfattande används för profilering. Även delvis automatiserat
beslutsfattande kan inrymma profilering.29

2.7 Den personuppgiftsansvarige och den registrerade
I enlighet med artikel 4.7 i Europaparlamentets och rådets förordning (EU) 2016/67 är
den personuppgiftsansvarige den juridiska eller fysiska person, offentlig myndighet,
institution eller annat organ som endera ensamt eller tillsammans med andra, beslutar om
och behandlar personuppgifter. Som hjälp för behandlingen av personuppgifterna eller
för att behandla personuppgifterna för den personuppgiftsansvariges räkning, kan den
personuppgiftsansvarige utse ett personuppgiftsbiträde. Även ett personuppgiftsbiträde
kan i enlighet med dataskyddsförordningens artikel 4.8 vara en fysisk eller juridisk
25

Ibidem, s. 21. Skribentens egen översättning, arbetsgruppen för uppgiftsskydd kallar det för ”token
gesture”.
26
Ibidem.
27
Ibidem, s. 8.
28
Ibidem, s.8. På samma sida nämns som exempel för en automatiserad beslutsprocess som inte
innehåller profilering, utfärdandet av fortkörningsböter endast utifrån bevis från fartkameror.
29
Delvis automatiserat beslutsfattande innebär främst att teknologin har använts för att understöda
beslutsfattandet, medan helt automatiserat innebär att teknologin sköter hela beslutsfattandeprocessen.
Magnusson Sjöberg 1992, s. 35.

9

person, offentlig myndighet, institution eller annat organ, förutsatt att biträdet ”ger
tillräckliga garantier om att genomföra lämpliga tekniska och organisatoriska åtgärder på
ett sådant sätt att behandlingen uppfyller kraven i denna förordning och säkerställer att
den registrerades rättigheter skyddas”. Enligt artikel 82.2 i dataskyddsförordningen
ansvarar alla personuppgiftsansvariga alltid för att behandlingen sker i enlighet med
föreskrifterna, oberoende av vem som behandlar personuppgifterna för den
personuppgiftsansvariges del.

30

Den registrerade är den fysiska personen vars

personuppgifter behandlas.

2.8 Tjänsteman
I denna avhandling används strafflagens (39/1889) definition av en tjänsteman då det
syftas till tjänstemännen i Finland. I enlighet med strafflagens kapitel 40 11 § 1 punkten
är en tjänsteman ”den som står i tjänsteförhållande eller därmed jämförbart
anställningsförhållande till staten, till en kommun eller till en samkommun eller något
annat offentligrättsligt samarbetsorgan för kommuner, till riksdagen, till något av statens
affärsverk, till den evengelisk-lutherska kyrkan eller det ortodoxa kyrkosamfundet eller
till en församling eller ett samarbetsorgan för församlingar inom kyrkan eller
kyrkosamfundet, eller till landskapet Åland, till Finlands Bank, Folkpensionsanstalten,
Institutet för arbetshygien, kommunala pensionsanstalten, Kommunernas garanticentral
eller kommunala arbetsmarknadsverket”.
I Sverige regleras tjänstemannabegreppet inte i lag, utan det avgörs från fall till fall.31
Statstjänstemannalagen (SFS 1965:274) upphävdes då lagen om offentlig anställning
(1994:260) trädde i kraft. Den upphävda statstjänstemannalagens 1 § fastställde att lagen
var tillämplig ”på anställning med staten såsom arbetsgivare”. Efter att lagen upphävdes
har begreppet inte reglerats i lag och i samband med teknikens utveckling minskar
skillnaderna i arbetsvillkoren mellan arbetare och tjänstemän vilket i sin tur anses leda till
att begreppen arbetare och tjänstemän inte längre behövs.32 Då det i denna avhandling
30

Personuppgiftsbiträdet ansvarar däremot endast för uppkommen skada om hen inte fullgjort sina
skyldigheter eller hen agerat utanför eller i strid med den personuppgiftsansvariges anvisningar. Biträdet
kan undgå ansvaret på samma villkor som den ansvarige, dvs genom att bevisa att hen inte på något sätt
ansvarar för uppkomsten av skadan.
31
Niléhn Larsen – Karlson Martell, 2014, ss. 18–19.
32
Ibidem, s. 21.

10

talas om tjänstemän i Sverige avses de personer som omfattas av bestämmelserna om
tjänstefel i brottsbalkens (1962:700) 20 kapitel.

3. Digitalisering
3.1 Digitalisering i EU
Europeiska kommissionen utövar tillsyn över medlemsstaternas digitala framsteg genom
de årliga rapporterna om indexet för digital ekonomi och digitalt samhälle (Desi).33 Desirapporterna har genomförts sedan 2014 för att övervaka medlemsstaternas digitala
utveckling, kommissionen granskar medlemsstaternas utnyttjande av digitalisering inom
fem delområden: anslutbarhet, humankapital (bl.a. digital kompetens), hur medborgarna
använder sig av e-tjänster, hur företag använder sig av digital teknik och digitala
offentliga tjänster.34
Både Finland och Sverige nådde toppresultat i jämförelsen för situationen 2019
(rapporten publicerades i juni 2020) och länderna befinner sig på plats ett och två med ett
medeltal som ligger signifikant högre än EU:s medeltal. I Desi-rapporten 2020 var
Finlands poängtal 72,3 och Sveriges 69,7 medan EU-ländernas medeltal låg på 52,6
poäng. 35 Finland befann sig på tredje plats ännu i jämförelsen från 2018 (resultaten
representerade läget för 2017), men under 2018 körde Finland om både Sverige och
Danmark och hade högsta poäng i Desi-rapporten 2019.36 Humankapitalet är en av både
Finlands och Sveriges största konkurrensfördelar i och med att 76 % av Finlands
befolkning och 72 % av Sveriges befolkning har minst grundläggande digitala
färdigheter, medan EU-medeltalet är 58 %.37 Finland uppnår även väldigt höga poäng för
de digitala offentliga tjänsterna, särskilt i och med att 94 % av finländarna använder eförvaltningstjänster (EU-medeltalet är 67 %) och att tillgängligheten på förifyllda
blanketter är så bra.38 Trots att både Finland och Sverige har nått toppresultat sedan den
33

Europeiska kommissionen, Index för digital ekonomi och digitalt samhälle (Desi) 2020 Sverige, s. 2.
Finansministeriet, pressmeddelande 16.6.2020 (hämtad 18.7.2020).
35
Europeiska kommissionen, Digital Economy and Society Index (DESI) 2020 Thematic chapters, s. 14.
36
Europeiska kommissionen, Digital Economy and Society Index 2018 Report &, Index för digital
ekonomi och digitalt samhälle (Desi) 2020 Sverige.
37
Europeiska kommissionen, Index för digital ekonomi och digitalt samhälle (Desi) 2020 Sverige &
Digitaalitalouden ja -yhteiskunnan indeksi (DESI) 2020 Suomi.
38
Europeiska kommissionen, Digitaalitalouden ja -yhteiskunnan indeksi (DESI) 2020 Suomi, s. 14.
Finland når 82 poäng vad gäller de förifyllda blanketterna, medan EU-medeltalet ligger på 59 poäng.
34

11

första jämförelsen gjordes, är det viktigt att länderna även i fortsättningen satsar på den
digitala utvecklingen om de vill hålla sin position som digitala föregångare. För tillfället
är det Irland, Nederländerna, Malta och Spanien som under de senaste fem åren nått de
största digitaliseringsframstegen, medan Finland och Sverige befinner sig aningen över
EU-medeltalet.39

3.2 Artificiell intelligens och digitalisering i Finland
Artificiella intelligensen utvecklas allt snabbare och medvetenheten om möjligheterna
som AI medför har ökat markant. Till följd av den ökade användningen och förståelsen
av AI, har allt fler länder utarbetat nationella AI-strategier.40 Finland strävar efter att bli
ett föregångarland i tillämpningen av AI, varmed ett program för artificiell intelligens
inleddes i maj 2017. Finland är redan en AI-föregångare på vissa områden, till exempel
ligger landet på andra plats i en jämförelse av AI:s påverkan på den ekonomiska
tillväxten, 41 men för att garantera en vägledande roll även i fortsättningen, behövs
enhetliga riktlinjer, utveckling av både experter och själva artificiella intelligensen och
ett samhälle som är redo för utveckling och förändring.
Digitalisering var det övergripande temat i regeringsprogrammet för statsminister Juha
Sipiläs regering och de flesta av regeringen Sipiläs spetsprojekt beaktade digitalisering. I
regeringsprogrammet fastställdes att utbildningen ska moderniseras bland annat genom
utnyttjandet av digitalt material och digitala lärandemiljöer och att de offentliga tjänsterna
ska digitaliseras. 42 Regeringsprogrammet fastställde att de offentliga tjänsterna görs
”användarorienterade och i första hand digitala” genom förnyelse av verksamhetssätten.43
I enlighet med regeringen Sipiläs regeringsprogram utarbetades under hösten 2015 nio
principer för digitalisering som stöd för den offentliga servicens utveckling. 44 De nio
principerna är:
•

Vi utvecklar kundvänliga tjänster.

39

Europeiska kommissionen, Digital Economy and Society Index (DESI) 2020 Thematic chapters, s. 13.
Arbets- och näringsministeriet, Publikation 2019:23.
41
AI Finland.
42
Lösningar för Finland: Strategiskt program för statsminister Juha Sipiläs regering 2015, s. 17, s. 26.
43
Ibidem, s. 26.
44
Finansministeriet, pressmeddelande 3.2.2016. Principerna publicerades i februari 2016.
40

12

•

Vi eliminerar onödig ärendehantering.

•

Vi skapar lättanvända och säkra tjänster.

•

Vi producerar snabbt nytta för kunden.

•

Vi betjänar även under störningssituationer.

•

Vi begär ny information endast en gång.

•

Vi utnyttjar befintliga offentliga och privata digitala tjänster.

•

Vi öppnar informationen och gränssnitten åt företag och medborgare.

•

Vi utser en ansvarig för tjänsten och för genomföringen av den.

Kundvänliga handlingssätt är principernas kärna, det vill säga då tjänsterna utvecklas ska
kundernas (såväl människors som företags) behov, målsättningar och förargelser
beaktas. 45 Principen om öppnandet av informationen och gränssnitten åt företag och
medborgare innebär att informationen och gränssnitten är tillgängliga för allmänheten,
om de inte på grund av särskilda skäl ska hemlighållas.46 Denna princip realiserar den i
lagen om offentlighet i myndigheternas verksamhet tryggade rätten till information som
behandlas mer i detalj senare i avhandlingen.
Digitaliseringens centrala ställning under regeringen Sipiläs regeringsperiod kommer
tydligt fram i åtgärderna som vidtogs under 2015–2019. Förutom utarbetandet av
digitaliseringsprinciperna

finansierades

femton

betydande

digitaliseringsprojekt,

förbereddes lagar, genomfördes utredningar, togs nya tjänster i användning, grundades
ett digitaliseringsteam, grundades en Digi i vardagen-delegation för två år och ett
Digikommunförsök genomfördes 2016-2019.47 För att veta om de valda lösningarna och
den valda teknologin kommer att klara sig i framtiden beställdes en utvärdering om deras
hållbarhet av utrednings- och konsultföretaget Gartner.48
Digitaliseringen beaktas i hög grad även i Antti Rinnes regeringsprogram, som efter
statsminister Rinnes avgång i december 2019 är regeringsprogrammet för statsminister
Sanna Marins regering. Regeringsprogrammet fastställer behovet av utveckling av både
45

Finansministeriet, promemoria 3.4.2017.
Ibidem, s. 2.
47
Finansministeriet, Offentliga tjänster digitaliseras.
48
Ibidem. Enligt utvärderingsresultaten klarade lösningarna och teknologin framtidstestet.
46

13

lagstiftning och förvaltning så att digitalisering och hållbar utveckling möjliggörs och
målet att höja teknik- och digitaliseringsberedskapen hos den offentliga sektorn.49 I Sanna
Marins regeringsprogram fastslås år 2023 som tidsgräns för den i Sipiläs
regeringsprogram nämnda digitaliseringen av de offentliga tjänsterna. I regeringen
Marins regeringsprogram fastställs att ”ett program för främjande av digitaliseringen ska
sammanställas så att de offentliga tjänsterna står till medborgarnas och företagens
förfogande digitalt före 2023”. 50 Genomförandet av programmet för främjande av
digitalisering inleddes i början av år 2020 och ska innan tidsgränsen 2023 garantera att
”medborgarna och företagen har tillgång till högklassiga digitala offentliga tjänster i
enlighet med lagen om digitala tjänster, att näringsidkarna sköter i fortsättningen sin
myndighetskommunikation

endast

via

digitala

servicekanaler

och

att

verksamhetsmodellen för digitalt stöd är i bruk i hela landet och det digitala stödet
utvecklas så att det även betjänar näringsidkare”. 51 För skyddet av personuppgifter
fastställer Marins regeringsprogram att det ska säkerställas att lagarna gällande skyddet
av personlig integritet, dataskyddet och uppgifternas offentlighet ”fungerar som en helhet
inom de ramar som dataskyddsförordningen anger”.52
Användningen av artificiell intelligens resulterar i att nya etiska frågor uppkommer,
varför en utredning gällande etisk och tillförlitlig användning av artificiell intelligens
påbörjades under regeringen Sipiläs regeringsperiod. 53 I januari 2018 beslöt Sipiläs
regering om utarbetandet av en redogörelse för informationspolitik och artificiell
intelligens. Redogörelsen fokuserade i stor grad på de etiska frågorna som gäller
användningen av artificiell intelligens.54 I regeringsprogrammet för statsminister Sanna
Marins regering fastställdes också att anvisningar gällande etisk användning av artificiell
intelligens måste utarbetas och att det under regeringen Marins regeringsperiod ska
genomföras ”behövliga lagändringar som främjar digitaliseringen och utnyttjandet av

49

Regeringsprogrammet för statsminister Sanna Marins regering 2019, ss. 109–110.
Ibidem, s. 110.
51
Finansministeriet, Programmet för främjande av digitalisering. Finansministeriet har huvudansvaret för
programmet, men även kommunernas, företagens och den tredje sektorns vid planeringen och
genomförande av programmet.
52
Regeringsprogrammet för statsminister Sanna Marins regering 2019, s. 111.
53
Statsrådets redogörelse om informationspolitiken och artificiell intelligens (SRR 7/2018 rd), s.3.
54
Finansministeriet 2018, s. 2. Redogörelsen publicerades i december 2018.
50

14

artificiell intelligens när sociala förmåner söks eller behandlas eller när det fattas beslut
om dem”.55
För att fundera på framtiden av tillämpningen av AI och bereda ett förslag till programmet
för artificiell intelligens tillsattes en styrgrupp för programmet i maj 2017.56 Styrgruppens
centrala mål var att garantera ett välmående Finland även i framtiden då AI används i allt
större utsträckning. Styrgruppens första rapport från oktober 2017 innehöll åtta
rekommendationer för åtgärder som borde vidtas för att göra tillämpningen av AI
framgångsrik.57 Åtgärdsrekommendationerna utökades under arbetsprocessens gång till
sammanlagt elva rekommendationer. De slutliga rekommendationerna är:58
1. Vi förbättrar företagens konkurrenskraft med hjälp av AI.
2. Vi utnyttjar data inom alla sektorer.
3. Vi påskyndar och underlättar ibruktagande av AI.
4. Vi säkrar spetskompetens och lockar till oss de bästa experterna inom området.
5. Vi vågar göra djärva val och investeringar.
6. Vi bygger de bästa offentliga tjänsterna i världen.
7. Vi skapar nya modeller för samarbete.
8. Vi gör Finland till en vägvisare i AI-eran.
9. AI förändrar arbetets karaktär.
10. Vi styr AI-utvecklingen mot ett spår som utgår från människan och baserar sig på
förtroende.
11. Vi förbereder oss på utmaningar som gäller säkerhet.
Styrgruppen understöddes av övervakningsgruppen DigiNYT särskilt gällande
utvecklingen av den offentliga sektorn.

59

DigiNYT övervakade uppnåendet av

55

Regeringsprogrammet för statsminister Sanna Marins regering 10.12.2019, s. 119, s. 168.
Arbets- och näringsministeriet, Programmet för artificiell intelligens (hämtad 15.7.2020). Styrgruppen
tillsattes av näringsminister Mika Lintilä. Ordförande för styrgruppen var Pekka Ala-Pietilä som
nuförtiden är medlem i EU:s expertgrupp på hög nivå för AI-frågor.
57
Arbets- och näringsministeriet 41/2017.
58
Arbets- och näringsministeriet 2019:23, kapitel 3. De åtta första rekommendationerna är de
ursprungliga.
59
Ibidem, s. 44.
56

15

regeringsprogrammets digitaliseringsmål och den offentliga förvaltningens IKTutveckling under tiden december 2015 till mars 2019.60
Slutrapporten

publicerades

i

mars

2019

och

förutom

de

ovannämnda

åtgärdsrekommendationerna innehöll rapporten elva centrala åtgärder som borde
genomföras inom de närmaste åren.61 Därutöver ska en utredning om möjligheterna att
bevilja alla människor i arbetsför ålder ett kompetenskonto eller en kompetenssedel som
gör det möjligt att skaffa utbildning, genomföras. 62 Behovet för utveckling av
kompetensen ökar i takt med att AI förändrar arbetslivet och de behövliga
färdigheterna. 63 Företagen som deltog i utarbetandet av AI-programmet poängterade
hur viktigt det är att alla i en organisation har AI-kunskap, det vill säga målet är inte
att skapa AI-enheter som besitter all kunskap. 64
Förutom programmet för AI och programmet för digitalisering, inledde finansministeriet
år 2018 ett förstudieprojekt för AI-programmet AuroraAI. AuroraAI ”skapar en
handlingsmodell som möjliggör smidigare matchning mellan serviceleverantörerna och
de som behöver service”.65 Programmet effektiverar användningen av tjänster genom att
rekommendera rätt tjänst vid rätt tidpunkt.66 I Marins regeringsprogram fastställdes det
att utvecklandet av AuroraAI-programmet ska fortsätta på ett datasäkert och etiskt
hållbart sätt.67 Till skillnad från det nationella AI-programmet som fokuserar på allmänna
riktlinjer och den stora helheten, ligger AuroraAI-programmets fokus på att göra
vardagen smidigare för den enskilde individen.68

60

Finansministeriet, DigiNYT-gruppen för övervaka uppnåendet av digitaliseringsmålsättningarna.
Arbets- och näringsministeriet 2019:23, ss. 13–14.
62
Ibidem, ss. 13–14. Beviljandet av ett kompetenskonto eller en kompetenssedel skulle skapa en
fungerande vuxenutbildningsmarknad. Rätten till kompetenskonto eller kompetenssedel skulle gälla
alla invånare i arbetsför ålder, dvs. även arbetslösa, företagare och personer i arbetsför ålder som står
utanför arbetslivet skulle ha rätt till utbildning.
63
Finansministeriet, pressmeddelande 20.6.2018. Det har bedömts att cirka en miljon människor kommer
att behöva utveckla sin kompetens.
64
AI Finland. Genom att erbjuda alla möjligheter till kompetensutveckling, säkerställer man att
kunskapen inte centreras till en utvald grupp av människor.
65
Finansministeriet, nyhet 14.10.2019.
66
Ibidem.
67
Regeringsprogrammet för statsminister Antti Rinnes regering 6.6.2019, s. 110. En utvecklings- och
verkställighetsplan som gäller till 2023 utarbetades under förstudieprojektet.
68
Mannila 2019, s. 24.
61

16

I januari 2020 inledde myndigheten för digitalisering och befolkningsdata sin
verksamhet. Myndigheten grundades då befolkningsregistercentralen, magistraterna och
enheten för styrning och utveckling av magistraterna vid Regionförvaltningsverket i Östra
Finland sammanslogs till en myndighet. 69 I enlighet med 2 § och 3 § i lagen om
myndigheten för digitalisering och befolkningsdata (304/2019) hört det till myndighetens
uppgifter att i hela landet
1. främja digitaliseringen och informationssäkerheten samt erbjuda användarstöd
för tjänsterna,
2. utveckla datalager samt informationstjänster,
3. verifiera och certifiera handlingar och elektroniska identiteter,
4. uppdatera befolkningsdata, styrkande av livshändelser och övriga
rättsskyddstjänster.
I enlighet med 3 § 2 mom. i lagen om myndigheten för digitalisering och befolkningsdata
(304/2019) ska myndigheten för digitalisering och befolkningsdata också sköta om
”medborgarrådgivning, användarstöd för digitala tjänster samt sakkunniguppgifter och
tjänster i samband med informationshantering inom den offentliga förvaltningen”. 70
Förutom dessa uppgifter kan myndigheten ha ytterligare uppgifter om vilka det föreskrivs
särskilt.

3.3 Digitalisering i Sverige
Sverige har som mål att bli bäst i världen på att tillvarata digitaliseringens möjligheter.
För att uppnå detta mål har den svenska regeringen tagit initiativ till strategier, grupper
och kommissioner som haft i uppdrag att definiera och främja landets it-politiska mål.71
År 2012 gav regeringen den så kallade Digitaliseringskommissionen i uppdrag att jobba
för att målet om att bli bäst i världen på att tillvarata digitaliseringens möjligheter uppnås.
Kommissionen hade i uppgift att

69

Myndigheten för digitalisering och befolkningsdata.
Lagen stadfästes i mars 2019. Till följd av grundandet av den nya myndigheten och därmed
omorganiseringen av uppgifter, ändrades och upphävdes en del lagar som gällde myndigheten för
digitalisering och befolkningsdata.
71
Digitaliseringsrådet, Sveriges digitaliseringspolitik.
70

17

•

utforma ett förslag till handlingsplan för genomförande av uppdraget att verka
för det it-politiska målet,

•

analysera utvecklingen i förhållande till det it-politiska målet,

•

visa på digitaliseringens möjligheter,

•

kommunicera den digitala agendan och dess innehåll,

•

vara administrativt ansvarig för de s.k. signatärerna till den digitala agendan, och

•

samverka med olika aktörer i samhället för en ökad digitalisering.72

Kommissionens slutbetänkande, som publicerades i december 2016, resulterade i att den
svenska regeringen antog en ny digitaliseringsstrategi våren 2017. För att arbeta för
genomförandet av strategin tillsattes samma vår ett Digitaliseringsråd som har i uppgift
att ”följa och stödja regeringens arbete med digitalisering, följa digitaliseringen i Sverige,
följa digitaliseringen i omvärlden och jämföra hur Sverige presterar mot andra länder,
samt att lämna förslag till konkreta insatser samt samråda med andra funktioner som
regeringen inrättat för att arbeta med samhällets digitalisering”.73
För att främja digitaliseringen av den offentliga förvaltningen etablerades också en ny
myndighet, myndigheten för digital förvaltning (DIGG), år 2018. Myndighetens uppgift
är att ”samordna och stödja den förvaltningsgemensamma digitaliseringen i syfte att göra
den offentliga förvaltningen mer effektiv och ändamålsenlig”. 74 Digitaliseringen av
Sveriges offentliga förvaltning stöds även av att landet har en digitaliseringsminister.
Genom att utveckla digitaliseringen och skapa en gemensam digital infrastruktur
effektiveras ärendehanteringen. Utan en gemensam digital infrastruktur hindras ett
rättssäkert och effektivt informationsflöde både inom och mellan myndigheterna. 75
Myndigheternas ärendeprocesser kan bestå av många olika verksamhetssystem och ofta
är systemen skapade så att den information som finns i ett system inte kan överföras och
behandlas i ett annat system, vilket hindrar automatisering av processer som behöver
information från flera olika system. 76 Genom att skapa välfungerande och enhetliga
72

Kommittédirektiv dir 2012:61, s. 1. Kommissionens uppdrag tog slut 2016.
Digitaliseringsrådet, Sveriges digitaliseringspolitik och Vårt uppdrag.
74
Myndigheten för digital förvaltning, Digitalisering av offentlig förvaltning.
75
Sveriges Kommuner och Landsting 2018, s. 12.
76
Ibidem, s. 11.
73

18

digitala strukturer, möjliggörs automatisering av processer. Digitaliseringen och
automatiseringen förutsätter också ett säkert informationsutbyte och en möjliggörande
lagstiftning.77 Om det inte är möjligt att lämna in eller lagra information digitalt eller om
brister i de digitala systemen förekommer, är det självklart att beslutsförfarandet inte kan
automatiseras, dessutom är det lagstridigt att automatisera beslutsprocesser som inte
garanterar en trygg behandling och ett tryggt utbyte av information.

77

Sveriges Kommuner och Landsting 2019, s. 4.

19

4. Automatiserat beslutsfattande
4.1 Automatiserat beslutsfattande i EU
Användningen av automatiserade system ökar konstant i EU-länderna. Hur och när de
automatiserade processerna används varierar från land till land. Några exempel på
automatiserade processer är Polens sortering av arbetslösa, Danmarks automatiska
identifiering av barn som är utsatta för försummelse och Nederländernas system för
upptäckten av välfärdsbedrägeri.78 Automatiserade processer underlättar våra dagliga liv
på många olika sätt utan att vi nödvändigtvis är medvetna om det, men i vilken
utsträckning är vi villiga att ge upp vår självbestämmanderätt?

79

Ökningen i

användningen av artificiell intelligens lyfter fram nya frågor som måste besvaras, såsom
behöver vi nya lagar eller nya tillsynsinstitutioner?80 Behovet av ett samarbete gällande
AI mellan EU-länderna uppmärksammades i oktober 2017 av Europeiska rådet som
konstaterade att EU ”behöver handlingsberedskap när det gäller att reagera på nya
utvecklingstrender som till exempel AI med samtidigt säkerställande av dataskydd,
digitala rättigheter och etiska normer”,81 och uppmanade därför kommissionen att lägga
fram en europeisk strategi för artificiell intelligens. 82 I april 2018 offentliggjorde
kommissionen en strategi ”för att stärka EU:s tekniska och industriella kapacitet och
spridningen av AI i hela ekonomin, lägga grunden för socioekonomiska förändringar och
sörja för en lämplig etisk och rättslig ram”. 83 Syftet med strategin är att stödja
utvecklingen av toppkvalitativ, etisk och säker AI.84 För att verkställa strategin utarbetade
kommissionen tillsammans med medlemsstaterna och Norge och Schweiz en AI-plan för
att skapa synergier, samla data och öka de gemensamma investeringarna. 85 Den
utvecklade AI-planen grundar sig på kommissionens AI-strategi och den förklaring om
AI-samarbete (Declaration of cooperation on Artificial Intelligence) som lades fram i

78

AlgorithmWatch, 2019, s. 8.
AlgorithmWatch, 2019, s. 8 och s. 18.
80
AlgorithmWatch, 2019, s. 8.
81
COM(2018) 237, s. 3.
82
EUCO 14/17, s. 7.
83
COM(2019) 168, s. 1.
84
COM(2018) 237.
85
COM(2019) 168, s. 1 & COM(2018) 795 punkt 2. Planen presenterades i december 2018.
79

20

april 2018.86 Medlemsstaterna kom då överens om att samarbeta för att förbättra Europas
teknologiska och industriella kapacitet i AI, ta itu med socioekonomiska utmaningar och
trygga ett tillräckligt etiskt och juridiskt system.87 År 2017–2019 innebar stora framsteg
för samarbetet om artificiell intelligens i Europa, förutom strategin för AI och AI-planen
har bland annat expertgrupper tillsatts, resolutioner och rekommendationer antagits och
en flerpartsplattform inrättats.88 För att säkerställa att samarbetet och regleringarna hålls
uppdaterade, övervakas AI-utvecklingen. Övervakningen av AI-utvecklingen och
genomförandet av AI-planen understöds av kommissionens AI-kunskapstjänst, AI
Watch.89
I juni 2018 tillsattes en expertgrupp på hög nivå för AI-frågor (AI HLEG). Till
expertgruppens uppgifter hör bland annat att ge råd till och stödja kommissionen i AIrelaterade ärenden och dela information samt utarbeta ett utkast för etiska riktlinjer för
utveckling och användning av AI. 90 Riktlinjerna innehåller krav som den artificiella
intelligensen måste uppfylla för att kunna klassas som tillförlitlig och en bedömningslista
som underlättar kontrollen av uppfyllandet av kraven. De viktigaste kraven är: 1.
Mänskligt agentskap och mänsklig tillsyn, 2. Teknisk robusthet och säkerhet, 3. Integritet
och dataförvaltning, 4. Transparens, 5. Mångfald, icke-diskriminering och rättvisa, 6.
Samhällets och miljöns välbefinnande, 7. Ansvarsskyldighet.91 Riktlinjerna är menade
för alla som ”utformar, utvecklar, sprider, genomför, använder och påverkas av AI”, med
dessa avses till exempel ”företag, organisationer, forskare, offentliga tjänster, statliga
myndigheter, institutioner, det civila samhällets organisationer, enskilda personer,
arbetstagare och konsumenter”.92 Riktlinjerna utarbetades för att stödja tillämpningen av
AI och skapandet av säker AI, vilket innebär att alla de som utformar, utvecklar, sprider,

86

COM (2018) 795. Förklaringen undertecknades av alla EU-medlemsstater och Norge. För
medlemsstaterna medförde förklaringen fler skyldigheter än för Norge som icke-medlemsstat.
87
Europeiska kommissionen, DECLARATION Cooperation on Artificial Intelligence
88
Europeiska ekonomiska och sociala kommitténs yttrande om AI (INT/806-EESC-2016-05369-00-00AC-TRA) & Europaparlamentets resolution av den 16 februari 2017 med rekommendationer till
kommissionen om civilrättsliga bestämmelser om robotteknik (2018/C 252/25), COM(2019) 168
89
Europeiska kommissionen, pressmeddelande 7.12.2018.
90
Europeiska kommissionen, pressmeddelande 7.12.2018.
91
Expertgrupp på hög nivå för AI-frågor 2019, s. 2. Expertgruppen uppmanade berörda parter att göra en
pilotprövning av bedömningslistan för att få information om hur tillämpningen av listan fungerar i
praktiken.
92
Ibidem, s. 7.

21

genomför och använder AI får välja om de följer riktlinjerna eller inte.93 Expertgruppen
lyfte fram betydelsen av genomförandet av de etiska principerna, vilka bland annat
innefattar respekt för människans autonomi, förebyggande av skada, rättvisa och
förklarbarhet, för beslutsfattarna och lagstiftarna. Det är en självklarhet att AI ska vara
laglig och tillämpa lagen på korrekt sätt, men den bör dessutom tillgodose de etiska
principerna.94
Respekt för människans autonomi innebär att människan ska få tillräcklig och förståelig
information om AI-systemet och att den mänskliga tillsynen tryggas.95 Enligt riktlinjerna
finns det tre sätt att garantera möjligheten till mänsklig insyn, human-in-the-loop, humanon-the-loop eller human-in-command. Human-in-the-loop innebär mänsklig inblandning
i varje skede av beslutsfattandet, vilket expertgruppen dock konstaterade att oftast inte är
möjligt eller önskvärt. Det är även skäl att i sådana fall ifrågasätta poängen med
automatiseringen i och med att en av de viktigaste avsikterna med automatiseringen är att
människan ska kunna koncentrera sina insatser till sådana uppgifter där mänsklig
inblandning verkligen behövs. Human-on-the-loop innebär att en människa vid behov kan
ingripa medan human-in-command innebär att människan kan övervaka systemet och
besluta om användningen av systemet.96 Riktlinjerna erbjuder en bra grund för att bedöma
hur etisk och säker AI är.
Som det nämndes ovan började den Europeiska unionens nya dataskyddsförordning
(framöver kallad enbart för dataskyddsförordningen eller GDPR) tillämpas den 25 maj
2018.97 Det automatiserade beslutsfattandet regleras inte på unionsnivå annat än i artikel
22 i dataskyddsförordningen. Förordningen gäller dock i huvudsak dataskydd varmed det
automatiserade beslutsfattandet till största del bör regleras i övriga lagar, främst på
nationell nivå. 98 Medlemsstaternas lagstiftning gällande automatiserat beslutsfattande

93

Ibidem, s. 7.
Ibidem, s. 6, s. 40.
95
Ibidem, s. 18.
96
Ibidem.
97
Dataskyddsförordningen trädde i kraft redan den 24 maj 2016. GDPR är en förkortning av General
Data Protection Regulation. I och med att mängden personuppgifter som utbyts över nationsgränserna
inom den Europeiska unionen och till tredje land ökat markant och teknologins snabba utveckling, fanns
det ett behov av ett harmoniserat skydd för behandlingen av fysiska personers personuppgifter.
98
Suksi 2020, s. 88.
94

22

varierar mycket, åtta medlemsstater har en detaljerad lagstiftning med relevanta
skyddsåtgärder, medan en del medlemsstater helt saknar lagstiftning gällande
beslutsförfarandet.99
I enlighet med artikel 22.1 i EU:s dataskyddsförordning har den enskilde rätt att inte bli
föremål för beslutsfattande som endast grundar sig på automatisk behandling, inbegripet
profilering, om beslutet har rättsliga eller annars betydande följder för hen. Artikel 22.1
tillämpas dock inte om fattandet av automatiserade beslut
a) är nödvändigt för ingående eller fullgörande av ett avtal mellan den registrerade
och den personuppgiftsansvarige,
b) tillåts enligt unionsrätten eller en medlemsstats nationella rätt som den
personuppgiftsansvarige omfattas av och som fastställer lämpliga åtgärder till
skydd för den registrerades rättigheter, friheter och berättigade intressen, eller
c) grundar sig på den registrerades uttryckliga samtycke.
Artikel 29-arbetsgruppen konstaterade i riktlinjerna om automatiserat individuellt
beslutsfattande och profilering att formuleringen i artikel 22.1 ”rätt att inte bli föremål
för” inte innebär att artikel 22.1 endast gäller då den enskilde aktivt åberopar
bestämmelsen, utan den ska tolkas som ett förbud. 100 I enlighet med artikel 29arbetsgruppens mening, skulle undantag c) i artikel 22.2 vara relativt betydelselöst om
artikel 22 skulle tolkas som en rätt att göra invändningar, i och med att det vore
motsägande att den enskilde samtycker till samma behandling som hen invänder mot.101
Arbetsgruppen menade att individen skyddas automatiskt från eventuella följder som det
automatiserade beslutsförfarandet medför, ”om artikel 22 tolkas som ett förbud, snarare
än en rätt som kan åberopas”. 102 I enlighet med artikel 16 i fördraget om Europeiska
unionens funktionssätt (FEUF) har EU kompetens att reglera behandlingen ”av
personuppgifter hos unionens institutioner, organ och byråer och i medlemsstaterna, när
dessa utövar verksamhet som omfattas av unionsrättens tillämpningsområde, samt om

99

Malgieri 2019, s. 2 & Suksi 2020, s. 88. Vid tidpunkten för analysen av medlemsstaternas lagstiftning
hade nio stater en detaljerad lagstiftning, men en av dessa var Storbritannien som inte längre är medlem i
EU.
100
Artikel 29-Arbetsgruppen för uppgiftsskydd 2017, s. 20.
101
Ibidem, s. 36.
102
Ibidem, ss. 20–21.

23

den fria rörligheten för sådana uppgifter”, vilket innebär att unionen saknar kompetens
att allmänt reglera medlemsstaternas myndighetsverksamhet. 103 Medlemsstaterna har
alltså rätt att själv besluta om artikel 22 ska tolkas som ett förbud eller en rätt som kan
åberopas. Ungefär hälften av medlemsstaterna, Finland och Sverige inkluderade, tolkar
artikel 22 som en rätt som kan åberopas.104

4.2 Automatiserat beslutsfattande och tryggandet av god förvaltning
I Finland har var och en i lag stadgad rätt till god förvaltning. Tillsammans med
grundlagen utgör förvaltningslagen ett viktigt skydd för rätten till god förvaltning. God
förvaltning är en grundläggande rättighet enligt vilken alla ska bli behandlade. 105 I
enlighet med grundlagens 21 § 1 mom. har var och en ”rätt att på behörigt sätt och utan
ogrundat dröjsmål få sin sak behandlad av en domstol eller någon annan myndighet som
är behörig enligt lag samt att få ett beslut som gäller hans eller hennes rättigheter och
skyldigheter behandlat vid domstol eller något annat oavhängigt rättskipningsorgan”.
Dessutom stadgar grundlagens 21 § 2 mom. att ”offentligheten vid handläggningen, rätten
att bli hörd, rätten att få motiverade beslut och rätten att söka ändring samt andra garantier
för en rättvis rättegång och god förvaltning skall tryggas genom lag”. I förvaltningslagens
2 kap. stadgas om grunderna för god förvaltning vilka i enlighet med förvaltningslagens
2 § 2 mom. och 3 mom. ska tillämpas hos statliga myndigheter, kommunala myndigheter,
självständiga offentligrättsliga inrättningar, riksdagens ämbetsverk och republikens
presidents kansli samt vid statens affärsverk, offentligrättsliga föreningar och på enskilda
då de sköter offentliga förvaltningsuppgifter. Förutom grundlagens 21 § och
förvaltningslagen tryggas rätten till god förvaltning i viss mån även i språklagen
(423/2003), lagen om elektronisk kommunikation i myndigheternas verksamhet
(13/2003), dataskyddslagen (1050/2018) och lagen om offentlighet i myndigheternas
verksamhet.
Syftet med Finlands förvaltningslag är att i förvaltningsärenden genomföra och främja
god förvaltning samt rättsskydd och att ”främja kvalitet och gott resultat i fråga om den

103

Suksi 2019, s. 292.
Suksi 2020, s. 91.
105
Riksdagens justitieombudsman, Vad är god förvaltning?
104

24

service förvaltningen tillhandahåller”. Förvaltningslagens 2 kap. stadgar om grunderna
för god förvaltning som ska tryggas vid skötandet av offentliga förvaltningsuppgifter. Till
dessa grunder hör rättsprinciperna, serviceprincipen, principen om adekvat service,
rådgivningsskyldigheten, kravet på gott språkbruk och kravet på samarbete mellan
myndigheterna.

Rättsprinciperna

ändamålsbundenhetsprincipen,

inom

förvaltningen

objektivitetsprincipen,

är

likställighetsprincipen,

proportionalitetsprincipen,

principen om skydd för berättigade förväntningar och offentlighetsprincipen. Som det
tidigare har konstaterats ligger offentlighetsprincipen och tryggandet av den vid
automatiserat beslutsfattande i största fokus i denna avhandling varmed den behandlas
mer i detalj nedan.
Likställighetsprincipen innebär att myndigheterna ska bemöta var och en jämlikt,
ändamålsbundenhetsprincipen innebär att myndigheterna får använda sina befogenheter
enbart för i lag godtagbara syften, objektivitetsprincipen innebär en skyldighet att handla
opartiskt och proportionalitetsprincipen innebär att myndigheternas åtgärder och
handlingar ska stå i rätt proportion till sitt syfte. Därtill ska de åtgärder som
myndigheterna vidtar, skydda de förväntningar som enligt rättsordningen är berättigade.
Det automatiserade beslutsförfarandet har tagits i bruk inom myndighetsverksamheten,
trots att Finland fortfarande saknar en allmän lagstiftning om förfarandet. I och med att
rätten till god förvaltning tryggas i grundlagen har denna rätt i likhet med övriga
grundläggande fri- och rättigheter företräde framför annan lagstiftning. Dessutom ska var
och en kunna lita på att kraven på god förvaltning uppfylls då hens sak behandlas.106
Garantierna för god förvaltning får endast begränsas om tillräckligt vägande och allmänt
godtagbara skäl för begränsningen förekommer, förutsatt att begränsningarna är små och
exakta och har avgränsats tydligt. 107 Behovet av lagstiftning gällande automatiserat
beslutsfattande är centralt i och med att det förblir oklart hur den grundläggande rätten
till god förvaltning tryggas vid fattandet av automatiska beslut.

106
107

Mäenpää 2012, ss. 6–7.
Ibidem.

25

I Sverige tryggas grunderna för god förvaltning i 5–8 §§ i förvaltningslagen. Om
rättsprinciperna stadgas det bland annat i regeringsformen (1974:152), förvaltningslagen,
kommunallagen (2017:725), tryckfrihetsförordningen, offentlighets- och sekretesslagen
och polislagen (1984:387). I enlighet med 7 § i förvaltningslagen hör det också till god
förvaltning att myndigheterna säkerställer att de är tillgängliga för kontakter och
informerar om sin tillgänglighet. Sverige saknar också lagbestämmelser gällande
automatiserat beslutsfattande och tryggandet av rätten till god förvaltning.

4.3 Offentlighetsprincipen och rätten till insyn
4.3.1 Offentlighetsprincipen
Offentlighetsprincipen har en lång historia i Norden. Den första gången som principen
togs in i rättsordningen var redan år 1766 genom tryckfrihetsförordningen i SverigeFinland. I det självständiga Finland har det stiftats om handlingars offentlighet sedan
1951 då lagen om allmänna handlingars offentlighet (83/1951) trädde i kraft. Lagen
upphävdes år 1999 genom ikraftträdandet av lagen om offentlighet i myndigheternas
verksamhet. 108 I samband med revideringen av lagstiftningen om offentlighet och
sekretess gällande myndigheternas handlingar, utvidgades lagens tillämpningsområde.
Innan revideringen omfattades inte andra än myndigheter av lagens bestämmelser, trots
att de utförde offentliga uppgifter.109
Sedan 1999 tryggas offentlighetsprincipen och rätten till information genom lagen om
offentlighet i myndigheternas verksamhet. Offentlighetsprincipen innebär att alla
myndighetshandlingar är offentliga, om inte något annat stadgas i lag. I enlighet med 9 §
1 mom. lagen om offentlighet i myndigheternas verksamhet (i fortsättningen kallad för
offentlighetslagen) har var och en rätt att ta del av de offentliga myndighetshandlingarna.
Offentlighetslagens

3

§

stadgar

att

syftet

med

lagen

är

att

främja

myndighetsverksamhetens öppenhet och ge var och en möjlighet att övervaka utövningen
av offentlig makt och användningen av offentliga medel. Därtill tryggar lagen individens
möjligheter att övervaka de egna intressena och rättigheterna och att bilda sig en

108
109

Justitieministeriet, blogg 26.5.2015.
RP 30/1998, s. 1.

26

uppfattning och åsikt om och påverka beslutsfattande som omfattar utövning av offentlig
makt.
Med myndighetshandlingar avses de handlingar som 5 § 2 mom. i offentlighetslagen
stadgar om. Lagen skiljer på handlingar och myndighetshandlingar. I korthet stadgar
lagens 5 § 1 mom. att handlingar som omfattas av offentlighet är de handlingar som hör
ihop med varje enskilt fall och som har påverkat det fattade beslutet. Detta innebär att till
exempel anteckningar och utkast som inte har lämnats in för behandling inte omfattas av
offentlighetsprincipen.

Som

det

ovan

konstaterades

utvidgades

offentlighetslagstiftningens tillämpningsområde år 1999, vilket innebar att också enskilda
som utövar offentlig makt omfattas av bestämmelserna i lagen om offentlighet i
myndigheternas verksamhet. I enlighet med 5 § 2 mom. lagen om offentlighet i
myndigheternas verksamhet är en myndighetshandling sådana handlingar som innehas av
och som upprättats av en myndighet eller någon som är anställd hos myndigheten,
handlingar som upprättats på uppdrag av en myndighet eller som ”inkommit till den som
verkar på uppdrag av myndigheten eller i övrigt för myndighetens räkning” är också
myndighetshandlingar. Därtill stadgar lagens 5 § 2 mom. att en myndighetshandling är
en handling ”som har inkommit till en myndighet för behandling av ett visst ärende eller
i övrigt inkommit i samband med ett ärende som hör till myndighetens
verksamhetsområde eller uppgifter”.
I enlighet med 17 § i offentlighetslagen har myndigheterna en skyldighet att beakta rätten
till information både vid beslutsfattande och vid utförande av övriga uppgifter. Rätten till
information är dock inte obegränsad i och med att den enbart gäller de offentliga
myndighetshandlingarna. I enlighet med 24 § i offentlighetslagen är en del
myndighetshandlingar automatiskt sekretessbelagda för att skydda en enskilds eller det
allmännas intresse. Det är möjligt att få tillgång till sekretessbelagda uppgifter om det
särskilt stadgas om det i offentlighetslagen. Då en handling är endast delvis
sekretessbelagd kan de offentliga delarna lämnas ut i enlighet med 11 § i
offentlighetslagen, förutsatt att det är möjligt utan att röja den sekretessbelagda delen. Då
en person är part i ärendet har hen en bredare rätt till information. En parts rätt att ta del
av handlingar som kan eller har kunnat påverka behandlingen av ärendet, omfattar också

27

handlingar som inte är offentliga. I enlighet med 12 § i offentlighetslagen har var och en
rätt att få tillgång till de handlingar och uppgifter som gäller hen själv. Undantag till en
parts rätt att ta del av icke-offentliga handlingar och handlingar som gäller hen själv
stadgas i 11 § 2 mom. punkt 1–9 i offentlighetslagen. Information som gäller någon annan
än parten, men som parten och hens ombud eller biträde fått ta del av med anledning av
deras ställning i fallet, får inte vidareföras.
Förutom individens rätt till information, har myndigheterna en lagstadgad skyldighet att
producera och sprida information. Lagen om offentlighet i myndigheternas verksamhet
20

§

har

fastställt

myndigheternas

skyldighet

att

självmant

främja

myndighetsverksamhetens öppenhet genom att vid behov ”sammanställa handböcker,
statistik och andra publikationer och datamaterial om sina tjänster, beslutspraxis samt om
samhällsförhållandena och samhällsutvecklingen inom sitt verksamhetsområde”. Genom
att främja öppenheten ökar människors tillit till myndigheterna.
Ikraftträdandet av den europeiska dataskyddsförordningen och den nationella
dataskyddslagen har resulterat i tolkningssvårigheter och felaktigt handlande vid
myndigheterna.

En

del

myndigheter

upplevde

att

dataskyddslagen

och

dataskyddsförordningen förhindrar verkställande av offentlighetsprincipen. Olli Mäenpää
och Tomi Voutilainen har båda kritiserat myndigheterna för feltolkningar av
dataskyddsbestämmelserna.
lagbestämmelserna

inte

110

Mäenpää poängterade att direkta motstridigheter i

borde

finnas

i

och

med

att

dataskyddslagen

och

dataskyddsförordningen stadgar om insamling och behandling av information, medan
offentlighetslagen stadgar om spridning av information. 111 Voutilainen menade att
myndigheterna förväxlade utlämning av enskild information och massutlämning av
information. Båda professorerna var dock överens om att tolkningsfel av lagarna är ett
tydligt tecken på att det finns behov av förtydligande av lagarna. Offentlighetslagen släpar
efter digitaliseringen och innehåller inte tillräckligt tydliga bestämmelser om digital
information, varmed det finns ett tydligt behov av att uppdatera offentlighetslagen så att
den motsvarar dagens digitala samhälle.112 Före detta lagstiftningsråd Anna-Riitta Wallin
110

Lakimiesuutiset, 18.2.2020.
Ibidem.
112
Ibidem.
111

28

uttryckte redan år 2015 en oro för myndigheternas bristande förståelse av och kunskap
om offentlighetsprincipen.113 Myndigheternas feltolkningar av lagen är ett tecken på att
förståelsen och kunskapen inte blivit bättre. I och med att offentlighetsprincipen är en
grundsten för tryggandet av god förvaltning och för tilliteten till myndigheterna, kunde
Mäenpääs förslag om inrättandet av en offentlighetsombudsman med uppgift att övervaka
tryggandet av offentlighetsprincipen, vara en möjlig lösning för att garantera tryggandet
av offentlighetsprincipen.114
I Sverige tryggas offentlighetsprincipen fortsättningsvis genom tryckfrihetsförordningen
som är en av Sveriges fyra grundlagar. I enlighet med tryckfrihetsförordningens 1 kap. 1
§ 1 mom. innebär tryckfrihet att var och en har frihet ”att i tryckt skrift uttrycka tankar,
åsikter och känslor och att offentliggöra allmänna handlingar och i övrigt lämna uppgifter
i vilket ämne som helst”. Förordningens 2 kap. 1 § stadgar att främjandet av fritt
meningsutbyte innebär att var och en har rätt att ta del av offentliga allmänna handlingar.
I förordningens 2 kap. stadgas det om de allmänna handlingarna, deras offentlighet samt
begränsningar av offentligheten. I enlighet med tryckfrihetsförordningens 2 kap. 1 § är
en handling ”en framställning i skrift eller bild samt en upptagning som endast med
tekniska hjälpmedel kan läsas eller avlyssnas eller uppfattas på annat sätt”. Handlingen
är allmän om den förvaras hos en myndighet eller är inkommen till eller upprättad hos en
myndighet. I enlighet med tryckfrihetsförordningens 2 kap. 2 § får rätten att ta del av
handlingar begränsas endast om det förutsätts med hänsyn till:
1. rikets säkerhet eller dess förhållande till en annan stat eller en
mellanfolklig organisation,
2. rikets centrala finanspolitik, penningpolitik eller valutapolitik,
3. myndigheters verksamhet för inspektion, kontroll eller annan tillsyn,
4. intresset av att förebygga eller beivra brott,
5. det allmännas ekonomiska intresse,
6. skyddet för enskildas personliga eller ekonomiska förhållanden, eller
7. intresset av att bevara djur- eller växtart.

113

Justitieministeriet, blogg 26.5.2015.
Ibidem. Mäenpää var också av den åsikten att strängare straff för brott mot offentlighetsprincipen
behövs.
114

29

Förutom tryckfrihetsförordningen stadgar offentlighets- och sekretesslag bland annat om
behandling

och

utlämning

av

allmänna

handlingar.

Till

skillnad

från

tryckfrihetsförordningen gäller offentlighets- och sekretesslagen också vissa andra organ
än myndigheter. I enlighet med 2 kap. 4 § i offentlighets- och sekretesslagen gäller
tryckfrihetsförordningens bestämmelser gällande rätten att ta del av allmänna handlingar
också handlingar vid de organ som det stadgas om i offentlighets- och sekretesslagen.
I Sverige har offentlighetsprincipen fem olika former. Rätten för alla att ta del av
myndighetshandlingar (handlingsoffentlighet), rätten för tjänstemän och andra statligt
eller kommunalt anställda att berätta till andra vad de vet (yttrandefrihet för tjänstemän
med flera), rätten för tjänstemän och andra statligt eller kommunalt anställda att lämna
uppgifter till massmedier eller att själv publicera uppgifter (rätt att meddela och
offentliggöra uppgifter), allmänhetens och massmediernas rätt att närvara vid riksdagens
kammares, kommunfullmäktiges, landstingets och andra beslutade församlingars
sammanträden (offentlighet vid beslutande församlingars sammanträden). 115 Som det
tidigare har konstaterats begränsas dessa rättigheter i viss mån av bestämmelserna om
sekretess eller tystnadsplikt. Till exempel får inte sådana uppgifter offentliggöras som
bryter mot rikets säkerhet eller handlingar som innehåller sekretessbelagda uppgifter.116
Offentlighets- och sekretesslagens 10 kap. 3 § och förvaltningslagens 10 § stadgar i likhet
med den finländska offentlighetslagens 11 § om en parts mer omfattande rätt att ta del av
handlingar. I enlighet med offentlighets- och sekretesslagens 10 kap. 3 § hindrar sekretess
inte en part från att få ”insyn i handläggningen, tar del av en handling eller annat material
i målet eller ärendet”. Partsinsynen begränsas dock om skyddet av ett allmänt eller enskilt
intresse hindrar röjandet av de sekretessbelagda uppgifterna.
I likhet med 13 § i Finlands offentlighetslag har var och en också i Sverige rätt till
anonymitet då hen begär att ta del av allmänna handlingar. Rätt till anonymitet innebär
att personen som begär om att få ta del av en handling inte behöver uppge sitt namn eller

115
116

Regeringskansliet, Offentlighetsprincipen och sekretess, s. 7.
Ibidem, ss. 7–10.

30

motivera syftet med begäran, 117 förutsatt att det inte krävs för att kunna utreda om
personen har rätt att ta del av handlingen.
Den ökade användningen av automatiserat beslutsfattande i myndighetsverksamheten har
väckt frågan om hur offentlighetsprincipen, rätten till att ta del av handlingar och rätten
att få tillgång till de uppgifter som gäller en själv kan säkerställas då beslut fattas
automatiskt. Var och en har rätt att få information om själva beslutsfattandet, det vill säga
myndigheterna ska se till att rätten till information gällande deras verksamhet inte
begränsas utan en saklig och laga grund. Hur tillgången till material och handlingar kan
tryggas vid fattandet av automatiserade beslut är en central fråga som bör utredas och
besvaras innan beslutsprocesserna automatiseras i en större utsträckning.
Vid behandlingen av ett ärende har var och en alltså rätt att bli hörd, rätt att få motiverade
beslut och rätt att söka ändring, hur man garanterar att dessa rättigheter tryggas vid
automatiserat beslutsfattande är fortfarande oklart. Kan beslutsfattandet verkligen
automatiseras helt och hållet utan att riskera tryggandet av de ovan nämnda rättigheterna?
Är det möjligt att utveckla en algoritm som kan höra parten och analysera svaren och
informationen som den fått för att sedan besluta på ett rättvist och korrekt sätt?
Finlands regering har konstaterat att det automatiserade beslutsfattandet skulle effektivera
beslutsfattandet och minska, eller till och med nästan helt och hållet avlägsna, risken för
mänskliga misstag.118 Särskilt i klara och enkla ärenden skulle en algoritm vara snabbare
och noggrannare än vad människan är. Algoritmer behöver inte ta hänsyn till fastställda
arbetstider och kan i princip ta upp ett nytt ärende till behandling så fort som det
föregående ärendet är avklarat. Ibruktagandet av automatiserat beslutsfattande skulle
även effektivera användningen av personresurserna. Istället för att sätta sin tid och energi
på rutinuppgifter skulle de anställda ha mer tid för beslutsverksamhet som kräver
prövning och för kundservice.119 Regeringen menar i propositionen till riksdagen med

117

Regeringskansliet, Ta del av allmän handling.
RP 52/2018, s. 17. På FPA:s hemsida är det dessutom skrivet att skötandet av ärenden går snabbare på
webben. Om detta gäller själva handläggningsprocessen eller om det endast menas att beslut tas fortare i
och med att materialet fås snabbare av den sökande, klargörs dock inte.
119
RP 52/2018, s. 17. Den effektiverade användningen av personresurserna förkortar i sin tur
handläggningstiden.
118

31

förslag till ändring av socialtrygghets- och försäkringslagstiftningen med anledning av
EU:s allmänna dataskyddsförordning RP 52/2018 att den automatiska handläggningen
kunde ordnas så att den vid behov kan avbrytas och överföras till en handläggare. Detta
skulle garantera den tidigare nämnda rätten för den registrerade att enkelt kunna begära
att en person istället behandlar ärendet.
I och med att det har förekommit fel i algoritmerna vilket skapat kaos som påverkat
människor på olika sätt, måste pålitliga och fungerande algoritmer skapas innan de kan
tas i bruk inom fler myndighetsområden. 120 Cormen, Leiserson och Rivest jämförde
fungerande algoritmer med en vass kniv, de menade att likt en vass kniv så gör en
fungerande algoritm precis vad den är avsedd att göra, med en minimal mängd
ansträngning. 121 Algoritmer som används för att fatta myndighetsbeslut och som
behandlar personuppgifter måste vara pålitliga för att grunderna för god förvaltning ska
kunna tryggas. Att skapa en så gott som felfri algoritm för automatiserat beslutsfattande
inom myndighetsverksamhet är självfallet mer komplicerat än skapandet av den tidigare
nämnda sorteringsalgoritmen, quicksort. Följderna av felprogrammeringen av dessa
algoritmer är också väldigt olika, en felaktig alfabetisk indelning har inte lika allvarliga
följder som en felprogrammering av en algoritm som fattar myndighetsbeslut. I takt med
att tekniken utvecklas, förbättras också säkerheten. Algoritmutvecklare lär sig av tidigare
misstag och utvecklar programmen enligt dem. Undersökning och testning av
datorprogrammen bör dock ske innan beslutsprocesserna automatiseras för att minimera
de rättsliga risker som kan uppstå till följd av fel i programmeringen. Att prova hur
datorprogrammen fungerar genom att först automatisera beslutsprocesser och vartefter
rätta

till

felen,

skulle

inte

allra

minst

försvaga

människans

tillit

till

myndighetsverksamheten, men även vara lagstridigt. Beslutsförfaranden kan inte
utformas som ett experiment som äventyrar rättssäkerheten.

120

Ett exempel på detta är år 2010 då en ny finanskris, som enbart skapades av en robot, var mycket nära.
Roboten började sälja aktier i ett alldeles för vilt tempo och strax hade ingen människa kontroll över vad
roboten gjorde, vilket ledde till en snabb krasch på börsen. Det är dock inte alltid fel i själva algoritmen
utan det kan också vara frågan om en felprogrammering eller felanvändning av algoritmen. Svenska Yle,
2015.
121
Cormen – Leiserson – Rivest 1992, kapitel 1.4.

32

Sveriges regering utsedde i november 2016 Cecilia Magnusson Sjöberg till utredare för
att analysera och kartlägga förekomsten av onödig lagstiftning som hindrar
digitaliseringen av den offentliga förvaltningen. Magnusson Sjöberg lyfte fram
problematiken gällande insynen vid automatiserat beslutsfattande. 122 I och med att
människan inte har en allmän rätt eller möjlighet att få information om hur algoritmer och
datorprogram används inom förvaltningen, kom utredningen med ett förslag om att i lag
reglera om myndigheternas skyldighet att på begäran ge information om användningen
av algoritmer eller datorprogram vid beslutsfattande och i vilken mån de påverkar
beslutet. 123 Att i lag fastställa individens rätt till information om myndigheternas
användning av algoritmer och datorprogram vid beslutsfattandet skulle trygga
myndighetsverksamhetens öppenheten och därmed också tilliten till myndigheterna.

4.3.2 Rätten till insyn enligt EU:s dataskyddsförordning
Det automatiserade beslutfattandet innefattar också i en del fall, behandling av
personuppgifter, vilket innebär att också bestämmelserna i EU:s dataskyddsförordning
ska tillämpas i dessa fall. I enlighet med artikel 12.1 i dataskyddsförordningen ska den
personuppgiftsansvarige vidta nödvändiga åtgärder för att till den registrerade
tillhandhålla all den information som det stadgas närmare om i förordningen.
Informationen ska i enlighet med bestämmelserna i artikel 12 i dataskyddsförordningen,
lämnas till den registrerade på ett koncist, klart och tydligt, begripligt och lätt tillgängligt
sätt.124 Artikel 12 reglerar även en viktig aspekt gällande rätten till information, nämligen
myndigheternas skyldighet att använda ett klart och tydligt språk. Att utlämna
information på ett för individen obegripligt och byråkratiskt språk kan inte anses
tillgodose rätten till information fullkomligt.
Dataskyddsförordningens artikel 15 föreskriver om den registrerades rätt till tillgång till
information. Den registrerade har rätt till tillgång till information gällande behandlingen
av hens personuppgifter och att på begäran få tillgång till de personuppgifter som

122

SOU 2018:25, s. 3, s. 193.
Ibidem, ss. 192–193. Förslaget ledde inte till en ändring av offentlighets- och sekretesslagen.
124
Elmgren Stenkula 2019, s. 38.
123

33

behandlas. Därtill har den registrerade rätt till den information som det stadgas om i
artikel 15.1 a-h.
I enlighet med artikel 13.2 f, 14.2 g och 15.1 h ska den registrerade informeras om det
automatiserade beslutsfattandet, logiken med användningen av det och betydelsen och
följderna för den registrerade då beslut fattas automatiskt med stöd av artikel 22.1 och
22.4. Formuleringen ”varvid det åtminstone i dessa fall ska lämnas meningsfull
information” uppmuntrar myndigheterna att också i övriga fall informera den registrerade
om det automatiserade beslutsfattandet och dess logik, betydelse och följder. Lämnande
av meningsfull information innebär att den personuppgiftsansvarige ska på ett enkelt men
tillräckligt omfattande sätt förklara logiken bakom beslutet.125 Meningsfull information
betyder alltså inte nödvändigtvis information om själva algoritmen eller att algoritmen
bör utlämnas till den registrerade.126
4.3.3 Offentliggörande av algoritmer
Finland saknar en lagstiftning gällande ägandet av algoritmer, vilket betyder att
algoritmer som skapats för en myndighet, omfattas av ordinarie lagstiftning gällande
egendom, och däri särskilt bestämmelserna gällande immateriell egendom.127 Ägandet av
en algoritm garanterar inte tryggandet av offentlighetsprincipen, vilket är problematiskt
för ibruktagandet av det automatiserade beslutsfattandet. Algoritmerna ägs av sin skapare
tills de säljs eller överlämnas till användaren av den.128 Myndigheterna kan endera låta
skapa programvaran internt eller externt. Då myndigheternas programvaror skapas
externt kan det hända att utvecklaren inte vill offentliggöra algoritmen i och med att
offentliggörandet kunde skada det i lagen om företagshemligheter (595/2018) och i 24 §
1 mom. 17 punkten i lagen om offentlighet i myndigheternas verksamhet fastslagna
skyddet för företagshemligheter.
Att en privat algoritmutvecklare inte vill avslöja strukturen av sin algoritm är förståeligt
i och med att det skulle göra det möjligt för andra att utveckla likadana algoritmer, vilket

125

Artikel 29-Arbetsgruppen för uppgiftsskydd 2017, s. 26.
Ibidem.
127
Suksi 2017, s. 294.
128
Suksi 2017, s. 294.
126

34

i sin tur skulle försvåra eller till och med helt förhindra monopoliseringen av
programvaran. 129 Offentliggörandet av algoritmer kunde även leda till missbruk av
användningen av algoritmerna och i värsta fall till försök att påverka och manipulera det
automatiska

beslutsfattandet.

130

Hemlighållandet

av

algoritmerna

och

deras

beslutsförfarande förhindrar dock allmänhetens tillgång till information om och möjlighet
att granska algoritmens behandlingsprocess, vilket strider mot 3 § i lagen om offentlighet
i myndigheternas verksamhet. Enligt 3 § i lagen om offentlighet i myndigheternas
verksamhet ska den enskilda människan och sammanslutningar ha möjlighet att övervaka
den offentliga maktutövningen och kunna påverka beslutsfattande som avser offentlig
maktutövning. I samma lags 19 § stadgas om myndigheternas skyldighet att lämna ut
uppgifter om ett ärende som ännu behandlas, såvida inte sekretess föreligger. I 19 § 2
mom. lag om offentlighet i myndigheternas verksamhet stadgas att ”en myndighet skall
på begäran muntligen eller på något annat lämpligt sätt ge uppgifter om hur långt
behandlingen av ett ärende som avses i 1 mom. har framskridit”. Hur en algoritm på
begäran kan lämna ut tillräckliga uppgifter om ett ärende den behandlar är oklart.131
Alla är inte helt överens om att offentliggörandet av algoritmerna skulle trygga
offentlighets- och likställighetsprinciperna. Bland annat Frank Pasquale har uttryckt sin
oro för att offentliggörandet i själva verket endast skulle gynna de sakkunniga. Pasquale
menar att det finns en risk för att enbart sakkunniga skulle förstå sig på algoritmerna och
deras beslutsfattandeprocess, medan andra skulle behöva förlita sig på den information
de sakkunniga förmedlar. 132 Att skapa ett samhälle där enbart de som förstår sig på
algoritmer skulle ha tillgång till viktig information om beslutsprocessen, skulle skapa nya
klyftor mellan människorna.133 Detta skulle inte enbart strida mot likställighetsprincipen,
utan även mot den i 3 § lagen om offentlighet vid myndigheternas verksamhet tryggade
rätten till information.134 För att lösa denna problematik menar Suksi att det eventuellt
129

Suksi 2017, s. 295.
Ibidem.
131
En allt mer omfattande automatisering av beslutsfattandet kräver en ändring av 19 § 2 mom. i lagen
om offentlighet i myndigheternas verksamhet.
132
Pasquale 2015, s. 191. Skribentens egen översättning. Pasquale kallar dem för insiders.
133
Pasquale 2015, ss. 190–191.
134
De som inte förstår sig på algoritmer, kommer alltid att befinna sig i en sämre ställning än de
sakkunniga, i och med att de är beroende av de sakkunniga och deras förmedlade kunskap. De så kallade
utomstående (outsiders som Pasquale kallade dem) borde därmed kunna lita på att den information de får
130

35

uppstår en ny profession, en så kallad algoritmläsare, vars uppgifter skulle likna en jurists
eller en prästs uppgifter. Algoritmläsararen skulle hjälpa icke-experter att förstå sig på
och tyda algoritmen.135
Offentlighetsprincipen garanterar var och en rätt till insyn i och information om
myndigheternas verksamhet. Detta innebär dock inte att vi är medvetna om exakt varje
detalj i myndighetsverksamheten, för att vara det skulle det kräva att vi är på plats varje
gång ett ärende behandlas. För en person som förstår sig på algoritmer, skulle
offentliggörande av algoritmer som fattar myndighetsbeslut innebära en bredare insyn i
hela beslutsprocessen. Allt det som algoritmen gjort finns registrerat i den så kallade
svarta lådan (black box) som visualiserats på ett förenklat sätt i den här avhandlingens
andra kapitel. Här är det skäl att fråga sig huruvida det är nödvändigt att var och en får
tillgång till beslutsprocessens varenda steg.
År 2016 föreslogs att ett försök med basinkomst genomförs under åren 2017–2018.
Försöket innebar att Folkpensionsanstalten betalade 560 euro per månad till personer som
valts ut för försöket. 136 Personerna i test- och kontrollgruppen valdes ut genom
randomisering för att garantera ett tillförlitligt urval och man hade för avsikt att
offentliggöra programkoden för randomiseringen innan urvalet gjordes. I sitt utlåtande
GrUU 51/2016 till propositionen med förslag till lag om försök med basinkomst och lag
om temporär ändring av 92 § i inkomstskattelagen och 17 § i lagen om förskottsuppbörd
RP 215/2016 bedömde grundlagsutskottet att lagen bör innehålla bestämmelser om
offentliggörandet och offentligheten av programkoden. 137 Ärendet remitterades till
social- och hälsovårdsutskottet som i sitt betänkande bedömde att lagen bör föreskriva
om offentliggörandet av programkoden i enlighet med grundlagsutskottets förslag.
Riksdagen godkände lagen med ändringar och i enlighet med 5 § 1 mom. i lagen om
försök med basinkomst (1528/2016) skulle FPA innan försöket inleddes, offentliggöra de
är korrekt och tillräcklig. I det fall att de sakkunniga skulle börja fungera som en typs informatörer för
myndigheterna, skulle det innebära att de får rätt att ta del av myndighetshandlingar och övriga
myndighetsuppgifter, varmed bestämmelserna om tystnadsplikten och sekretessen borde utvidgas till att
även gälla dem. Den möjliga problematiken gällande de sakkunnigas ställning inom myndigheternas
verksamhet, kommer dock inte att ägnas någon större uppmärksamhet i denna avhandling.
135
Suksi 2017, s. 313.
136
RP 215/2016.
137
GrUU 51/2016, s. 5.

36

programmeringskommandon som användes för samplingen. Programkoden publicerades
på FPA:s webbsidor i december 2016 innan försöket inleddes 2017.138
I Sverige är Trelleborgs kommun en av föregångarna gällande digitaliseringen av
ansökningsprocesser. Sedan 2015 erbjuds kommunens invånare möjligheten att ansöka
om ekonomiskt stöd digitalt via nätet. Projektet ”Beslut i morgon” hade som mål att
förkorta ansökningarnas behandlingstid till endast 24 timmar, vilket kommunen också
lyckats med. 139 Beslutsprocessen är inte helt och hållet automatiserad. Innan beslutet
fattas träffar man en arbetsmarknadssekreterare med vilken en plan för hur man i
framtiden ska kunna försörja sig själv görs upp. I och med att hela ansökningsprocessen
trots det endast tar 24 timmar, innebär det att tid för träffen erbjuds inom 24 timmar från
det att ansökan skickats. 140 Den mänskliga kontakt som beslutsförfarandet förutsätter
tryggar rätten till information. I det fall att en person som lämnat in en ansökan har frågor
om beslutsprocessen, vet hen till vem hen kan vända sig.
Under hösten 2019 lämnade reporter Fredrik Ramel en begäran till Trelleborgs kommun
i vilken kan bad om att med stöd av handlingsoffentligheten som tryggas i kapitel 2 i
tryckfrihetsförordningen, få tillgång till den källkod ”som ligger till grund för den
algoritmstyrda mjukvara som Trelleborgs kommun använder som beslutsstöd inom
socialtjänsten”.141 Kommunen avslog Ramels begäran genom att konstatera att källkoden
inte är en handling i enlighet med tryckfrihetsförordningens 2 kap. 3 §, utan en produkt.
Ramel överklagade kommunens beslut hos Kammarrätten som bestämde att Trelleborgs
kommuns Arbetsmarknadsnämnd skulle lämna ut källkoden till Fredrik Ramel.
Arbetsmarknadsnämnden var av den åsikten att källkoden omfattas av sekretess i enlighet
med 31 kap. 16 § i offentlighets- och sekretesslagen. Kammarrätten var av annan åsikt i
och med att arbetsmarknadsnämnden inte hade några som helst bevis på vad som kunde
föranleda sekretess i fallet. Dessutom hade Ramel innan begäran lämnades till
kommunen, varit i kontakt med företaget som skapat och sålt källkoden till Trelleborgs
kommun. Enligt företaget ägdes källkoden av Trelleborgs kommun. Kammarrätten
138

Folkpensionsanstalten, Försöket med basinkomst – programkoden för randomiseringen.
Sveriges Kommuner och Landsting, 2017, Beslut inom 24 timmar! Innan projektets genomförande tog
beslutsprocessen upp till 7–9 dagar.
140
Ibidem.
141
Kammarrätten i Göteborg, mål nr 6973–19.
139

37

menade att detta svar skulle tolkas som att företaget var av den åsikten att beslutet om
utlämnande av koden skulle fattas av kommunen, vilket betydde att företaget inte
upplevde att det kommer skadas om koden utlämnas. Kammarrätten godkände
överklagandet och beslöt att källkoden skulle utlämnas till Ramel. Beslutet motiverades
med att källkoden inte är en produkt, utan en allmän handling som inte omfattas av
sekretess och vars utlämnande i detta fall inte skulle medföra skada för någon.
Det var i själva verket Arbetsmarknadsnämnden i Trelleborgs kommun som uppmanade
Fredrik Ramel att överklaga sitt beslut i och med bristen på tydliga regler gällande
hanteringen av utlämningen av källkoder. Till följd av överklagandet fick Sverige sitt
första rättsfall som behandlade utlämningen av algoritmers källkod varmed fallet hade en
stor betydelse för tydliggörandet av myndigheternas rätt- och skyldigheter gällande
utlämningen av källkoder.
Det förekommer fortfarande motstridigheter mellan tryggandet av offentlighetsprincipen
och fattandet av automatiserade beslut. För att garantera att det automatiserade
beslutsfattandet tryggar verkställandet av offentlighetsprincipen bör lagstiftningen
uppdateras så att den motsvarar dagens digitala samhälle. Beredningen av en allmän
förvaltningslagstiftning

gällande

automatiserat

beslutsfattande

har

inletts

vid

justitieministeriet och beskrivs mer ingående längre ner i denna avhandling. Det bör
noggrant övervägas hurdan lagstiftning som behövs gällande det automatiserade
beslutsfattandet för att garantera tryggandet av lagenligheten, rättsskyddet och den goda
förvaltningen. Grundlagsutskottet bedömde i sitt utlåtande GrUU 7/2019 att det
automatiserade beslutsfattandet ”är förenat med konstitutionella frågeställningar som
utan en omsorgsfullt genomförd grundberedning inte utan problem kan lösas vid
riksdagsbehandlingen”. Den allmänna förvaltningslagstiftning gällande automatiserat
beslutsfattande som bereds för tillfället borde, i enlighet med grundlagsutskottets
utlåtande, kompletteras med ”speciallagar som beaktar respektive förvaltningsområdes
särdrag”.

38

4.4 Automatiserat beslutsfattande i Finland
4.4.1 Användningen av automatiserat beslutsfattande
Under de senaste åren har automatiseringen av beslutsförfaranden ökat i snabb takt i
Finland, framförallt inom Folkpensionsanstaltens verksamhet (framöver kallad FPA) och
Skatteförvaltningen.142 Som det tidigare har konstaterats, saknar Finland fortfarande en
allmän lag gällande det automatiserade beslutsfattandet och många frågor är ännu
obesvarade gällande beslutsprocessen, vilket lett till att båda ovannämnda myndigheters
verksamhet har i något skede varit i lagstridiga. Förutom FPA och Skatteförvaltningen
fattar också Pensionsskyddscentralen, Statskontoret och Lantmäteriverket automatiserade
beslut.143
Trots att ett allmänt lagstöd för det automatiserade beslutsfattandet saknas för Finlands
nationella myndigheter, har FPA konstaterat att de enligt lag har rätt att automatiskt fatta
enstaka förmånsbeslut. Det förblir dock oklart vilken lag som avses och mer detaljerad
information om beslutsförfarandet saknas på webbsidan. 144 FPA klargör dock att de
automatiserade besluten fattas på samma grunder och utgående från samma uppgifter som
andra beslut och att rättelseförfarandet och sökande av ändring är lika för beslut fattade i
automation.145 Trots att FPA automatiserat en del beslutsprocesser, är det inte alltid enkelt
att direkt kunna bedöma i vilken mån förfarandet används. Många av FPA:s
beslutsprocesser är nämligen fortfarande enbart datorstödda.146
I mars 2018 lämnades ett klagomål in till justitiekanslern gällande brister i FPA:s beslut
om arbetsmarknadsstöd. Beslutet saknade namn på och kontaktuppgifter till den person
som kan ge ytterligare information om ärendet. 147 Enligt 44 § 1 mom. 4 punkt i

142

Suksi 2017, s. 303.
Justitieministeriet, Bedömningspromemoria om automatiskt beslutsfattande, 2020:14, ss. 17–18.
Tullen fattar automatiska beslut i enlighet med vad som fastställts i artikel 6.1 i EU:s tullkodex, se
EUROPAPARLAMENTETS OCH RÅDETS FÖRORDNING (EU) nr 952/2013 av den 9 oktober 2013
om fastställande av en tullkodex för unionen. Tullens arbetsordnings (1107/2020) 18 § innefattar också
bestämmelser om fattandet av förtullningsbeslut genom automatiserat beslutsfattande.
144
Folkpensionsanstalten, Dataskydd och hantering av personuppgifter vid FPA.
145
Ibidem.
146
Suksi 2018, s. 338.
147
OKV/868/1/2018.
143

39

förvaltningslagen ska det av ett beslut framgå ”namn och kontaktuppgifter för den person
av vilken en part vid behov kan begära ytterligare uppgifter om beslutet”. Då beslut fattas
av en enskild förmånshandläggare uppges den enskildes namn och kontaktuppgifter, men
i de fall då beslut fattas i automation uppges den myndighet som fattat beslutet och
kontaktuppgifter till myndigheten. I det beslut som klagomålet gällde hade det endast
meddelats ett telefonnummer till FPA nere i sidfotsfältet på beslutets första sida. I det fall
att personen som svarar inte har tillräcklig kunskap om de förmåner som ärendet gäller,
styrs samtalet vidare till den ansvariga enheten.

148

Biträdande justitiekanslerns

ställföreträdare Petri Martikainen bedömde att FPA hade förfarit lagstridigt. Martikainen
påpekade att för att garantera att bestämmelserna i 44 § 1 mom. 4 punkten i
förvaltningslagen och kraven på god förvaltning verkställs på bästa sätt, borde FPA alltid
uppge den eventuella enskilda förmånshandläggarens namn och kontaktuppgifter och
telefonnumret till den kundbetjäning på vilket personer med kunskap om de specifika
förmånerna svarar.149
I oktober 2019 beslöt justitiekansler Tuomas Pöysti att i enlighet med 3 § i lagen om
justitiekanslern

i

statsrådet

på

eget

initiativ

granska

folkpensionsanstaltens

automatiserade beslutsfattande gällande social trygghet. Justitiekanslern bad FPA om en
omfattande utredning ur vilken det ska framgå vilka beslut som fattas automatiskt eller
delvis automatiskt, om FPA fattar automatiserade individuella beslut som det stadgas om
i artikel 22 i EU:s dataskyddsförordning och på vilka rättsgrunder ifrågavarande beslut
grundar sig. Därutöver skulle FPA redogöra för hur bestämmelserna om god förvaltning
och förvaltningsförfarandet säkerställs vid det automatiserade beslutsfattandet. 150 I
december 2019 svarade FPA på justitiekanslerns utredningsbegäran och konstaterade att
inga konstitutionella problem förekommer, men att lagstiftningen gällande automatiserat
beslutsfattande bör revideras så att den motsvarar dagsläget.151 FPA efterlyste en allmän
lag om automatiserat beslutsfattande och en speciallag som berör FPA:s verksamhet.152
FPA har automatiserat beslutsprocesser som inte kräver prövning, vilket betydligt har

148

Ibidem.
Ibidem.
150
OKV/21/50/2019, s. 2.
151
Folkpensionsanstalten, ajankohtaiset 20.12.2019.
152
Ibidem.
149

40

snabbat upp verksamheten och resulterat i ekonomiska inbesparingar i och med att FPA
skulle vara i behov av 2000 nya anställda om processerna inte vore automatiserade.153
I april 2021 gav justitiekansler Pöysti sitt avgörande i granskningen av FPA:s
automatiserade beslutsprocesser gällande social trygghet.154 Justitiekanslern delgav FPA
och social- och hälsovårdsministeriet sina synpunkter och ställningstaganden och bad
dem att informera JK senast 29.10.2021 om de eventuella åtgärder som vidtagits till följd
av JK:s slutsatser.155 Justitiekanslern bedömde på samma sätt som FPA att det saknas en
enhetlig och tillräcklig rättslig grund för det automatiserade beslutsfattandet och att det
finns behov av både en allmän lagstiftning och en speciallagstiftning om det
automatiserade beslutsförfarandet. Därmed ansåg JK att det finns skäl att så fort som
möjligt utreda behovet av speciallagstiftning om FPA:s automatiserade beslutsfattande.
En tillräcklig och fungerande lagstiftning är grunden för tryggandet av god förvaltning
och den enskildas rättsskydd.156
Som det tidigare har konstaterats är det av central betydelse för förverkligandet av god
förvaltning att den enskilda har insyn i och får begriplig information om
beslutsförfarandet då beslut om hen fattas. Ur FPA:s rapport till JK framgår det att den
enskilda inte informerats om att beslut om hen har fattats i automation, vilket inte
förverkligar rätten till insyn. FPA meddelade att man i fortsättningen kommer informera
den enskilda om beslut om hen har fattats i automation eller inte.157 JK poängterade också
att den enskilda ska ha rätt att kräva att en människa deltar i behandlingen av hens
uppgifter och att den enskilda ska meddelas om denna rätt.158 För att trygga kraven på
god förvaltning bör FPA garantera den enskildas rätt till förståelig information om
beslutsförfarandet och rätten att kräva att en människa deltar i beslutsfattandet. Insynen
garanterar

möjligheten

att

övervaka

behandlingen

av

personuppgifter

och

153

Verksamhetsberättelse för Folkpensionsantalstens fullmäktige (B 7/2020 rd), s. 30. FPA konstaterade
att automationen fungerat bra och att kunderna varit nöjda med förfarandet.
154
OKV/131/70/2020.
155
Ibidem, s. 31. Social- och hälsovårdsministeriet ska meddela JK om de åtgärder som vidtagits inom
ministeriets behörighetsområde, särskilt åtgärderna som berör behovet av speciallagstiftning gällande
FPA:s automatiserade beslutsfattande.
156
Ibidem, s. 29.
157
Ibidem.
158
Ibidem, s. 22. Ur FPA:s rapport framgick det inte att den enskilda meddelas om denna rätt, varmed
FPA bör åtgärda detta.

41

beslutsförfarandets laglighet i övrigt, vilket ökar förtroendet för själva beslutsprocessen
och myndighetsverksamheten.159
I

enlighet

med

dataskyddsförordningens

artikel

5

punkt

2

ansvarar

den

personuppgiftsansvarige för att artikel 5 punkt 1 efterlevs (ansvarsskyldighet).
Ansvarsskyldigheten medför en skyldighet för den personuppgiftsansvarige att visa att de
åtgärder som valts för att skydda personuppgifterna är i proportion med eventuella risker
som kan uppstår i samband med behandlingen av uppgifterna (konsekvensbedömning).
JK bedömde att FPA inte har genomfört konsekvensbedömningar i tillräcklig
utsträckning och att FPA ska utreda, om man inte redan gjort det, behovet av en
konsekvensbedömning av det automatiserade beslutsfattandet samt genomföra en sådan
om behov finns.160
Folkpensionsanstalten använder sig av det automatiserade beslutsfattandet för beslut
gällande ersättning av resekostnader, direktbetalning av hälsovård och taxiresor,
internetbaserad beställning av det europeiska sjukförsäkringskortet, 161 betalning av
arbetslöshetsersättning,

kontroll

av

arbetslöshetsersättning

och

avslutande

av

arbetslöshetsersättning, militärunderstöd, beviljande av statsborgen för studielån,
statsborgen för vuxenutbildningslån, studiestöd och bostadsstöd till studerande,
överföringar till apotek, försäkrandet av en person i sjukförsäkringssystemet och
barnbidrag som ansökts om elektroniskt. Automatiserat beslutsfattande inom FPA
används även vid individuellt beslut om kommuntillägg till stödet för hemvård och privat
vård av barn, vid indexjusteringar för olika förmåner och justeringar som föranleds av
ändringar i lag.

162

FPA ämnar utvidga användningen av det automatiserade

beslutsfattandet även till regelrätta socialbidrag.163

159

Ibidem, s. 30.
Ibidem, s 31.
161
Denna process är helt och hållet automatiserad. Även tillsändelsen av ett nytt kort sker automatiskt om
personen fortfarande är sjukförsäkrad i Finland eller om Finland ansvarar för sjukvårdskostnaderna, då
det gamla kortet blir ogiltigt, FPA, Så här ansöker du om det europeiska sjukvårdskortet.
162
Suksi 2018, ss. 338–341.
163
Folkpensionsanstalten, Aktuellt - e-tjänsten.
160

42

Vid Skatteförvaltningen har man automatiserat beslutsprocesser redan sedan länge, i
själva verket har utnyttjandet av automatisering i behandlingen av beskattningsuppgifter
och i uträkningen av beskattningsbeslut haft en central roll i de lagändringar som godkänts
efter 2005, utan att detta har ifrågasatts. 164 Vid Skatteförvaltningen påpekades det att
grundlagsutskottet tidigare har uppmärksammat frågan om automatiserat beslutsfattande
då utskottet behandlat andra lagar och skatteförvaltningen delade utskottets åsikt gällande
behovet av att utan dröjsmål utreda regleringen av det automatiserade beslutsfattandet.165
Skatteförvaltningen fattar årligen miljontals förvaltningsbeslut vilket är ovanligt många i
jämförelse

med

andra

myndigheter.

166

Till

följd

av

automatiserandet

av

beslutsprocesserna har Skatteförvaltningens processer effektiverats och likabehandlingen
och opartiskheten främjats, varmed man vid Skatteförvaltningen anser att automatisering
är nödvändigt. Skatteförvaltningen garanterar att principen om god förvaltning följs då
automatiska beslut fattas i och med att alla beslut grundar sig på de deklarerade
uppgifterna, men om avvikelser från dem görs, bör kunden höras och istället prövar
handläggaren redogörelsen.167
Till skillnad från folkpensionsanstalten har Skatteförvaltningen en tydlig förteckning på
sina webbsidor över när det är möjligt att fatta automatiserade beslut gällande
beskattningen och på

vilka

lagbestämmelser denna rätt

grundar sig.

Vid

Skatteförvaltningen har man bedömt att automatiserade beslut kan fattas då ärendet inte
kräver mänsklig bedömning och man garanterar att dessa beslut alltid grundar sig på
sådana lagbestämmelser som det är möjligt att programmera i Skatteförvaltningens
datasystem. 168 Enligt Skatteförvaltningen får automatiserade beslut fattas gällande
fastställande av förskottsinnehållningsprocenten eller förskottsbetalningen, vid ändring
eller avlyftande av den, med stöd av 10, 18 och 24 § lagen om förskottsuppbörd
(1118/1996). Denna rätt anses grunda sig på att lagen föreskriver ”att beslut om
förskottsuppbörd kan göras utan att höra den skattskyldige, beslut om ändring av
förskottsinnehållningsprocenten och ändring av förskottsbetalningen fattas på begäran av

164

Skatteförvaltningen, Nyhet 26.11.2019.
Ibidem.
166
EOAK/3379/2018, s. 13.
167
Ibidem.
168
Skatteförvaltningen, Automatiskt beslutsfattande i beskattningen. Den enskilde har även rätt att få veta
vem som beslutat om den behandlingsregel, ”enligt vilken det automatiska beslutet har bildats.
165

43

den skattskyldige, en del av ansökningarna väljs ut till behandling av tjänsteman,
Skatteförvaltningen skickar ett beslut till kunderna i vilket man meddelar beslutet och
grunderna till det” samt att ”det går att söka ändring i beslutet”. Rätten att fatta
automatiska beslut i fall då beskattningsbeslutet fattas i enlighet med uppgifterna som
meddelats av den skattskyldige eller vid godkännande av den skattskyldiges krav grundas
sig på bestämmelserna i 7, 10 och 26 § i lagen om beskattningsförfarande (1558/1995).
Skatteförvaltningen använde följande exempel för att tydliggöra hurdana fall det handlar
om: ”personens inkomstskatt verkställs på basis av uppgifter som han eller hon godkänt
eller korrigerat i sin skattedeklaration och skattedeklarationen väljs inte ut till behandling
av tjänsteman”.169
I de fall beskattningen ändras, beslut rättas, fel korrigeras eller skatt fastställs till godo för
den skattskyldige menar Skatteförvaltningen att det är tillåtet att fatta automatiska beslut
med stöd av 26, 51 a, 75 och 78 § i lagen om beskattningsförfarande (1558/1995). Det är
skäl att observera formuleringen ”till godo för” vilket innebär att om ändringen,
korrigeringen, justeringen eller fastställandet medför negativa följder för den
skattskyldige, är fattandet av automatiserade beslut inte tillåtet. Skatteförvaltningen
förtydligade hurdana beslut det kan vara frågan om genom följande exempel:
”Skatteförvaltningen ändrar beskattningen till den skattskyldiges fördel till exempel
genom

att

göra

en

följdändring

eller

korrigerar

ett

fel

som

uppstått

i

skatteuppbördsförfarandet eller tar bort en debitering för prestationsbetalaren, om
prestationsmottagaren har betalat skatterna för prestationen”.170
Beslut om fastställande av beskattning enligt uppskattning och fastställande av en
skattehöjning

när

någon

skattedeklaration

inte

har

lämnats

in

får

enligt

Skatteförvaltningen fattas automatiskt med stöd av 27, 32 och 32 a § i lagen om
beskattningsförfarande (1558/1995) och 16, 37, 38 och 43 § i lagen om
beskattningsförfarandet beträffande skatter som betalas på eget initiativ (768/2016).
Rätten att fatta automatiserade beslut i dessa fall begränsas till fall då ingen
skattedeklaration eller utredning lämnats in trots Skatteförvaltningens uppmaning, det vill

169
170

Ibidem.
Skatteförvaltningen, Automatiskt beslutsfattande i beskattningen.

44

säga rätten att fatta automatiserade beslut förutsätter att Skatteförvaltningen har skickat
en begäran om utredning som den skattskyldige inte har besvarat inom utsatt tid.
Beslut om fastställande av skatt när uppgifterna om den till Skatteförvaltningen anmälda
skatten eller debiteringen skiljer sig, anser Skatteförvaltningen att beslut får fattas
automatiskt med stöd av 7, 10 och 26 § i lagen om beskattningsförfarande (1558/1995)
och 7, 40 och 42 § i lagen om beskattningsförfarandet beträffande skatter som betalas på
eget initiativ (768/2016). Rätten att fatta automatiserade beslut i dessa fall förutsätter
precis som fallen ovan, att den begäran om utredning som skickats ut inte besvarats inom
utsatt tid. Enligt Skatteförvaltningen handlar det om fall då ”uppgifterna i
skattedeklarationen och årsanmälan eller då uppgifter från olika skattskyldiga i samma
ärende inte stämmer överens, eller om det förekommer avvikelser i deklarationer som
gjorts av den deklarationsskyldige”.
Automatiserade

beslut

gällande

fastställande

av

en

förseningsavgift

eller

försummelseavgift anser Skatteförvaltningen vara tillåtet med stöd av 35, 36 och 43 § i
lagen om beskattningsförfarandet beträffande skatter som betalas på eget initiativ
(768/2016), 22 a och 33 § i lagen om beskattningsförfarande (1558/1995), 25 § i
fastighetsskattelagen (654/1992), 36 b § lagen om skatt på arv och gåva (378/1940), 168
a § i mervärdesskattelag (1501/1993), 22 och 23 § i lagen om inkomstdatasystemet
(53/2018) och 70 § i lagen om skatteuppbörd (11/2018). Fattande av automatiska beslut
om

anteckning

i

registret

över

momsskyldiga,

förskottsuppbördsregistret,

arbetsgivarregistret, förvararregistret eller om avregistrering anses ha stöd i 26 § i lagen
om förskottsuppbörd (1118/1996), 174 och 175 § i mervärdesskattelag (1501/1993) och
10 d § i lagen om beskattning av begränsat skattskyldig för inkomst (627/1978). Fattande
av beslut om återbäring som ingår i inköp gjorda av en utländsk näringsidkare,
ambassader och ett beslut om avslag fattas automatiskt med stöd av 122 a, 123, 126 och
127 § i mervärdesskattelagen (1501/1993), förutsatt att ”ärendet inte väljs ut för
behandling av tjänsteman”.

45

Skribenten har varit i kontakt med Skatteförvaltningen för att få information om hur valet
av att behandla ett ärende av tjänsteman görs.171 Skrivelserna i detta stycke baserar sig på
den information som skribenten fått av Skatteförvaltningen. Automatiseringen av
beskattningen baserar sig på riskbaserad tillsyn, vilket innebär att Skatteförvaltningen
med stöd av 26 § i lagen om beskattningsförfarande har rätt att fastställa gränserna för
behandlingen av ett enskilt ärende. 172 Detta innebär att ärenden som underskrider
gränserna inte granskas, utan kundens krav godkänns utan att en granskning genomförs.
Dessa gränser sekretessbelagda i enlighet med 24 § 1 mom. 15 punkt och 11 § i lagen om
offentlighet i myndigheternas verksamhet. Offentlighetslagens 24 § 1 mom. 15 punkt
stadgar att handlingar är sekretessbelagda om de ”innehåller uppgifter om inspektion som
ankommer på en myndighet eller någon annan omständighet som har samband med en
övervakningsåtgärd, om utlämnandet av uppgifter ur en sådan handling skulle äventyra
övervakningen eller dess syfte” och lagens 11 § 2 mom. stadgar att ”en part, hans ombud
eller hans biträde har inte den i 1 mom. avsedda rätten” att ta del av handlingar som inte
är offentliga ”när utlämnande av uppgifter ur handlingen skulle strida mot ett synnerligen
viktigt allmänt intresse”. Man har bedömt att offentliggörandet av informationen om
tillsynsgränserna eventuellt skulle äventyra syftet med övervakningen (24 § 1 mom. 15
punkt) och äventyra ett synnerligen viktigt allmänt intresse (11 § 2 mom. 1 punkt),
varmed information om tillsynsgränserna inte ges ut. Till följd av att utlämningen av
information om det program som beslutar om ärenden ska behandlas i automation eller
av tjänsteman skulle avslöja tillsynsgränserna vilket äventyrar övervakningen, utlämnar
Skatteförvaltningen inte information på algoritmnivå. Varje begäran om att få denna
information behandlas dock in casu.
Skapande och skickande av beslut om fastighetsskatt på basis av de fastighetsuppgifter
som Skatteförvaltningen upprätthåller får enligt Skatteförvaltningen ske automatiserat
med stöd av 16 och 22 § i fastighetsskattelagen (654/1992) och 26 § i lagen om
beskattningsförfarande (1558/1995), förutsatt att ärendet inte väljs ut för behandling av

171

Skribenten fick information av Taito von Konow, specialsakkunnig vid Skatteförvaltningen.
Skribenten bad om information om hur valet av att behandla ett ärende av en tjänsteman istället för i
automation sker och om detta val i sin tur görs av en algoritm, om information om algoritmen fås på
begäran.
172
Tillsynsgränsen kan till exempel vara ett visst belopp som måste överskridas för att ärendet granskas
innan beslut fattas.

46

tjänsteman. Fattande av beslut om gåvoskatt på basis av gåvomottagarens deklaration
fattas automatiserat med stöd av 31 och 33 § i lagen om skatt på arv och gåva (378/1940),
om ärendet inte väljs ut för behandling av en tjänsteman. Därtill behandlas ansökningar
om tilläggstid för inlämning av bouppteckningshandling i automation med stöd av 20 kap.
1 och 12 § i ärvdabalken (40/1965), 59 § i lagen om skatt på arv och gåva (378/1940) och
8 § i lagen om beskattningsförfarande (1558/1995), om inte fallet behandlas av en
tjänsteman.173
Enligt Skatteförvaltningen innebär öppenhet och transparens också information om
logiken med det automatiserade beslutsfattandet och information om algoritmerna som
fattar besluten.

174

Skatteförvaltningens grundliga redogörelse för i vilka ärenden

automatiserat beslutsfattande är tillåtet och på vilka lagbestämmelser denna rätt grundar
sig tryggar den enskildes rätt till insyn och underlättar övervakningen av
Skatteförvaltningens utövning av offentlig makt. Skatteförvaltningen lyfter också fram
offentliggörandet

av

algoritmerna

som

fattar

de

automatiska

besluten

vid

Skatteförvaltningen. Det konstateras att det inte är möjligt att beskriva beslutsprocessen
med endast en matematisk modell eller programbeskrivning, varmed sådana
beskrivningar

inte

publiceras

på

Skatteförvaltningens

webbsidor.

175

Utifrån

formuleringen ”publiceras inga sådana beskrivningar i denna information” kan man tolka
att information om algoritmerna fås på begäran. För att få reda på om denna tolkning
stämmer var skribenten i kontakt med Skatteförvaltningen. 176 Skrivelserna i de två
följande styckena baserar sig på den information som skribenten fått av
Skatteförvaltningen.
Enligt den information som skribenten fick av Skatteförvaltningen behandlar
Skatteförvaltningen begäran om att få information om den algoritm som fattat beslutet, i
enlighet med offentlighetslagen och bedömer om information kan lämnas ut trots att
företags- och affärshemligheter eller skattekontrollen äventyras. Skatteförvaltningen

173

Skatteförvaltningen, Automatiskt beslutsfattande i beskattningen.
Enligt Skatteförvaltningen innebär logiken bland annat ”en beskrivning av programmeringen, en
matematisk modell eller anvisningar om hur programmet som utnyttjar automatiken borde reagera i olika
situationer”. Skatteförvaltningen, Automatiskt beslutsfattande i beskattningen.
175
Ibidem.
176
Taito von Konow svarade på skribentens fråga om algoritmen lämnas ut på begäran.
174

47

använder en färdig programvara som skaffats från USA och som består av flera olika
lager, varmed åtkomsten till programvarans kärna är begränsad.177 Det är svårt att avgöra
vilka alla programmeringslösningar som påverkat besluten som fattas i automation och
som därmed skulle omfattas av öppenheten. En del av Skatteförvaltningens system är
dock sådana handlingar som det stadgas om i offentlighetslagens 24 § 1 mom. 20 punkt
att är sekretessbelagda om inte något annat föreskrivs särskilt. Dessa handlingar är
”handlingar som innehåller uppgifter om en privat företagshemlighet samt sådana
handlingar som innehåller uppgifter om någon annan motsvarande omständighet som har
samband med privat näringsverksamhet”. Vid bedömningen om information om
algoritmer kan lämnas ut måste Skatteförvaltningens skyldighet att skydda företagets
affärs- och företagshemligheter beaktas. Dessutom bör det vid bedömningen tas hänsyn
till att beskattningen är en del av Finlands kassasystem, och att Skatteförvaltningen måste
respektera de avtal som gäller systemet samt trygga systemets kontinuitet.
Skatteförvaltningen har i likhet med vad som nämnts tidigare i denna avhandling bedömt
att information om algoritmen eller programmeringen inte ger information om på vad ett
beslut grundar sig. I och med att den information som utlämnas ska vara förståelig och
tydlig, kan inte enbart offentliggörande av algoritmen anses uppfylla dessa krav.
Skatteförvaltningen har bedömt att kraven på transparens förverkligas i enlighet med lag
då den person som beslutet gäller får information om vilka bestämmelser beslutet grundar
sig på samt om de uppgifter som Skatteförvaltningen behandlat vid beslutsfattandet
(bland annat dataskyddsbeskrivningar och Skatteförvaltningens blanketter). Om den
enskilda frågar ”hur fungerar automationen i det beslut som gäller mig” meddelar
Skatteförvaltningen att ärenden väljs ut enligt den ovan beskrivna riskbaserade tillsynen
och att till exempel vid beskattning enligt uppskattning baserar sig beslutet bland annat
på uppgifter från föregående år.178

177

Programvaran har dock också anpassats till Finlands beskattningssystem, vilket innebär att
programmeringen är mer i Skatteförvaltningens händer och att man lättare kommer åt programvarans
olika lager.
178
Information från Skatteförvaltningen. Skatteförvaltningen lämnar alltså inte ut information på
algoritmnivå, varmed den tolkning som formuleringen ” publiceras inga sådana beskrivningar i denna
information” gav upphov till inte stämmer.

48

I och med att det ännu inte finns en lag som särskilt stadgar om förfarandet och
skyddsåtgärderna vid det automatiserade beslutsfattandet, har Skatteförvaltningen gjort
en förteckning över de skyddsåtgärder som genomförs vid fattandet av automatiska beslut
gällande skatteärenden.179 Den första skyddsåtgärden är den ovan nämnda redogörelsen
för vilka beslut som får fattas i automation och på vilka grunder detta är tillåtet. Därtill
garanteras rätten att bli hörd i enlighet med vad som förutsätts i lag innan automatiska
beslut fattas och rätten att söka ändring i korringeringsförfaranden. Vid sökande av
ändring behandlas ärendet på nytt av en tjänsteman. Den enskildes rätt till information
om hur hens ärende har behandlats tryggas genom att Skatteförvaltningen på begäran ska
informera den enskilde om beslutsförfarandet. Enligt den information som skribenten fick
att Skatteförvaltningen tryggas denna rätt även vid automatiserat beslutsfattande.
Slutligen skyddas den enskilde genom att ärenden som grundar sig på utredningar som
den enskilde lämnat in på begäran av Skatteförvaltningen, alltid behandlas av en
tjänsteman.180
Till följd av två klagomål gentemot Skatteförvaltningen, 29.6.2018 EOAK/3116/2017
och EOAK/3393/2017, inledde biträdande justitieombudsman Maija Sakslin på eget
initiativ en utredning om Skatteförvaltningens beslutsförfarande år 2019. 181 I fallet
EOAK/3116/2017 ledde en konflikt i den klagandes anmälningar till att ett automatiserat
beslut gällande skatteförhöjning och förseningsavgift fattades, trots att den klagande
redan hade betalat källskatten. Den klagande begärde omprövning av ärendet, varefter
ärendet avgjordes till den klagandes fördel. 182 I det andra fallet, EOAK/3393/2017,
skickades

ogrundade

utredningsbrev

från

Skatteförvaltningen

till

11

000

primärproducenter i vilket producenterna uppmanades att betala 5000 € i mervärdesskatt
i och med att de aldrig hade lämnat in sin momsdeklaration. Dessa 11 000
primärproducenter hade under hösten 2016 fått instruktioner av Skatteförvaltningen att
de inte behöver lämna in en momsdeklaration i det fall att de inte haft försäljning under
skatteåret.183 Utredningsbreven skickades ut på fel grund till dessa producenter till följd
av ett fel i Skatteförvaltningens datasystem. Skatteförvaltningen rättade felet utan att
179

Skatteförvaltningen, Automatiskt beslutsfattande i beskattningen
Ibidem.
181
EOAK/3379/2018, s. 1.
182
EOAK/3116/2017, s. 1 & EOAK/3379/2018, s. 1.
183
EOAK/3393/2017, s. 1.
180

49

primärproducenterna behövde kontakta dem.

184

Trots detta ansåg biträdande

justitieombudsman Sakslin att det automatiserade beskattningsförfarandet var
problematiskt

och

inledde

därmed

på

eget

initiativ

en

utredning

om

beskattningsprocessernas tryggande av god förvaltning och den skattskyldiges
rättsskydd.185
Beskattning innebär betydande utövning av offentlig makt och i enlighet med
grundlagens 2 § 3 mom. ska all utövning av offentlig makt bygga på lag. Biträdande JO
Sakslin ansåg att det förblir oklart i vilken mån rättsprinciperna följs då beslut fattas i
automation. I enlighet med 55 § i lagen om beskattningsförfarandet beträffande skatter
som betalas på eget initiativ ska det av ett beslut framgå den myndighet som fattat beslutet
och dess kontaktuppgifter. I de båda ovan nämnda fallen (EOAK/3116/2017 och
EOAK/3393/2017) hade endast Skatteförvaltningens servicenummer angetts som
kontaktuppgift, vilket innebar att samtalen styrdes till tjänstemän som saknade detaljerad
information om de enskilda fallen.186 Utgående från dessa två fall ansåg Sakslin att den
skattskyldiges möjlighet till personlig och sakkunnig service och rådgivning och korrekt
information förblir osäker och oklar vid automatiserat beslutsfattande. 187 Till följd av
detta begärde Sakslin finansministeriet att skaffa alla nödvändiga redogörelser av
Skatteförvaltningen och att ge sitt utlåtande om i vilken mån de automatiserade
beskattningsprocesserna och -besluten tryggar legalitetsprincipen och grunderna för god
förvaltning och i vilken mån rättsskyddet och tjänsteansvaret verkställs.188
I enlighet med 26 § i lagen om beskattningsförfarande (1558/1995) och 9 § i lagen om
beskattningsförfarandet beträffande skatter som betalas på eget initiativ (768/2016) ska
Skatteförvaltningen granska ”erhållna uppgifter och utredningar på ett sätt som är
motiverat med hänsyn till ärendets art och omfattning, lika bemötande av de skattskyldiga
samt skattekontrollens behov”. I och med att Skatteförvaltningen har en viss frihet att
besluta om det mest lämpliga sättet för att påföra skatt eller verkställa beskattning och till
följd av den ovanligt stora mängd förvaltningsbeslut som Skatteförvaltningen fattar
184

EOAK/3379/2018, s. 1 & Skatteförvaltningen, Pressmeddelande 7.4.2017.
EOAK/3379/2018, s. 1.
186
Jämför biträdande justitiekanslerns ställföreträdare Martikainens liknande avgörande om FPA ovan.
187
EOAK/3379/2018, ss. 1–2.
188
Ibidem, s. 2.
185

50

årligen, ansåg finansministeriet att automatisering av beslutsprocesserna är en nödvändig
förutsättning för att Skatteförvaltningen ska kunna följa de i lag stadgade tidsfristerna.189
Finansministeriet

konstaterade

att

Skatteförvaltningens

automatiserade

beslutsförfaranden följer rättsprinciperna, serviceprincipen och rådgivningsskyldigheten
och att de garanterar en effektiv och kvalitativ kundservice. Dessutom ansåg
finansministeriet att tjänsteansvaret verkställs på ett ändamålsenligt sätt.190
Sakslin höll inte med finansministeriets ställningstaganden, utan ansåg det vara beklagligt
att Skatteförvaltningen automatiserat beslutsförfaranden i så bred utsträckning trots att
förfarandet saknar direkt lagstöd och utan att nödvändiga utredningar om möjliga
lagstiftningsbehov

har

genomförts.

Sakslin

bedömde

att

Skatteförvaltningens

automatiserade beslutsprocesser är lagstridiga och att lagstiftningsbehoven bör utredas
utan dröjsmål. 191 Som det ovan konstaterats innefattar beslutande om beskattning
utövning av offentlig makt som i enlighet med grundlagen alltid ska grunda sig på lag,
varmed automatiseringen av beslutsprocesser utan att det i lag stadgats om förfarandet,
äventyrar lagenligheten.
Under hösten 2019 inledde Migrationsverket (i fortsättningen även kallat för Migri) en
förändringsprocess för att effektivera sin verksamhet och förkorta behandlingstiderna. En
av de viktigaste förändringarna är ökad automatisering av tillståndsprocesserna. Enligt
Migrationsverkets överdirektör Jaana Vuorio är Migrationsverket väl förberett för en
utökad automatisering i och med att man redan tidigare genomfört olika pilotprojekt
gällande automatisering, bland annat gällande medborgarskapsansökningar och intyg för
säsongsarbete.192 Ett stort steg mot en utökad automatisering var inledandet av tillståndsoch medborgarskapsenhetens verksamhet i mars 2020. Till enhetens ansvar hör
handläggningen av medborgarskapsansökningar och ansökningar om uppehållstillstånd
på grund av arbete, studier och familjeband samt registrering av EU-medborgare och
deras familjemedlemmar. Dessutom ansvarar enheten för alla Migris serviceställen som
finns i landet.193 Behandlingen av medborgarskapsansökningar och fortsatta tillstånd för
189

Ibidem, ss. 11–13.
Ibidem, ss. 13–14.
191
Ibidem, ss. 36–37.
192
Migrationsverket, pressmeddelande 29.10.2019.
193
Migrationsverket, pressmeddelande 28.2.2020.
190

51

specialister och arbetstagare automatiserades delvis i början av år 2020 och fler processer
kommer att automatiseras i framtiden.194
I september 2020 upphävdes lagen om utlänningsregistret (1270/1997) genom
ikraftträdandet av lagen om behandling av personuppgifter i migrationsförvaltningen
(615/2020). Lagen om behandling av personuppgifter i migrationsförvaltningen stiftades
med syftet att förenhetliga och modernisera lagstiftningen om behandling av
personuppgifter i migrationsförvaltningen. Lagen kompletterar den Europeiska unionens
dataskyddsförordning, dataskyddslagen och lagen om behandling av personuppgifter i
brottmål och vid upprätthållandet av den nationella säkerheten. 195 I propositionen
föreslogs det att lagens 21 § skulle föreskriva om automatiserat individuellt
beslutsfattande. Den föreslagna 21 § föreskrev att:
”beslut som Migrationsverket fattar i ärendehanteringssystemet för
utlänningsärenden får fattas genom ett förfarande som grundar sig endast
på automatiserad behandling, om ärendet med stöd av 34 § 2 mom. 5
punkten i förvaltningslagen (434/2003) får avgöras utan att en part hörs.
Migrationsverket ska offentliggöra den algoritm som lett till det slutliga
beslutet i ett automatiserat beslutsförfarande. Dessutom har den registrerade
rätt att få en separat redogörelse för den algoritm som använts för ett sådant
slutligt individuellt beslut i hans eller hennes sak som fattats genom
automatiserad behandling.
Migrationsverket överdirektör svarar för förfarandet vid automatiserat
beslutsfattande och för automatiserade individuella beslut”.
Den föreslagna 21 § 2 mom. skulle ha ålagt Migrationsverket att offentliggöra den
algoritm som lett till det slutliga beslutet. Dessutom skulle den ha medfört en rätt för den
registrerade att i egen sak få en separat redogörelse för algoritmen, vilket innebar en
skyldighet för Migri att förklara algoritmen på ett för den registrerade tydligt och
förståeligt sätt. 196 Detta tryggar den enskildes rätt till information och partens mer
omfattande rätt till information. För att säkerställa ett tryggt arbetssätt och beslutsfattande
konstaterade regeringen att de delar av algoritmer som styr ”ett ärende från automatiskt
beslutsfattande till behandling av en fysisk person ska inte vara offentliga”.197

194

Ibidem.
Betänkande FvUB 10/2020, s. 2.
196
RP 18/2019, s. 52.
197
Ibidem, s. 102.
195

52

Grundlagsutskottet konstaterade i sitt utlåtande GrUU 62/2018 att ”automatiska beslut
förutsätter att fakta och de rättsliga förutsättningarna är tillräckligt entydiga för att det ska
gå att skapa de tekniska regler som behövs för processering av data”.198 Enligt utskottet
var den föreslagna bestämmelsen inte tillräckligt detaljerad gällande vilka situationer eller
inom vilka ärendegrupper beslut kan fattas automatiskt. 199 Till följd av riksmötets
avslutande och att riksdagsval förrättades, förföll propositionen RP 224/2018. En ny
proposition överlämnades till riksdagen efter utnämningen av den nya regeringen.
Propositionen RP 18/2019 justerades i enlighet med grundlagsutskottets utlåtande GrUU
62/2018

och

remitterades

till

förvaltningsutskottet

för

betänkande

och

till

grundlagsutskottet för utlåtande. 200 Grundlagsutskottet konstaterade att regleringen
gällande automatiserat beslutsfattande är ”förenat med konstitutionella frågeställningar
som utan en omsorgsfullt genomförd grundberedning inte utan problem kan lösas vid
riksdagsbehandlingen” och att det vore bäst att stryka 21 § ur lagförslaget.201 Till följd av
grundlagsutskottets utlåtande konstaterade förvaltningsutskottet i sitt betänkande FvUB
10/2020 att den föreslagna 21 § bör strykas ur lagen.202 Lagen godkändes med ändringar
och 21 § ströks ur lagen. Till följd av detta automatiserade Migri inte nya processer under
år 2020 trots att det var planen ännu i början av året.203 Som det har konstaterats ovan är
behandlingen av medborgarskapsansökningar och fortsatta tillstånd för specialister och
arbetstagare delvis automatiserad, men i övrigt fattar Migri inte helt automatiserade beslut
i nuläget.204 Man planerar dock att automatisera beslutsprocesserna för ärenden i vilka
myndigheterna inte kan utöva sin prövningsrätt, sådana ärenden är till exempel
upphörande av uppehållstillstånd vid personens död, då finskt medborgarskap fås eller då
personen själv återkallar sin ansökan.205
I september 2018 lämnade regeringen en proposition till riksdagen med förslag till
ändring av den temporära lagen om finansiering av hållbart skogsbruk (RP 153/2018).
198

Utlåtande GrUU 62/2018, s. 7.
Ibidem.
200
Betänkande FvUB 10/2020 rd─ RP 18/2019 rd, s. 4.
201
Ibidem, s. 17.
202
Ibidem, s. 53.
203
Migrationsverket, pressmeddelande 28.2.2020.
204
Justitieministeriet 2020:14, s. 21.
205
Ibidem.
199

53

Regeringen föreslog att lagen skulle ändras så att automatiserat beslutsfattande
möjliggörs vid beviljande av stöd för tidig vård av plantbestånd, tidig vård av ungskog
och vitaliseringsgödsling och beslut om det slutliga stödbeloppet. Det är skäl att observera
formuleringen ”beviljande av stöd” vilken innebär att det inte vore möjligt att fatta beslut
om avslag på stödansökningar med stöd av den föreslagna 31 a §. Det vore inte heller
möjligt att ”fatta beslut om det slutliga stödbeloppet på ett sätt som avviker från
uppgifterna i anmälan om verkställande”.206 Lagen godkändes med ändringar och trädde
i kraft i januari 2019, vilket innebär att beslut gällande beviljandet av stöd för tidig vård
av plantbestånd, tidig vård av ungskog och vitaliseringsgödsling och beslut om det
slutliga stödbeloppet får fattas automatiskt fram till 31.12.2023.
I enlighet med 6 § i den temporära lagen om finansiering av hållbart skogsbruk (34/2015),
framöver kallad för finansieringslagen, ska de arbeten som beviljas stöd vara
ändamålsenliga både ekonomiskt och med tanke på bevarandet av skogarnas biologiska
mångfald. Regeringen konstaterade att ändamålsenlighetsprövning inte är möjlig vid
fattandet av automatiserade beslut, varmed det föreslogs att det med stöd av
finansieringslagens 31 a § ska vara möjligt att göra avvikelser från lagens 6 § 1 mom. vid
automatiserat beslutsfattande. Finansieringslagens 31 a § stadgar att ändamålsenligheten
ska beaktas i den mån uppgifter som möjliggör bedömningen av ändamålsenligheten
finns tillgängliga elektroniskt vid det automatiserade beslutsfattandet. Detta innebär att
projekten ska granskas mot elektroniskt tillgänglig information om till exempel
skyddsområden eller hotade arter.207 Om det anses behövlig utifrån vad som framkommit
i granskningen ska beslut i ärendet fattas manuellt.
Enligt 14 § 3 mom. i lagen om Finlands skogscentral (418/2011) avgör direktören,
skogsdirektören och finansierings- och granskningscheferna efter föredragning de
förvaltningsärenden som det stadgas om i lagens 8 § och som innebär utövning av
offentlig makt. Bestämmelserna i 14 § i lagen om Finlands skogscentral (418/2011) gäller
fattandet av beslut om beviljande av stöd för vård av plantbestånd, tidig vård av ungskog
och vitaliseringsgödsling och beslut om det slutliga stödbeloppet, vilket innebär att dessa

206
207

RP 153/2018, s. 4.
RP 153/2018.

54

beslut borde fattas efter föredragning. För att möjliggöra automatiserat beslutsfattande i
dessa ärenden stadgar 31 a § i finansieringslagen om undantag från bestämmelserna i 14
§ 3 mom. i lagen om Finlands skogscentraler (418/2011).208
Ändringen av den temporära lagen om finansiering av hållbart skogsbruk (34/2015) för
att möjliggöra automatiserat beslutsfattande i en del ärenden motiverades grundligt. De
stöd som 31 a § i finansieringslagen stadgar om, avgränsades tydligt och bestämmelsen
formulerades så att det tydligt framgår att den endast är tillämplig vid fattandet av positiva
beslut. Tryggande av den enskildes rätt till information granskades också i propositionen.
Regeringen framhävde att de automatiska besluten kommer sakna en underskrift i och
med att ingen föredrar eller fattar beslut vid automatiserat beslutsfattande, men att
förvaltningslagens övriga bestämmelser är tillämpliga vid automatiserat beslutsfattande.
Regeringen konstaterade att finansieringslagen inte behöver innehålla särskilda
bestämmelser om vem som ska ge ytterligare information om beslutet i och med att
förvaltningslagen redan innehåller bestämmelser om det.209
För att undgå otydligheter granskades också propositionens förhållande till artikel 4
gällande profilering och artikel 22 i EU:s dataskyddsförordning. Som det har nämnts
tidigare i den här avhandlingen har var och en i enlighet med dataskyddsförordningens
artikel 22 rätt att inte bli föremål för beslut som endast grundar sig på automatiserad
behandling, inbegripet profilering, då beslutet har rättsliga eller annars betydande följder
för individen. Motstridigheter mellan dataskyddsförordningen och 31 a § i
finansieringslagen förekommer inte i och med att ”vid prövningen av förutsättningarna
för beviljande och utbetalning av stöd för tidig vård av plantbestånd, vård av ungskog och
vitaliseringsgödsling bedöms inte markägarens personliga egenskaper, inte heller förutser
man markägarens beteende. Förutsättningarna för beviljande av stöd har att göra med
skogsobjektets egenskaper och med det arbete som enligt ansökan ska genomföras och
det objekt som arbetet gäller”.210 Ärendet remitterades till jord- och skogsbruksutskottet
för betänkande (JsUB 19/2018). Utskottet föreslog en precisering av 31 a §, vilken
regeringen godkände.
208

Ibidem, s. 3.
Ibidem.
210
RP 153/2018, ss. 4–5.
209

55

Förutom att några myndigheter har automatiserat en del beslutsprocesser använder både
Migri och FPA sedan 2018 virtuella assistenter, så kallade chatt-botar, för sin
kundrådgivning.211 Även Skatteförvaltningens rådgivning stöds av en chatt-bot då man
loggar in i omavero.fi, likaså använder social- och hälsovårdssektorn chatt-botar för
kundservice per telefon och på nätet. 212 Syftet med chatbotarna är att förbättra
kundrådgivningen genom att förkorta väntetiderna och kunna betjäna dygnet runt. 213
Chatbotarna kan ännu endast svara på simpla frågor och vid behov styra kunden till rätt
adress eller till en tjänsteman.214 FPA:s chatt-bot meddelar genast att den kan ge råd i
ärenden

gällande

barnavårdsstöd,

föräldradagpenningar,

moderskapsunderstöd

barnbidrag och underhållsstöd,215 medan Migris chatt-bot meddelar att man till den kan
ställa frågor om migration och medborgarskap.
Då

kunden

trycker

upp

chatfönstret

på

Migrationsverkets,

FPA:s

och

Skatteförvaltningens webbsidor, meddelas hen omedelbart om att det är en robot som
svarar på frågorna. Var och en har rätt att bli hörd, varför det genast ska klargöras för
kunden om hen är i kontakt med en människa eller robot och i det fall att en robot svarar
på kundens frågor, ska kunden ha möjlighet att tala med en människa då hen så önskar.216
I enlighet med förvaltningslagens 8 § 1 mom. har myndigheterna en skyldighet att enligt
behov ge råd åt sina kunder ”i anslutning till skötseln av ett förvaltningsärende samt svara
på frågor och förfrågningar som gäller uträttandet av ärenden”. De chatt-applikationer
som myndigheterna använder för kundbetjäning är en del av den i förvaltningslagen
fastställda rådgivningsskyldigheten och omfattas därmed av bestämmelserna i
förvaltningslagens 8 §.217

211

Koulu et al. 2019, s. 12. Även Innovationsfinansieringsverket Business Finland har använt en chatt-bot
som stöd för finansiell rådgivning. Voutilainen 2018, s. 907.
212
Koivisto et al. 2019, s. 25.
213
Ibidem, s. 31.
214
Ibidem, s. 30–31 & Koulu et al. 2019, s. 12.
215
Folkpensionsanstalten, http://chattirobotti.kela.fi/index.html?hide-dialog=true. Då man öppnar chatfunktionen meddelas man omedelbart att chatboten ännu håller på att lära sig och kan därför
nödvändigtvis inte svara på alla frågor.
216
Koivisto et al. 2019, s. 32.
217
Voutilainen 2018, s. 912.

56

I förvaltningslagens 9 § 2 mom. stadgas om rätten att använda det egna språket vid
kommunikation med myndigheterna. I enlighet med 9 § 2 mom. förvaltningslagen ”gäller
vad som särskilt föreskrivs om detta eller vad som följer av internationella avtal som är
bindande för Finland”. I enlighet med språklagens (423/2003) 10 § 1 mom. har var och
en rätt att använda finska eller svenska i kontakter med statliga myndigheter och
tvåspråkiga kommunala myndigheter. Ännu finns det inga regleringar gällande
myndigheternas användning av chatt-botar, men i och med att kommunikation med chattbotar är ett komplement till myndigheternas rådgivning och att kommunikationen
omfattas av bestämmelserna i förvaltningslagens 8 §, gäller även språklagens 10 §
chatbotarna. Trots det kommunicerar Folkpensionsanstaltens chatt-bot endast på finska
och Migris på finska och engelska. Skatteförvaltningens chatt-bot kan ge råd på svenska
i ärenden som gäller skattekort och skattedeklarationen, den svenskspråkiga rådgivningen
är dock mer begränsad än den finskspråkiga. På svenska meddelar Skatteförvaltningens
chatt-bot ”i denna chatt ger chatboten Virtanen privatpersoner råd i frågor som gäller
skattekort och skattedeklarationer”, medan det finska meddelandet lyder ”chatissa
annetaan ohjausta yleisellä tasolla”.218 I regeringsprogrammet för regeringen Sanna Marin
har det fastställts att det ska säkerställas att de språkliga rättigheterna tillgodoses även i
praktiken då omfattande digitaliseringsprojekt genomförs. 219 Trots detta glöms det
svenska språket ofta bort redan vid planeringsskedet av digitaliseringsprocesser. Det är
naturligtvis möjligt att beakta de språkliga rättigheterna i ett senare skede, men enligt
Vava Lunabba, specialsakkunnig vid statsrådets kansli, ökar detta risken för att
lösningarna blir dyrare. Enligt Lunabba vore det bäst att ha en enda version, av till
exempel chatt-botar, som ända från början stödjer flera språk.220 Vava Lunabba lyfte även
fram att det är viktigt att poängtera detta faktum så att utvecklarna och planerarna av AIlösningar i ett tidigt skede kunde beakta flerspråkigheten.221 De språkliga rättigheterna är
ett väldigt viktigt och omfattande tema som till följd av sin vikt och bredd kräver en egen
utredning, varmed temat inte kommer att behandlas mer ingående i denna avhandling.

218

Skatteförvaltningen, Omavero.fi. Författarens egen översättning av meddelandet i den finskspråkiga
chatt-botten ”i chatten ges handledning på en allmän nivå”.
219
Regeringsprogrammet för statsminister Sanna Marins regering 10.12.2019, s. 112.
220
Mannila ÅR, s. 36.
221
Ibidem.

57

Baserat på informationen ovan kan man konstatera att automatiserat beslutsfattande än så
länge används främst inom områden var en stor mängd beslut fattas, såsom inom områden
gällande beskattning, sociala förmåner och trängselavgifter.222 I framtiden är det dock
väldigt troligt att vi kommer se automatiserat beslutsfattande även inom mer
komplicerade områden. Vi ser redan en utveckling mot ”smartare” teknologi som inte
enbart kan svara på frågor genom ja och nej. Suksi lyfter fram den möjliga påverkan av
den ökade användningen av automatiserat beslutsfattande på lagstiftningen.223 Han menar
att det är möjligt att den ökade användningen av automatiserat beslutsfattande leder till
att lagspråket utvecklas och anpassas så att teknologin har enkelt att tillämpa och tolka
det. Behovet av de manuella procedurerna vid beslutsfattandet kommer minska ju mer
inriktat på automatiserat beslutsfattande lagspråket görs.224
4.4.2 Beredning av allmän förvaltningslagstiftning gällande automatiserat
beslutsfattande
Som det tidigare har nämnts i den här avhandlingen var digitalisering ett centralt tema för
regeringen för statsminister Sipilä. Ett första steg för genomförandet av regeringen Sipiläs
spetsprojekt gällande digitalisering av offentliga tjänster och förenklande och
tydliggörande av regleringarna, var stiftandet av lagen om informationshantering inom
den

offentliga

förvaltningen

(906/2019)

(i

fortsättningen

kallad

för

informationshanteringslagen). 225 Ärendet remitterades till förvaltningsutskottet som
grundlagsutskottet lämnade sitt utlåtande till. Riksdagen godkände lagförslaget med
ändringar i mars 2019 och den nya informationshanteringslagen (906/2019) trädde i kraft
1.1.2020.226 Lagen stiftades i och med att ett behov av en förnyad och enhetlig reglering
uppstått till följd av den tekniska utveckling och de förändringar som skett gällande
informationshanteringsförfarandet.227 Syftet med lagen är att:

222

Suksi 2017, s. 314.
Suksi 2017, s.312.
224
Ibidem.
225
RP 284/2018. Stiftande av lagen genomförde även spetsprojektet Smidigare författningar, vars mål var
att avveckla onödig reglering och att använda andra styrmedel istället för författningar, Lösningar för
Finland Strategiskt program för statsminister Juha Sipiläs regering 29.5.2015, s. 27.
226
RP 284/2018.
227
RP 284/2018, s 8. De genom informationshanteringslagen upphävda lagarna och bestämmelserna var
föråldrade och splittrade.
223

58

1) säkerställa en enhetlig och kvalitativ hantering samt informationssäker
behandling av myndigheternas informationsmaterial så att
offentlighetsprincipen förverkligas,
2) möjliggöra ett tryggt och effektivt utnyttjande av myndigheternas
informationsmaterial så att myndigheterna i enlighet med god
förvaltningssed kan sköta sina uppgifter och tillhandahålla
förvaltningskunderna tjänster på ett kvalitativt sätt och med gott resultat,
3) främja interoperabiliteten mellan informationssystem och
informationslager.
I enlighet med informationshanteringslagens 6 § 1 mom. är det finansministeriet som
ansvarar ”för den allmänna styrningen av interoperabiliteten mellan den offentliga
förvaltningens gemensamma informationslager”, vilket innebär att finansministeriet har
i

uppgift

att

1) ombesörja uppdateringen

av den offentliga förvaltningens

informationshanteringskarta, 2) upprätthålla de allmänna riktlinjerna för utveckling av
informationshanteringen inom den offentliga förvaltningen i syfte att främja
interoperabiliteten

mellan

de

gemensamma

informationslagren

och

informationssystemen. Trots att ansvaret för den allmänna styrningen ligger hos
finansministeriet ansvarar varje ministerium i enlighet med 6 § 2 mom. i lagen om
informationshantering inom den offentliga förvaltningen för uppdateringen av innehållet
i den offentliga förvaltningens informationshanteringskarta och upprätthållandet av de
allmänna riktlinjerna inom det egna ansvarsområdet.
I enlighet med informationshanteringslagens 28 § genomförs offentlighetsprincipen
genom att en informationshanteringsenhet upprätthåller ”en beskrivning av de
informationslager och ärenderegister som den förvaltar”. Syftet med beskrivningen
handlingars offentlighet är att hjälpa den enskilde vid begäran om information för att
underlätta processen.228 Enligt 13 § i lagen om offentlighet i myndigheternas verksamhet
ska begäran att få ta del av handlingar individualiseras tillräckligt mycket så att
myndigheterna förstår vilken handling begäran avser. Informering om myndigheternas

228

Finansministeriet, publikation 2020:36, s. 8.

59

informationslager ”bidrar till öppenheten inom förvaltningen”.229 För att bedöma hur 4 §
2 mom., 5, 19, 22–24, 28 § och 6 kap. i informationshanteringslagen genomförs inrättades
en informationshanteringsnämnd vid finansministeriet. 230 Nämnden övervakar hur
statliga ämbetsverk och inrättningar samt kommuner och samkommuner säkerställer
realiserandet av offentlighetsprincipen, rättssäkerheten och övriga krav på god
förvaltning.231 Enligt 19 § 2 mom. i informationshanteringslagen har myndigheterna en
skyldighet att beakta rätten till information och skyddet av personuppgifter genom att
garantera att informationsmaterialet är tillgängligt och att det om möjligt har omvandlats
till maskinläsbart format. I enlighet med vad som stadgas i informationshanteringslagens
15 § 1 mom. 5 punkt får informationsmaterialets tillgänglighet begränsas endast om det
stadgats särskilt i lag om begränsningen av tillgången eller rätten att behandla
informationen. Att materialet ska vara tillgängligt innebär inte att det måste vara allmänt
tillgängligt, utan med tillgängligheten avses det format i vilket information lämnas ut.232
Interoperabiliteten leder till att myndigheterna har tillgång till olika myndigheters
informationslager och ärenderegister vilket påverkar individens vetskap om vilka system
som besökts då beslut fattas i automation. För att interoperabiliteten inte ska leda till
ytterligare försvagad insikt i myndigheternas verksamhet och kännedom om den
information som beslut grundar sig på, är det av central betydelse att oklarheterna
gällande transparensen vid utnyttjandet av interoperabla system granskas och åtgärdas.
Följande steg för genomförandet av regeringen Sipiläs spetsprojekt ”digitalisering av
offentliga tjänster” var stiftandet av lagen om tillhandahållande av digitala tjänster
(306/2019). Lagen trädde i kraft 1.4.2019 och var en helt ny lag, genom vilken
Europaparlamentets och rådets direktiv om tillgänglighet avseende offentliga
myndigheters webbplatser och mobila applikationer (EU (2016/2102)) genomfördes på
nationell nivå. Syftet med lagen är att ”främja tillgången till digitala tjänster, tjänsternas
kvalitet och informationssäkerhet samt innehållets tillgänglighet och att på så sätt
förbättra vars och ens möjligheter att använda digitala tjänster på lika villkor”. I enlighet
med 4 § 1 mom. i lagen om tillhandahållande av digitala tjänster ansvarar myndigheterna

229

Ibidem.
Ibidem, s. 7.
231
Ibidem.
232
RP 284/2018, s. 106.
230

60

för att deras digitala tjänster garanterar informationssäkerhet och dataskydd. Lagen
medförde även en skyldighet för myndigheterna att garantera att deras digitala tjänster
och andra elektroniska dataöverföringsmetoder är tillgängliga också utanför respektive
myndighets servicepunkters öppettider.
Statsrådets utrednings- och forskningsverksamhet ”producerar information till stöd för
beslutsfattandet, den kunskapsbaserade styrningen och den praktiska verksamheten”.233
Utrednings- och forskningsverksamheten styrs in på de av regeringen fastställda
fokusområdena genom en årlig utrednings- och forskningsplan. Planen utarbetas av
arbetsgruppen för samordning av statsrådets forsknings-, prognostiserings- och
utvärderingsverksamhet (TEA-arbetsgruppen) som består av företrädare för alla
ministerier och experter från alla förvaltningsområden. 234 I enlighet med regeringen
Sipiläs fokusområden gällde också ett fokusområde i utrednings- och forskningsplanen
för 2018 digitalisering, försöksverksamhet och avveckling av normer.

235

För

genomförandet av digitaliseringsmålen utförde Näringslivets forskningsinstitut ETLA,
Teknologiska forskningscentralen VTT och Aalto universitetet år 2018 ett projekt som
kallades RoboÄly. Projektets syfte var att granska tillämpningen av programrobotik och
artificiell intelligens inom den offentliga sektorn och de typiska uppgifter
programrobotiken och den artificiell intelligensen har. Därtill redogjorde utredningen för
”tekniska förutsättningar för tillämpning av artificiell intelligens (i synnerhet
maskininlärning) inom den offentliga sektorn och vilka datasäkerhets- och
dataskyddsrelaterade

faktorer

som

ska

uppmärksammas

vid

tillämpning

av

programrobotik och artificiell intelligens”.236
Inom ramen för utrednings- och forskningsplanen för år 2018 utförde VTT och ETLA
tillsammans med Helsingfors universitets Legal Tech Lab också en utredning om de
juridiska ramvillkoren för användningen av algoritmiskt beslutsfattande.237 I och med att
beslutsfattande med algoritmer är riskfyllt, men samtidigt är det av betydande vikt för

233

Statsrådets utrednings- och forskningsverksamhet, Statsrådets utrednings- och forskningsprojekt.
Ibidem. Arbetsgruppen verkar under ledning av Statsrådet.
235
Statsrådets kommunikationsavdelning, pressmeddelande 21.9.2017. RoboÄly-projektet pågick från
mars 2018 till juni 2018.
236
Kääriäinen et al. 2018, presentationsblad. Uleåborgs stad deltog också i genomförandet av projektet.
237
Koulu et al. 2019, s. presentationsblad.
234

61

främjandet av digitaliseringen inom statsförvaltningen, 238 fanns det ett behov av en
utredning om riskerna och möjligheterna som det algoritmiska beslutsfattandet medför.
VTT, ETLA och Legal Tech Lab kartlade möjligheterna som den aktuella lagstiftningen
ger för utnyttjandet av programrobotik och artificiell intelligens inom myndigheternas
beslutsprocesser och utredde de lagförändringar som är nödvändiga för möjliggörandet
av ett ökat utnyttjande av programrobotik och artificiell intelligens inom myndigheternas
beslutsfattande. 239 Därtill analyserades den nationella lagstiftningen i relation till den
internationella utvecklingen och identifierades de största problemen med det
automatiserade beslutsfattandet beträffande principerna för god förvaltning, effektiva
rättsskyddsmekanismer, tjänsteansvar och användningen av data.240
I enlighet med grundlagens 2 § 3 mom. ska all utövning av offentlig makt bygga på lag.
I och med att myndighetsbeslut som fattas av algoritmer också innebär utövning av
offentlig makt, gäller bestämmelserna i grundlagens 2 § 3 mom. även det automatiserade
beslutsfattandet. I sin kartläggning poängterade även VTT, ETLA och Legal Tech Lab
att i och med att det automatiserade beslutsfattandet i många fall innebär betydlig
utövning av offentlig makt och beslutsfattande som direkt riktar sig till befolkningen, kan
automatiserandet av beslutsprocesser inte enbart berättigas med den administrativa
effektivitet som automatiseringen medför.241 En av de mest centrala slutsatserna i VTT,
ETLA och Legal Tech Lab kartläggning var därmed att det automatiserade
beslutsfattandet bör uppfylla de i grundlagen fastslagna principerna om god förvaltning,
varmed de föreslog att myndigheternas automatiserade beslutsfattande bör regleras
enhetligt och överskådligt i lag.242
Som det tidigare har nämnts är främjande av digitaliseringen av förvaltningen och hela
samhället ett centralt mål i regeringsprogrammet för statsminister Sanna Marin. För att
238

Ibidem, s. 4.
Ibidem, s. 11. Utredningen färdigställdes i juni 2019.
240
Ibidem, s. 11 & Arbets- och näringsministeriet, Finansministeriet, Statsrådets
kommunikationsavdelning, Statsrådets utrednings- och forskningsverksamhet, pressmeddelande 2.6.2019.
241
Koulu et al. 2019, s. 129.
242
Ibidem, s. 11 & Arbets- och näringsministeriet, Finansministeriet, Statsrådets
kommunikationsavdelning Statsrådets utrednings- och forskningsverksamhet, pressmeddelande 2.6.2019.
Följande kommentar av Riikka Koulu, biträdande professor för institutet för kriminologi och rättspolitik
vid Helsingfors universitet sammanfattar kartläggningens centrala budskap ”Algoritmiskt beslutsfattande
måste uppfylla samma kriterier som traditionella beslutsprocesser”.
239

62

främja digitaliseringen och utnyttjandet av automatiserat beslutsfattande bör nödvändiga
lagändringar göras.243 För att genomföra detta mål inledde justitieministeriet hösten 2019
en

förstudie

beslutsfattande.

om
244

centrala

frågor

gällande

myndigheternas

automatiserade

Syftet med förstudien var att ”precisera förutsättningarna för

iakttagandet av principen om förvaltningens lagbundenhet och principen om god
förvaltning och förutsättningarna för verkställandet av rättsskyddet, offentligheten,
transparensen, tjänsteansvaret och dataskyddet” vid fattandet av automatiserade beslut.245
På basis av förstudien kartlades de nödvändiga bestämmelseförändringar som det
automatiserade

beslutsfattandet

innebär,

varefter

en

bedömningspromemoria

utarbetades.246 Bedömningspromemorian blev klar i juli 2020 och i den granskades hur
det automatiserade beslutsfattandet kan trygga ”principerna för god förvaltning samt ett
tillbörligt tillgodoseende av rättsskyddet och tjänstemännens tjänsteansvar”. 247 För att
säkerställa genomförandet av detta bedömde man att det finns behov av följande nya
regleringar:
1.

Det automatiska beslutsfattandet bör begränsas till de situationer som

det lämpar sig för. I det automatiska beslutsfattandet ska avgörandet gå att
maskinellt härledas från lagstiftningen och kända entydiga fakta i sådana
fall där beslutsfattandet inte är förenat med prövningsrätt. Regleringen ska
tillämpas inom förvaltningslagens tillämpningsområde (inte t.ex. vid
brottsutredning eller vid rättskipning).
2.

För att tjänsteansvaret ska kunna fullgöras är det ytterst viktigt att

beslutssystemet och beslutsreglerna godkänns och att
informationssystemet övervakas.
3.

Myndigheterna bör vara skyldiga att försäkra sig om att användningen

av automatiskt beslutsfattande inte äventyrar principerna för god
förvaltning, rättssäkerheten eller tillgodoseendet av de grundläggande frioch rättigheterna.
4.

För att säkerställa insyn och öppenhet bör myndigheterna vara

243

Justitieministeriet, OM021:00/2020 Lagstiftningsprojekt.
Justitieministeriet, pressmeddelande 14.2.2020.
245
Ibidem. Förstudien färdigställdes i februari 2020.
246
Ibidem.
247
Ibidem.
244

63

skyldiga att lägga fram en beskrivning av de beslutsregler som ska
tillämpas.248
Ytterligare en orsak till inledandet av justitieministeriets utredningsprocess gällande
automatiserat beslutsfattande var grundlagsutskottets bedömning av regeringens
proposition RP 224/2018 till riksdagen med förslag till lag om behandling av
personuppgifter i migrationsförvaltningen och till vissa lagar som har samband med den.
Som det tidigare har konstaterats i den här avhandlingen skulle den i propositionen
föreslagna 21 § ha möjliggjort automatiserandet av en del av Migrationsverkets
beslutsprocesser.249 Grundlagsutskottet har även bedömt andra bestämmelseförslag som
skulle möjliggöra automatiserat beslutsfattande, så som regeringens proposition till
riksdagen med förslag till patientförsäkringslag och till vissa lagar som har samband med
den i GrUU 70/2018 och regeringens proposition till riksdagen med förslag till ändring
av socialtrygghets- och försäkringslagstiftningen med anledning av EU:s allmänna
dataskyddsförordning i GrUU 78/2018. Med stöd av regeringens proposition till
patientförsäkringslag skulle det bli möjligt att fatta automatiserade beslut för att
effektivisera verkställigheten av lagen. Propositionen innehöll inga specifikationer om
fallen i vilka automatiserade beslut skulle fattas, utan i enlighet med förslaget till 60 § i
patientförsärkringslagen skulle det vara möjligt att fatta automatiserade beslut ”om det
med beaktande av det behandlade ärendets art och omfattning samt kraven enligt denna
lag och kraven på god förvaltning är möjligt”.250 Regeringens proposition med förslag till
ändring av socialtrygghets- och försäkringslagstiftningen skulle ha möjliggjort
automatiserat beslutsfattande vid verkställigheten av den lagstadgade sociala tryggheten
”om det med beaktande av det behandlade ärendets art och omfattning samt kraven på
god förvaltning är möjligt”.251 Behandlingen av propositionen RP 52/2018 förföll i april
2019 med stöd av grundlagens 49 § 1 mom.. Grundlagsutskottet konstaterade i sitt
utlåtande gällande både RP 298/2018 och RP 52/2018 att regleringarna gällande det
automatiserade beslutsfattandet måste preciseras och att exaktare grunder för när
automatiserade beslut får fattas måste fastställas.252 I enlighet med grundlagsutskottets
248

Ibidem.
Justitieministeriet 02/2020, s. 2.
250
RP 298/2018, s. 137.
251
RP 52/2018.
252
GrUU 70/2018, s. 3 & GrUU 78/2018, s. 5.
249

64

utlåtande gällande bestämmelserna om automatiserade beslut i förslaget till
patientförsärkingslag, beslutade social- och hälsovårdsutskottet att bestämmelserna om
det automatiserade beslutsfattandet ska slopas tillsvidare ur lagen. Social- och
hälsovårdsutskottet menade att det inte fanns ett omgående behov av bestämmelserna.253
I sina utlåtanden GrUU 62/2018 och GrUU 70/2018 påpekade grundlagsutskottet att en
utredning måste genomföras gällande behovet av en allmän förvaltningslagstiftning om
det automatiserade beslutsfattandet.254 En utredning om behovet av lagstiftning gällande
automatiserat beslutsfattande är nödvändig i och med att det finns frågor gällande det
automatiserade beslutsfattandet som inte reglerats i lag trots det ständigt ökande intresset
för automatiseringen av beslutsprocesser.255
Både grundlagsutskottet och biträdande justitieombudsmannen har understrukit vikten av
att

utan

dröjsmål

utreda

lagstiftningsbehoven

gällande

de

automatiserade

beslutsprocesserna.256 Biträdande justitieombudsmannen ansåg att Skatteförvaltningens
automatiserade beskattnings- och beslutsförfarande är lagstridigt och grundlagsutskottet
påpekade att det måste utredas hur och om automatiserade beslutsprocesser tryggar den
goda förvaltningen.257 Tillsammans med målen i regeringsprogrammet för statsminister
Sanna Marin resulterade grundlagsutskottets och justitieombudsmannens bedömningar i
att justitieministeriet inledde genomförandet av förstudien om automatiserat
beslutsfattande. I november 2020 tillsatte justitieministeriet en arbetsgrupp, vars
mandatperiod är 18.1.2021-31.12.2021, som har till uppgift att bereda en
regeringsproposition

med

förslag

till

allmän

lagstiftning

om

automatiserat

beslutsfattande.258 Arbetsgruppen ska också utreda ”om det är ändamålsenligt att utvidga
regleringen till att också gälla användning av automatisering i den faktiska
förvaltningsverksamheten”. 259 Under arbetets gång ska arbetsgruppen informera alla
ministerier om arbetets framskridande så att ministerierna kan bereda eventuella
ändringar i den förvaltningsområdesspecifika lagstiftningen, samtidigt som den allmänna

253

ShUB 38/2018, s. 9.
GrUU 70/2018, s. 4 & GrUU 62/2018, s. 8.
255
Justitieministeriet 02/2020, s. 2.
256
Ibidem.
257
Ibidem.
258
Justitieministeriet, pressmeddelande 20.1.2020.
259
Justitieministeriet, OM021:00/2020 Lagstiftningsprojekt.
254

65

lagstiftningen bereds. 260 Regleringen ska omfatta bestämmelser om när automatiserat
beslutsfattande är tillåtet, bestämmelser om kraven på samt godkännandet och
övervakningen av informationssystemen, bestämmelser om hur öppenhetsprincipen och
handlingars offentlighet iakttas samt övriga nödvändiga bestämmelser för att garantera
god förvaltning, rättssäkerhet och grundläggande fri- och rättigheter.261

4.5 Automatiserat beslutsfattande i Sverige
I Sverige genomfördes redan under slutet av 1990-talet en utredning om användningen
av automatiska beslut i landet. I juni 1997 tillsattes en projektgrupp som hade i uppgift
att kartlägga och beskriva förekomsten av maskinella beslut/automatiserat beslutsfattande
inom olika försäkringsområden. Därtill hade projektgruppen i uppgift att kartlägga och
beskriva ”utformning och dokumentation av besluten, bedöma om det förekom några
problem med här rutiner med avseende på tillämpningen av lagstiftningen inom
förvaltningsrätten, offentlighets-, sekretess-, data/registerlagsområdet och arkivområdet
samt lämna förslag till eventuella åtgärder”.262 Projektgruppen delade in besluten i tre
kategorier: automatiska beslut, maskinella beslut och beslut som fattas med maskinellt
stöd. De automatiska besluten innebär att beslutsfattande och skickandet av beslutet till
den berörda personen sker utan någon som helst involvering av en tjänsteman. De
maskinella besluten innebär ”någon form av impuls från tjänsteman” dock så att
tjänstemannen inte har total kontroll över beslutet. Beslut fattade med maskinellt stöd
innebär, som namnet säger, att tjänstemannen använder ADB-systemet som stöd för
beslutsfattandet så att hen är fullt medveten om beslutets innehåll.263
Vid tidpunkten för utredningen fattades automatiska beslut gällande inskrivning av
person som skall fylla 16 år, allmänt barnbidrag, förlängt barnbidrag, underhållsstöd
(beslut om återbetalningsbelopp till bidragsskyldig, beslut om utfyllnadsbidrag till
bidragsskyldig, beslut om utfyllnadsbidrag till boförälder/studerande), ålderspension utan
ansökan och i vissa fall om änkepension och barnpension. Beslut om ändrad inskrivning,

260

Ibidem.
Ibidem.
262
SOU 2001:47, s. 643.
263
SOU 2001:47, s. 647.
261

66

ändrad sjukpenninggrundande inkomst, beslut om ändrad sjukpenninggrundande inkomst
med anledning av partiell pensionsförmån, beslut om dagersättning (sjukpenning,
rehabiliteringspenning,

arbetsskadesjukpenning,

yrkesskadesjukpenning

m.m.,

sjukpenning statligt personskadeskydd, frivillig sjukpenning, smittbärarpenning,
dagpenning till värnpliktiga, dagpenning utbildningsbidrag, föräldrapenning, tillfällig
föräldrapenning, havandeskapspenning och närståendepenning) och beslut om
ålderspension efter ansökan, bostadstillägg till pensionär, förtidspension/sjukbidrag,
handikappersättning, vårdbidrag, fattades maskinellt. Beslut som fattades med maskinellt
stöd var beslut om barnbidrag och förlängt barnbidrag, bostadsbidrag till barnfamiljer,
bostadsbidrag och/eller familjepenning till värnpliktiga (familjebidrag), underhållsstöd,
(beslut om underhållsstöd till boföräldern, beslut om förlängt underhållsstöd till
studerande, beslut om underhållsstöd i form av utfyllnadsbidrag till boföräldern, beslut
om förlängt underhållsstöd i form av utfyllnadsbidrag till den studerande, beslut om
underhållsstöd/förlängt

underhållsstöd

till

bidragsskyldig,

beslut

om

underhållsstöd/förlängt underhållsstöd till bidragsskyldig i form av utfyllnadsbidrag,
beslut om återbetalningsbelopp) och ålderspension efter ansökan, bostadstillägg till
pensionär, förtidspension/sjukbidrag, handikappersättning, vårdbidrag.264

I september 1998 beslöt den svenska regeringen att Maj-Inger Klingvall, dåvarande
statsrådet i Socialdepartementet, skulle tillsätta en särskild utredare som bland annat hade
i uppgift att kartlägga rutinerna för beslut fattade genom automatisk databehandling inom
socialförsäkringsområdet och att ge förslag på hur hanteringen av beslut fattade genom
automatisk behandling bör regleras i lag. 265 Utredaren konstaterade att ”en generell
reglering av möjligheten att fatta beslut genom ADB” saknas och att möjligheten för
försäkringskassorna att fatta beslut genom automatiserad behandling inte ska regleras i
lag.266 Att inte reglera förfarandet i lag skulle inte innebära avskaffande av rätten att fatta
beslut genom automatisk behandling. En fullständig lagreglering av förfarandet saknades
vid tidpunkten av utredningen, men trots det hade beslutsförfarande genom ADB

264

SOU 2001:47, ss. 660–666.
SOU 2001:47, s. 15.
266
SOU 2001:47, s. 19 & 148. Till utredare utsågs före detta kammarrättslagmannen Carl Herman Bergh
som dock fem månader senare befriades från uppdraget till följd av sjukdom. Istället utsågs före detta
hovrättslagmannen Trygve Hellners till ny utredare.
265

67

(automatisk databehandling) redan införts även för förmåner om vilka det inte stadgats
om i lag.267 Som det tidigare nämndes ansåg utredaren att möjligheten att fatta beslut
genom ADB inte ska vara författningsreglerad, men däremot bör bestämmelserna
gällande vem som är beslutsfattare i ärendet tydliggöras. Enligt utredaren var det den
försäkringskassa som ”i övrigt är behörig att handlägga ärendet” som ska ses som
beslutsfattare för beslut som fattas genom ADB.268
Utredaren bedömde att behov av en tydligare och mer enhetlig lagstiftning gällande
handläggningen i socialförsäkringsärenden fanns. Handläggningslagen skulle i princip
fungera som tillägg till förvaltningslagen, men inte överlappa den. 269 Den föreslagna
lagen skulle gälla för de allmänna försäkringskassorna och Premiepensionsmyndigheten
och

Riksförsäkringsverket

(RFV)

och

skattemyndigheten

då

de

handlägger

socialförsäkringsärenden.270
Sveriges regering har redan en längre tid arbetat aktivt med förbättringen av
digitaliseringen av myndighetsarbetet. Statsrådet Mats Odell bemyndigades år 2009 av
den svenska regeringen att tillkalla en delegation, E-delegationen, som hade i uppgift att
”utforma ett förslag till strategi för myndigheternas arbete med e-förvaltning, koordinera
de statliga myndigheternas IT-baserade utvecklingsprojekt samt följa upp dess effekter
för medborgare, företagare och medarbetare” och att ”vidare koordinera vissa ITstandardiseringsfrågor samt bistå regeringen i det internationella arbetet på området”.271
I sitt betänkande från 2014 (SOU 2014:75) konstaterade E-delegationen att utvecklingen
av

utformandet

och

införandet

av

elektroniska

tjänster

och

automatiserad

ärendebehandling har försvårats på grund av ”onödiga och onödigt komplicerade regler”.
Delegationen ansåg att detta medför en osäkerhet som i sin tur försvårar och försenar
267

SOU 2001:47, s. 19 & 147. Begreppet automatisk databehandling började senare användas synonymt
med automatiserad databehandling. Senare användes även automatiska beslut och automatiserade beslut
som synonymer som det gamla begreppet ADB anses vara synonymt med, SOU 2001:47, ss. 147–148. I
denna avhandling definieras begreppet ADB på föreliggande sätt i de fall Sverige behandlas.
268
Ibidem, s. 313. Utredaren bedömde att ”När en försäkringskassa fattar ett beslut med hjälp av
automatisk databehandling bör av beslutet alltid framgå vilken försäkringskassa som fattat beslutet”.
269
Ibidem, s. 16.
270
Ibidem, s. 16. Utredarens lagförslag ledde inte till stiftandet av en ny handläggningslag.
271
Regeringskansliet, Dir. 2009:19. Efter att E-delegationens arbete avslutades 2015 bildades
eSamverkansprogrammet på initiativ av E-delegationens medlemmar i och med att de ville fortsätta
samarbeta kring den digitala utvecklingen. eSamverkansprogrammet är ett samarbete mellan 27
myndigheter och Sveriges kommuner och regioner (SKR), esamverka.se.

68

utvecklingsarbetet. 272 Delegationen hade även i uppgift att vid behov komma med
lagändringsförslag, vilket delegationen även gjorde. Delegationen ansåg att den
existerande författningsregleringen gällande automatiserade beslut är otydlig och
motstridig varmed den i praktiken hindrar utvecklingen. Delegationen föreslog därför att
en del av de existerande bestämmelserna gällande automatiserade beslut skulle
upphävas.

273

Delegationen menade att de existerande bestämmelserna gällande

automatiserat beslutsfattande ”bör kunna tas bort och att det inte bör tillföras nya sådana
regler”, bestämmelser om automatiserat beslutsfattande ansågs inte nödvändiga ens i de
fall då besluten måste motiveras. 274 Delegationen poängterade dock att beslut inte får
fattas i automation i det fall att juridiska förutsättningar för förfarandet saknas. 275
Delegationen var av den åsikten att bestämmelserna i 42 § rättshjälpslagen (1996:1619),
5 kap. 1 § tullagen (2000:1281), 4 kap. 1 § vägtrafikskattelagen (2006:227) och 17 a §
lagen (1997:1137) om vägavgift för vissa tunga fordon bör ”ändras så att föreskrifter om
att automatiserade beslut är tillåtna utmönstras”.276 Som det ovan nämndes konstaterade
Trygve Hellners redan i början av 2000-talet i sin utredning (SOU 2001:47) att det inte
innebär att automatisk databehandling förhindras trots att det inte regleras i lag om
förfarandet. Cecilia Magnusson Sjöberg har också poängterat att avsaknaden av
bestämmelser inte dittills heller hade hindrat myndigheterna från att införa automatiserat
beslutsfattande.277
I dag används det automatiserade beslutsfattandet och den automatiska databehandlingen
i Sverige bland annat då beslut fattas gällande trängselskatten, 278 tulltaxeringen,
taxeringen av en fastighet och ålderspensionen. 279 Det som gäller för ålderspensionen
gäller även i tillämpliga delar för beslut gällande efterlevandepension och
272

SOU 2014:75, s. 15.
Ibidem, s. 63–64. Delegationen föreslog att bestämmelserna i 18 kap. 5 § förordningen (2001:650) om
vägtrafikregister, 8 kap. 13 § fordonsförordningen (2009:211), 20 kap. 2 a § fastighetstaxeringslagen
(1979:1152), 18 § lagen (2008:313) om jämställdhetsbonus och 112 kap. 6 och 7 §§
socialförsäkringsbalken skulle upphävas.
274
Ibidem, s. 16.
275
Ibidem.
276
Ibidem, s. 68.
277
Magnusson Sjöberg 2016, s. 309. E-delegationen konstaterade också i sitt betänkande från 2014 (SOU
2014:75) att färre regler ger en tydligare reglering.
278
Skatteutskottets betänkande 2007/08: SkU23, betänkandet ledde till ändring av lagen (2004:629) om
trängselskatt. 2 § i lagen om trängselskatt stadgar ”...genom automatiserad behandling med stöd av
uppgifter i vägtrafikregistret, besluta om trängselskatt och tilläggsavgift”.
279
Magnusson Sjöberg 2016, ss. 308–309.
273

69

efterlevandestöd. Tullagen (2000:1281) upphävdes 1.5.2016 till följd av ikraftträdandet
av den nya tullagen (2016:253). Den upphävda tullagens 5 kap. 1 § stadgade att
tulltaxering får ske genom automatisk databehandling, men den ikraftvarande tullagen
innehåller inga bestämmelser gällande automatisk databehandling i och med att tullagen
(2016:253) kompletterar Europaparlamentets och rådets förordning (EU) nr 952/2013 av
den 9 oktober 2013 om fastställande av en tullkodex för unionen och de förordningar som
meddelas med stöd av den förordningen. Såsom det ovan konstaterats fastställer artikel 6
i tullkodexen att allt utbyte av uppgifter, såsom deklarationer, ansökningar eller beslut,
mellan tullmyndigheter eller ekonomiska aktörer och tullmyndigheter ska ske med
elektronisk databehandlingsteknik.
Tekniken utvecklas ständigt varmed det automatiserade beslutsfattandet blir allt
effektivare och tas i bruk i allt större utsträckning. Medvetenheten om riskerna gällande
automatiserat beslutsfattande ökar också, men trots det saknas det än idag en omfattande
kartläggning över de svenska myndigheternas användning av det automatiserade
beslutsfattandet.

280

Till följd av detta inledde riksrevisionen under hösten 2019 en

granskning av det automatiserade beslutsfattandet inom statsförvaltningen. Avsikten med
granskningen är att granska om det automatiska beslutsförfarandet är effektivt, utan att
rättssäkerheten äventyras. 281 Riksrevisionen överlämnade sin granskningsrapport till
riksdagen i november 2020.282 Riksrevisionen granskade automatiserat beslutsfattande
vid Försäkringskassan, Skatteverket och Transportstyrelsen. Rapporten innehåller
slutsatser och rekommendationer beträffande samtliga tre myndigheter och regeringen
och Myndigheten för digital förvaltning.283 Riksrevisionen granskade inte hur individens
rätt till insyn tryggas vid myndigheterna då beslut fattas automatiskt, men man
observerade att det förekommer brister i dokumentationen av den automatiserade
handläggningen vilket i sin tur kan leda till brister i informationen gällande och insynen
i beslutsprocessen.284

280

Riksrevisionen, nyhet 18.12.2019.
Ibidem.
282
Riksrevisionen, (RIR 2020:22).
283
Ibidem, s. 1.
284
Ibidem, s. 59.
281

70

År 2019 utredde Thomas Denk, Karin Hedström och Fredrik Karlsson de svenska
medborgarnas åsikter och kännedom om det automatiserade beslutsfattandet. 285 I
utredningen framkom det att endast 20 procent av den svenska befolkningen var
medvetna om att den offentliga sektorn har automatiserat beslutsprocesser. Av de
svarande ansåg 71 procent att det automatiserat beslutsfattandet innebär en minskad insyn
i beslutsförfarandet. Skillnader i uppfattningen om att automatiserade beslut innebär
minskad insyn förekom inte mellan dem som hade kännedom om beslutsförfarandet och
dem som inte hade det.286 Att endast 20 procent av befolkningen är medveten om det
automatiserade beslutsfattandet och att även majoriteten av denna 20 procent anser att
insynen i beslutsfattandet försämras då beslut fattas i automation tyder på att
informeringen brister och bör åtgärdas.
Som det tidigare har konstaterats har det automatiserade beslutsfattandet lagstöd i
enlighet med förvaltningslagen i Sverige, men bestämmelserna gäller endast de statliga
myndigheterna. Sveriges kommuner och regioner omfattas generellt av bestämmelserna
i förvaltningslagen, men i och med att förvaltningslagen är subsidiär i förhållande till
avvikande bestämmelser i annan lag eller förordning, gäller för kommunerna och
regionerna vad som fastställts i kommunallagen (2017:725).

287

Till följd av att

kommunallagen inte innehåller bestämmelser gällande automatiserat beslutsfattande, är
kommunernas och landstingens rätt att fatta automatiska beslut oklar än idag.288 Enligt 5
kap. 1 § 2 mom. i Sveriges kommunallag beslutar fullmäktige i ärenden ”av principiell
beskaffenhet eller annars av större vikt för kommunen eller regionen”. I kommunallagens
5 kap. 2 § stadgas om fullmäktiges rätt att delegera beslutanderätten till en nämnd, denna
rätt gäller dock inte ärenden som i enlighet med kommunallagens 1 § eller annan lag eller
författning hör till fullmäktige. Dessutom har fullmäktige i enlighet med kommunallagens
10 kap. 1 § rätt att beslut om överlämnanden av skötseln av kommunala angelägenheter
endera till en juridisk eller enskild person, förutsatt att uppgiften inte ska skötas av en
nämnd eller att den innefattar myndighetsutövning. Lagens 6 kap. 38 § förbjuder även
nämnderna från att delegera uppgifter som ”rör myndighetsutövning mot enskilda, om de

285

Denk – Hedström – Karlsson, Medborgarna och automatiserat beslutsfattande, 2019.
Ibidem, s. 10.
287
Hemställan 23.5.2019, s. 2.
288
Cronhult – Persson 2019, s. 12, & Hemställan 23.5.2019, s. 1.
286

71

är av principiell beskaffenhet eller annars av större vikt”. Finlands kommunallags 91 §
förbjuder på liknande sätt delegering av beslutanderätt till ett algoritmiskt system, då
bestämmelsen förutsätter, att besluten fattas av ett organ eller en tjänsteinnehavare.
Fullmäktige får inte heller delegera beslutanderätten i ärenden som det enligt lag är
fullmäktige som ska besluta i.
Chefen för avdelningen för digitalisering vid Sveriges Kommuner och Regioner (SKR),
Jenny Birkestad, poängterade hur viktigt det är att ständigt utvärdera och uppdatera
lagstiftningen för att digitaliseringens möjligheter verkligen ska kunna tas till vara. 289
Deltagande på distans i fullmäktiges och nämndernas sammanträden möjliggjordes 2014
då kommunallagen reviderades. Enligt 5 kap. 16 § och 6 kap. 24 § i kommunallagen är
det fullmäktige som beslutar om deltagandet på distans både i fullmäktiges och
nämndernas sammanträden. Om ledamöters rätt att delta på distans i fullmäktiges möten
ska det i enlighet med 5 kap. 72 § 3 mom. i kommunallagen regleras om i
arbetsordningen.

290

Deltagande på distans ska i enlighet med 5 kap. 16 § i

kommunallagen ske genom ljud- och bildöverföring i realtid och förutsätter att alla
deltagare kan både se och höra varandra. I promemorian från 2018 konstaterades det att
bestämmelserna gällande nämndernas rätt att delegera sin beslutanderätt är väldigt
uttömmande, varmed kommunallagen i sin nuvarande form inte möjliggör helt
automatiserat beslutsfattande.291
Till följd av den oklara situationen gällande automatiserat beslutsfattande i kommuner
och landsting, i och med att det kommunala och statliga beslutsfattandet skiljer sig i
Sverige, beslöt den svenska regeringen i februari 2020 att tillsätta en utredare med
uppgiften att komma med ”förslag om en väl fungerande ordning för val och
beslutsfattande i kommuner och regioner”. Detta innebar att utredaren tillsammans med
den till utredningen anknutna referensgruppen hade i uppgift att analysera valordningen
för val i kommun- och regionfullmäktige och att utreda möjligheterna till införande av

289

Sveriges kommuner och Regioner, nyhet 6.2.2020. I februari 2020 sade Birkestad ”Ska Sverige på
allvar ta vara på digitaliseringens möjligheter behöver lagstiftning bedrivas som ett utvecklingsarbete och
stegvis förbättras varje dag. Lagstiftningen måste ständigt utvärderas och justeras för att ligga i linje med
behov, möjligheter och risker”.
290
Regeringens proposition 2013/14:5.
291
Sveriges Kommuner och Landsting, promemoria 8.2.2018, s. 4.

72

automatiserat beslutsfattande i kommuner och regioner. Därtill skulle utredaren lämna
författningsförslag. 292 Utredningen färdigställdes och överlämnades till civilminister
Lena Micko 25.3.2021. Utredningen konstaterade att det i kommunallagen bör införas
bestämmelser som möjliggör automatiserat beslutsfattande inom den kommunala
förvaltningen. Erfarenheterna av det automatiserade beslutsfattandet inom staten är goda
varmed det inte kan anses finnas orsak till att inte införa beslutsförfarandet inom
kommunerna.

293

Utredningen föreslår att delegering av beslutanderätten till en

automatiserad beslutsfunktion ska möjliggöras i ärenden som nämnderna idag kan
delegera till presidiet, ett utskott, en ledamot, ersättare eller anställda.294 Det föreslås att
kommunallagens 37 § ändras på följande sätt: ”En nämnd får uppdra åt presidiet, ett
utskott, en ledamot, en ersättare eller en automatiserad beslutsfunktion att besluta på
nämndens vägnar i ett visst ärende eller en viss grupp av ärenden”.295 Kommunallagens
38 § fastställer de fall i vilka beslutanderätten inte får delegeras, dessa förbud skulle även
gälla delegeringen till en automatiserad beslutsfunktion. Därtill skulle det enligt förslaget
till tillägg i 38 § vara förbjudet att fatta automatiserade beslut gällande 1. ärenden som
överklagas enligt bestämmelserna i 13 kap., 2. ärenden som enligt lag eller annan
författning inte får överklagas, eller 3. ärenden om upphandling.296 Beslutsfattande som
enligt annan lagstiftning kräver mänsklig behandling får inte automatiseras, sådana fall
är bland annat ärenden som innefattar adoptionsutredningar, ärenden i vilka ett barn har
rätt att få relevant information och att framföra sin åsikt i enlighet med 11 kap. 10 §
socialtjänstlagen.297 Beslutsförfaranden som mest sannolikt kommer automatiseras är i
regel sådana som avgör ”om vissa givna förutsättningar föreligger eller ej”, det vill säga
ärenden med tydliga regler för beviljande eller avslag av en ansökan eller ett tillstånd.298

292

Kommittédirektiv Dir. 2020:10, s. 1. Till skillnad från det statliga beslutsfattandet fattas kommunala
beslut av ett kollektiv av förtroendevalda, det vill säga de kommunalt anställda och förtroendevalda har
inte självständig beslutanderätt i Sverige.
293
SOU 2021:16, s. 16.
294
Ibidem.
295
Ibidem, s. 41. Den nuvarande formuleringen av 37 § i kommunallagen är ”En nämnd får uppdra åt
presidiet, ett utskott, en ledamot eller ersättare att besluta på nämndens vägnar i ett visst ärende eller en
viss grupp av ärenden”.
296
Ibidem, ss. 41–42.
297
Ibidem, s. 94. Utredningen refererar felaktig till föräldrabalkens 14 kap. 4 och 5 §§, det är de facto
föräldrabalkens 4 kap. 14 och 15 §§ som stadgar om adoptionsutredningar.
298
Ibidem, s. 92.

73

I enlighet med utredningens förslag skulle rätten att automatisera beslutsförfaranden
endast gälla nämnderna. Fullmäktige behandlar främst politiska frågor vilka inte anses
vara lämpliga att behandlas av en automatiserad beslutsfunktion.

299

Utredaren

poängterade att automatisering av övriga steg av behandlingsprocesser är tillåtna, såsom
automatisk uppgiftsinsamling eller beslutsstöd, det vill säga gäller utredningen endast
rätten att automatisera själva besluten.300
Sveriges reviderade förvaltningslag trädde i kraft i början av juli 2018. Till skillnad från
den tidigare förvaltningslagen (1986:223) innehåller den ikraftvarande förvaltningslagen
bestämmelser gällande det automatiserade beslutsfattandet. Förvaltningslagens 28 § 1
mom. stadgar att ”ett beslut kan fattas av en befattningshavare ensam eller av flera
gemensamt eller automatiserat. Vid den slutliga handläggningen kan föredragande och
andra befattningshavare medverka utan att delta i avgörandet”. Att den reviderade
förvaltningslagen innehåller bestämmelser gällande automatiserat beslutsfattande ansåg
juristen Johan Bålman, ledare av den rättsliga expertgruppen vid eSam, vara välkommet
och behövligt i och med att lagen äntligen avlägsnade oklarheterna gällande
myndigheternas rätt att fatta automatiserade beslut.301 Trots att det inte förrän i juli 2018,
genom

ikraftträdandet

av

den

reviderade

förvaltningslagen,

stadgades

om

myndigheternas allmänna rätt att fatta automatiserade beslut har, som det tidigare
konstaterats, automatiska beslut fattats i Sverige i över 20 år. Den svenska regeringen
konstaterade redan för över 15 år sedan, i propositionen till lagen om trängselskatt, att
trängselskattebeslut måste fattas automatiserat i och med att mängden skattebeslut som
fattas dagligen kommer vara väldigt stor, vilket skulle kräva både mycket tid och
pengar. 302 Till följd av detta har det sedan 2005 varit möjligt att med lagstöd fatta
automatiserade beslut gällande trängselskatten. I enlighet med 2 § i lagen om trängselskatt
(2004:629) ska Transportstyrelsen för beskattningsmyndighetens räkning ”genom
automatiserad behandling med stöd av uppgifter i vägtrafikregistret, besluta om
trängselskatt och tilläggsavgift, om inte annat följer av 15, 15 a eller 20 §, samt verkställa
uppbörd av sådan skatt och avgift”. I enlighet med 14 a § i lagen om trängselskatt är det

299

Ibidem, s. 90.
Ibidem.
301
eSamverka, nyhet 17.4.2018.
302
Regeringens proposition 2003/04:145, s. 53.
300

74

Transportstyrelsen som vid behov ska fatta beslut om rättelse och i enlighet med lagens
15 a § är det beskattningsmyndigheten, det vill säga Skatteverket, som omprövar besluten
om trängselskatt och tilläggsavgift.

4.6 Tjänsteansvar
Till följd av det växande intresset för automatiserandet av beslutsprocesser har även en
ny problematik gällande tjänsteansvaret dykt upp. I och med att det automatiserade
beslutsfattandet ännu saknar lagstöd i Finland, har även frågan om tjänsteansvar vid
fattandet av automatiska beslut förblivit oklar och oreglerad. Tjänstemännens
tjänsteansvar innebär det juridiska ansvar som tjänstemännen har för sina handlingar. I
enlighet med 118 § i Finlands grundlag ansvarar varje tjänsteman för att hens
ämbetsåtgärder är lagliga och för att de beslut som fattas i ett kollegialt organ som
tjänstemannen biträder i egenskap av medlem i organet, är lagliga. Därtill ansvarar den
föredragande för vad som beslutats på föredragningen om inte hen har reserverat sig mot
beslutet. Tjänstemännen ansvarar också för att deras verksamhet uppfyller kraven på
opartiskhet, oberoende och lika behandling. I Finland har tjänstemännen både
straffrättsligt och skadeståndsrättsligt ansvar för sina handlingar. Frågan om tjänsteansvar
vid fattandet av automatiserade beslut är en mycket central fråga som bör utredas och
regleras innan det automatiserade beslutsfattandet får ett allmänt lagstöd i Finland.
Som det tidigare har konstaterats ska all utövning av offentlig makt i enlighet med 2 § 3
mom. i Finlands grundlag bygga på lag. För att övervaka lagligheten i
myndighetsverksamheten behövs laglighetskontroller, vilka fastslagits i grundlagens 10
kapitel. Tjänsteansvaret är en av dessa laglighetskontroller och i enlighet med 118 § 3
mom. i grundlagen har ”var och en som har lidit rättskränkning eller skada till följd av en
lagstridig åtgärd eller försummelse av en tjänsteman eller någon som sköter ett offentligt
uppdrag”, rätt att yrka att tjänstemannen eller den som sköter ett offentligt uppdrag döms
till straff samt att kräva skadestånd. Tjänstemän har även ansvar för sitt handlande på
fritiden och ska agera så att förtroendet för tjänstemannen eller den myndighet hen
representerar inte äventyras.303 I enlighet med 106 § i kommunallagen (410/2015) kan en
303

Suomi.fi, Tjänstemännens rättigheter och skyldigheter.

75

tjänsteman undgå tjänsteansvar vid beslutsfattande genom att reservera sig mot det fattade
beslutet, förutsatt att hen har röstat mot beslutet eller lagt fram ett motförslag. Den
föredragande har också rätt att reservera sig mot ett beslut, dock endast i de fall då beslutet
skiljer sig från beslutsförslaget.
I strafflagens (39/1889) 40 kap. stadgas det om tjänstebrott och deras påföljder. En
tjänsteman som missbrukar sin tjänsteställning kan i enlighet med 40 kap. 7 § i strafflagen
dömas till böter eller fängelse för högst två år eller om hen anses uppenbart olämplig för
sitt uppdrag är det också möjligt att avsätta tjänstemannen. För grovt missbruk av
tjänsteställning döms tjänstemännen till fängelse i minst fyra månader och högst fyra år
och till avsättning. För brott mot tjänsteplikt döms tjänstemännen till böter eller fängelse
i högst ett år. Därtill kan tjänstemannen avsättas om hen fortgående eller i väsentlig mån
handlar i strid mot tjänsteplikten och om hen anses uppenbart olämplig för sitt uppdrag.
Om en tjänsteman av oaktsamhet bryter mot tjänsteplikten, döms hen till böter eller en
varning. I enlighet med skadeståndslagens (412/1974) 4 kap. 2 § 1 mom. är en tjänsteman
ansvarig för den skada som hen vållar genom fel eller försummelse i sin tjänst.
Biträdande justitieombudsmannen Maija Sakslin bedömde 2018 att Skatteförvaltningens
automatiserade beskattnings- och beslutsförfarande är olagligt på grund av att förfarandet
inte bygger på tillbörlig, exakt lagstiftning som tillgodoser tjänsteansvar, rättsskydd och
principerna om god förvaltning.

304

Biträdande justitieombudsmannen Sakslin

uppmärksammade igen i november 2019 problematiken med Skatteförvaltningens
automatiserade beslutsprocess.305 Sakslin poängterade att då automatiserade beslut fattas
vid Skatteförvaltningen finns det i beslutet endast allmänna kontaktuppgifter till
Skatteförvaltningen, det vill säga ingen skattetjänsteman har antecknats som ansvarig för
ärendet. Detta innebär att den skattskyldige inte kan diskutera ärendet eller snabbt få svar
på sina frågor av den ansvarige skattetjänstemannen.306 Finansministeriet bedömde att
Skatteförvaltningens verksamhet inte äventyrar individens rättsskydd i och med att det
vid Skatteförvaltningen alltid finns en tjänsteman som ansvarar för att verksamheten är
korrekt. Skatteförvaltningens arbetsordning fastställer enheternas uppgifter och ansvar
304

Riksdagens justitieombudsman, pressmeddelande 26.11.2019 (hämtad 29.07.2020).
EOAK/3379/2018.
306
Ibidem, s. 1.
305

76

och den person som till följd av sin ställning ansvarar för en särskild process. 307
Beskattningsbeslut som fattas i automation grundar sig i huvudsak på skattedeklarationer
som den enskilde själv lämnat in, medan automatiserade beslut om beskattning enligt
uppskattning grundar sig på att den enskilde inte reagerat på brevet om hörande som
skickats till hen. Finansministeriet ansåg att individens rättigheter inte kan anses
äventyras i dessa fall i och med att besluten grundar sig på den enskildes egen passivitet
eller deklaration. I övriga fall ska en ansvarig tjänsteman utses.308 Skatteförvaltningen har
ordnat sin kundtjänst på ett sätt som tryggar både service- och rådgivningsprincipen. I de
fall då beslut fattas i automation och ingen ansvarig tjänsteman har utsetts, uppges
Skatteförvaltningens allmänna servicenummer i beslutet. Kundtjänsten är dock
organiserad enligt ärendeområde, det vill säga samma nummer meddelas inte för varje
fall. Den person som svarar har tillräcklig kunskap om liknande ärenden och får en
helhetsbild av den enskildes situation genom att granska den information som finns i
datorsystemen. I de fall då tjänstemannen har till exempel skickat en begäran om
utredning eller ett brev om hörande, antecknar hen sina egna kontaktuppgifter i brevet
vilket innebär att tjänstemannen är bekant med det specifika ärendet. 309 Trots att det
fortfarande saknas en lag om det automatiserade beslutsfattandet har Skatteförvaltningen
tydliga bestämmelser gällande tjänsteansvaret vid fattandet av automatiserade beslut.
Grundlagsutskottet bedömde i februari 2019 i sitt utlåtande om regeringens proposition
till

riksdagen

med

förslag

till

lag

om

behandling

av

personuppgifter

i

migrationsförvaltningen och till vissa lagar som har samband med den (RP 224/2018) att
det föreslagna indirekta tjänsteansvaret inte kunde anses vara ”tillräckligt med hänsyn till
118 § i grundlagen”. 310 I propositionsmotiven menade man att de experter som
bestämmer om handläggningsreglerna för automatiserat beslutsfattande och som har
faktisk rätt och kompetens att ändra de regler som ligger som grund för de enskilda
besluten agerar under tjänsteansvar inom myndigheten.311 Grundlagsutskottet bedömde
att förvaltningsutskottet skulle undersöka tjänsteansvarets inriktning och precisera

307

Ibidem, s. 13.
Ibidem.
309
Ibidem, ss. 9–10.
310
Utlåtande GrUU 62/2018, s. 8.
311
Regeringens proposition till riksdagen med förslag till lag om behandling av personuppgifter i
migrationsförvaltningen och till vissa lagar som har samband med den (RP 224/2018 rd), s. 76.
308

77

bestämmelsen vid behov.312 Efter att propositionen RP 224/2018 förföll till följd av att
riksmötet avslutades och ett nytt riksdagsval förrättades, lämnades en ny proposition till
riksdagen i november 2019. Propositionen RP 18/2019 justerades i enlighet med
grundlagsutskottets utlåtande och bestämmelserna om tjänsteansvar vid fattandet av
automatiserade beslut ändrades. I propositionsmotiven sades det att i och med att
tjänsteansvaret inte riktas direkt till ett särskilt beslut då beslut fattas genom automatiserat
förfarande, ”måste ansvaret bindas till en viss tjänsteställning inom organisationen”.313 I
och med att Migrationsverkets verksamhet leds, övervakas och utvecklas av en
överdirektör så ska överdirektören svara för beslut som fattas genom automatiserat
förfarande vid Migrationsverket.314 Grundlagsutskottet gav sitt utlåtande GrUU 7/2019
om propositionen RP 18/2019 och konstaterade att bestämmelserna om tjänsteansvar
fortfarande var problematiska. Utskottet poängterade att automatiserat beslutsfattande
inte får medföra att bestämmelserna om tjänsteansvar i grundlagens 118 § förlorar sin
betydelse, men att lägga tjänsteansvaret endast på överdirektören skulle innebär just
det.315 Grundlagsutskottet bedömde att bestämmelserna om tjänsteansvar måste ändras så
att de motsvarar de verkliga förhållandena för att lagförslaget ska kunna behandlas i
vanlig lagstiftningsordning.
Förvaltningsutskottet bedömde i sitt betänkande FvUB 10/2020 att nödvändiga
regleringsbehov i lagen om behandling av personuppgifter inom migrationsförvaltningen
gällande automatiserat beslutsfattande inte kan bedömas innan regleringsbehoven i den
allmänna lagstiftningen utretts. I och med att en utredning om och beredning av de
nödvändiga bestämmelserna i den allmänna förvaltningslagstiftningen pågick vid
justitieministeriet, tog förvaltningsutskottet inte i större utsträckning ställning till
tjänsteansvaret vid fattandet av automatiserade beslut.316
För genomförandet av den tidigare nämnda bedömningspromemorian om automatiserade
förvaltningsbeslut, skickade justitieministeriet i februari 2020 en informationsbegäran till
statsrådet, de övriga ministerierna, folkpensionsanstalten, Skatteförvaltningen, Finlands
312

Utlåtande GrUU 62/2018, s. 8.
RP 18/2019, s. 104.
314
Ibidem, ss. 104–105.
315
Utlåtande GrUU 7/2019, s. 11.
316
Betänkande FvUB 10/2020, s. 18.
313

78

kommunförbund, pensionsskyddscentralen, samarbetsorganet för arbetslöshetskassorna
(TYJ), olika ämbetsverk och övriga myndigheter. Justitieministeriet bad bland annat om
uppgifter om det automatiserade beslutsfattandet inom var och ens ansvarsområde och en
beskrivning om hur tjänsteansvaret inriktas och säkerställs vid fattandet av
automatiserade beslut. 317 Justitieministeriet fick 28 svar och tre myndigheter som
meddelade att de inte har svar på informationsbegäran. 318 Av svaren framkom det att
regleringarna och praxisen gällande inriktandet av tjänsteansvar varierar mycket vid varje
myndighet. De flesta svaren om tjänsteansvar behandlade frågan endast på ett allmänt
plan. Få myndigheter kunde nämna vem som har tjänsteansvar för beslut som fattats
genom automatiskt förfarande.319 Folkpensionsanstalten har tagit i bruk ett system där det
för beslutsförfarandets varje skede anges vem som ansvarar för handlingarna. På så vis
kan tjänsteansvaret riktas till en viss enhet och den person som varit involverad i det
specifika skedet av processen (till exempel tekniska problem, innehållet i beslutet, fel i
anvisningarna). 320 Justitiekanslern bedömde i sitt avgörande 20.4.2021 att FPA:s
ansvarssystem kan leda till att ansvarsfördelningen är oklar i vissa fall, vilket i sin tur
leder till svårigheter i bedömningen om vem som ska anses ansvarig för ärendet. Till följd
av detta ansåg JK att förverkligandet av tjänsteansvaret bör bedömas noggrant.321
Justitieministeriet

bedömde

att

ansvarsfördelningen

bör

genomföras

genom

lagbestämmelser som inriktar ansvaret till specifika personer och tjänsteåligganden.322
För att en tjänsteman ska kunna anses skadeståndsansvarig för fel som uppstått vid
fattandet av automatiserade beslut, kunde ansvaret basera sig på oaktsamhet vid utförande
av tjänsteåligganden. Justitieministeriet bedömde att tjänsteansvaret kunde fördelas
genom att granska de olika skedena av inrättandet, användningen och övervakningen av
det automatiserade beslutsförfarandet. Verksamheten kunde delas in i olika skeden i vilka
olika personer har olika roller, vilket innebär att var och en enbart ansvarar för det egna
skedet i processen.323 I bedömningspromemorian underströk man också vikten av den
317

Justitieministeriet, Tietopyyntö automaattisen päätöksenteon käyttökohteista julkishallinnossa,
VN/3071/2020.
318
Justitieministeriet, 2020:14, s. 14.
319
Ibidem, s. 22.
320
Ibidem, s. 22.
321
OKV/131/70/2020, s. 30.
322
Justitieministeriet, 2020:14, s. 50.
323
Ibidem, s. 52.

79

reaktiva tillsynen och möjligheterna till bland annat självrättelse, rättelseförfarande och
sökande av ändring vid automatiserat beslutsfattande.324 Hur tjänsteansvaret vid fattandet
av automatiserade beslut regleras i lag återstår att se i slutet av år 2021 då den tidigare
nämnda arbetsgrupp som tillsattes i november 2020 av justitieministeriet lägger fram sitt
förslag till allmän lagstiftning om automatiserat beslutsfattande.
Den ministergrupp som under regeringsperioden för statsminister Sipilä utarbetade den i
denna avhandling tidigare nämnda redogörelsen för artificiell intelligens och
informationspolitik poängterade, i likhet med biträdande justitieombudsmannens och
grundlagsutskottets

anmärkningar, vikten av transparensen och

ansvaret

för

beslutsfattandet vid fattandet av automatiserade beslut. Ministergruppen menade att
människan fortfarande bör ansvara för beslut som fattas av maskiner och att de algoritmer
som används för beslutsprocessen ska vara transparenta.325 Detta innebär att den enskilda
har rätt att få förståelig information om orsakerna till beslutet. I och med att AI fattar ”så
goda beslut som dess inlärningsmaterial och inlärningsalgoritmer tillåter” är det viktigt
att algoritmerna är transparenta så att man kan garantera att både AI används och att
information som ska skyddas hanteras på rätt sätt.326
I Sverige har ansvarsfrågan vid fattandet av automatiserade beslut inte heller reglerats i
lag, trots att det automatiserade beslutsfattandet, som det i den här avhandlingen tidigare
har påvisats, har lagstöd i enlighet med den svenska förvaltningslagen. I Sverige har
diskussionen om tjänsteansvaret aktualiserats under de senaste åren. Tjänsteansvaret
avskaffades i Sverige i sin dåvarande form under 1970-talet. Totalrevideringen av
bestämmelserna om tjänsteansvar genomfördes 1975, vilket resulterade i ett väldigt
begränsat tjänsteansvar vilket i sin tur innebar att endast myndighetsmissbruk förblev
straffbart.327 Genom en ny reform 1989 breddades tjänstebrottets tillämpningsområde
betydligt, men trots det förekommer missnöje än idag.328

324

Ibidem, s. 51.
SRR 7/2018, s. 4. Insyn och transparens används som synonymer, ordvalet beror på aktör.
326
Ibidem, s. 20.
327
RP 77/2001, s. 7. Justitieombudsmannens möjligheter att väcka åtal mot en tjänsteman begränsades i
samband med reformen, se till exempel Patetsos Wikström, s. 53.
328
Ibidem.
325

80

Fråga om tjänsteansvar har lyfts fram och undersökts många gånger under 2000-talet.
Justitiekanslern och Datainspektionen lyfte fram frågan om ansvaret för de
automatiserade besluten redan år 1993 och avrådde från att beslut på myndighetsnivå
skulle fattas genom automatisk databehandling.329 Fallet gällde skatteförvaltningen och
då explicit möjligheten att utifrån automatisk databehandling kunna fatta beslut gällande
årlig taxering, debitering, pensionsgrundande inkomst och sättet för att ta ut preliminär
skatt.330 Justitiekanslern menade att ”även i ett ärende som inte innehåller något som
kräver en mänsklig bedömning bör den beslutet rör få besked om vem den ansvarige är”,
medan Datainspektionen ansåg att det vore bättre om en ansvarig handläggare pekas ut
även för beslut som fattas genom automatisk databehandling.

331

Enligt 29 § i

verksförordningen (1987:1100) ska det för varje beslut finnas en handling som visar vem
som fattat beslutet, men i och med att det i förordningen (1990:1293) med instruktion till
skatteförvaltningens 13 § 2 mom. stadgas att länsskattechefen ansvarar för beslut fattade
genom automatisk behandling , ansåg regeringen att det inte är nödvändigt att peka ut en
ansvarig tjänsteman”.332 Regeringen menade att ”eftersom länsskattechefen alltid skall
anses som ansvarig beslutsfattare finns enligt regeringens mening inte något behov av att
i dessa fall upprätthålla kravet på att det av varje beslut skall framgå vem som fattat
beslutet”.333
Genom revideringen av förordningen (2003:1106) med instruktion till Skatteverket
infördes undantag från myndighetsförordningen, vilket innebar att bestämmelserna i 21 §
3–5 i myndighetsförordningen (2007:515) med stöd av 28 § 2 mom. i förordningen
(2007:780) med instruktion till Skatteverket inte längre skulle tillämpas på Skatteverket.
Detta innebar att Skatteverket inte längre har en skyldighet att upprätta en handling som
bland annat visar vem som fattat beslutet. Det finns dock fem fall i vilka Skatteverket
trots allt måste uppge beslutsfattaren och i förekommande fall föredragande för det
automatiserade beslutet.

334

Dessa fem fall är i enlighet med 17 kap. 3 § i

skatteförfarandeförordningen (2011:1261) 1. beslut om slutlig skatt där Skatteverket har

329

Regeringens proposition 1993/94:224, s. 29.
Ibidem, s. 19.
331
Ibidem, s. 29.
332
Ibidem, s. 21.
333
Ibidem, s. 21.
334
Skatteverket, Utformning och dokumentation av beslut (hämtad 29.07.2020).
330

81

avvikit från godkända eller lämnade uppgifter i en inkomstdeklaration i annat fall än som
avses i 13 kap. 8 §, 2. beslut om skönsbeskattning på grund av att någon
inkomstdeklaration inte har lämnats, 3. omprövningsbeslut, 4. beslut om särskilda
avgifter, eller 5. beslut om ansvar för skatt. Utgående från det ovannämnda är det möjligt
att konstatera att bestämmelserna gällande Skatteverkets ansvar för automatiserade beslut
har blivit otydligare och svagare, trots den ökade medvetenheten om saken.
Riksförsäkringsverket (RFV) genomförde 1998 en probleminventering gällande
automatiserat beslutsfattande inom försäkringsärenden. Ett av problemen som RFV
identifierade var oklarheten gällande ansvaret för de automatiserade besluten. 335 RFV
ansåg att frågan bör regleras i en författning och gav följande exempel på en möjlig
formulering för bestämmelsen ”beslut av försäkringskassa som fattas genom automatisk
databehandling skall anses fattade av direktören i kassan”. 336 Trots RFV:s utredning
reglerades ansvarsfrågan inte i lag.
Chefjuristen vid tanke- och handlingssmedjan Den Nya Välfärden Pär Cronhult och
biträdande jurist vid Den Nya Välfärden Olle Persson publicerade 2019 en utredning om
ansvaret vid automatiska beslut.337 Cronhult och Persson gav i utredningen ett förslag på
ett tillägg till förvaltningslagens 28 §, förslaget lyder ”automatiska beslut ska anses
fattade av myndighetschefen”.338 Förslaget ledde dock inte till att lagen ändrades.
I Sverige stadgar brottsbalkens 20 kapitel om tjänstefel. I brottsbalkens 20 kap. 1 § 1
mom. har det fastställts att ”den som uppsåtligen eller av oaktsamhet vid
myndighetsutövning genom handling eller underlåtenhet åsidosätter vad som gäller för
uppgiften skall dömas för tjänstefel till böter eller fängelse i högst två år”. Här är det skäl
att observera att tjänstefelen begränsas till att endast gälla vid myndighetsutövning i
Sverige. Före detta riksdagsledamot Staffan Danielsson ansåg tillsammans med sin
tidigare riksdagskollega Anne-Marie Pålsson att tjänstemannaansvaret bör utvidgas i
Sverige. I oktober 2017 lämnade Staffan Danielsson en motion till riksdagen i vilken han

335

SOU 2001:47, s. 643.
Ibidem, s. 671.
337
Cronhult – Persson, Ansvarsvakuum vid automatiska beslut – ”computer says no!”, 2019.
338
Ibidem, s. 2. Ordalydelsen i förvaltningslagens 28 § skulle i övrigt hållas oförändrad.
336

82

rådde

riksdagen

att

ge

regeringen

i

uppdrag

att

utreda

och

utvidga

tjänstemannaansvaret.339
I enlighet med brottsbalkens 20 kap. 1 § 3 mom. gäller bestämmelserna i brottsbalkens
20 kap. 1 § inte ledamöter av en beslutande statlig eller kommunal församling, medan
alla tjänstemän omfattas av tjänsteansvaret i Finland. I enlighet med 40 kap. 11 a § i
Finlands strafflag är en tjänsteman ”den som står i tjänsteförhållande eller därmed
jämförbart anställningsförhållande till staten, till en kommun eller till en samkommun
eller något annat offentligrättsligt samarbetsorgan för kommuner, till riksdagen, till något
av statens affärsverk, till den evengelisk-lutherska kyrkan eller det ortodoxa
kyrkosamfundet eller till en församling eller ett samarbetsorgan för församlingar inom
kyrkan eller kyrkosamfundet, eller till landskapet Åland, till Finlands Bank,
Folkpensionsanstalten, Institutet för arbetshygien, kommunala pensionsanstalten,
Kommunernas garanticentral eller kommunala arbetsmarknadsverket”.340 I enlighet med
strafflagens 40 kap. 12 § 1 mom. tillämpas bestämmelserna om tjänstemän i kapitel 40
även på dem som sköter offentliga förtroendeuppdrag och dem som utövar offentlig makt.
Därtill stadgar strafflagens 40 kap. 12 § 2 mom. att bestämmelserna om tagande av muta,
grovt tagande av muta och mutförseelse och brott mot tjänstehemlighet och brott mot
tjänstehemlighet av oaktsamhet samt vad som stadgas om förverkandepåföljd tillämpas
på offentligt anställda arbetstagare. Avsättningspåföljderna gäller dock inte de offentligt
anställda arbetstagarna.
I april 2018 riktade den svenska riksdagen ett tillkännagivande till den svenska regeringen
gällande tjänstemannaansvar. Regeringen uppmanades att granska lagstiftningen
gällande tjänsteansvaret och att komma med förslag till nödvändiga lagförändringar för
att utöka straffansvaret för tjänstefel. 341 Ett utökat tjänsteansvar skulle medföra en
förbättrad rättssäkerhet för medborgarna och ett ökat förtroende för den offentliga
verksamheten.342 I oktober 2019 ställde den svenska riksdagen sig bakom anförandena i
en motion ”om att skyndsamt införa ett tydligt tjänstemannaansvar enligt
339

Motion till riksdagen 2017/18:1862. Riksdagen ställde sig bakom motionens anföranden.
Strafflagens 40 kap. 7 § gäller alla de i lagens 11 § nämnda tjänstemän och är därmed tydligt mer
omfattande än tjänsteansvaret i Sverige.
341
Motion till riksdagen 2019/20:2233.
342
Ibidem.
340

83

tillkännagivandet från 2018”. 343 Riksdagsledamot Sten Bergheden menade att det bör
finnas en tidsfrist för hur länge utredningar får pågå, varmed regeringen i enlighet med
Berghedens förslag uppmanades att färdigställa utredningen om utökat tjänsteansvar
under år 2020. 344 Riksdagen ställde sig även bakom anförandena i en motion av
riksdagsledamöterna Markus Wiechel och Alexander Christiansson. Enligt anförandena
i motionen skulle regeringen få i uppdrag att återinföra det reella tjänstemannaansvaret i
och med att avskaffningen av det i samband med den ovan nämnda reformen år 1975
innebar betydliga försämringar.345 Enligt Wiechel och Christiansson syntes detta tydligt
i att antalet anmälningar om tjänstefel stigit efter reformen 1975, medan allt färre
anställda dömts.346
Trots riksdagens uppmaning om att färdigställa utredningen om tjänstemannaansvar och
nödvändiga lagförändringar under 2020, tillsatte regeringen en utredning först den 14 maj
2020 och fastställde att utredningen ska redovisas den 12 november 2021.347 I enlighet
med regeringens kommittédirektiv ska utredningen ”överväga och ta ställning till om det
straffrättsliga ansvaret för tjänstefel bör utvidgas och vid behov lämna nödvändiga
författningsförslag”.348 I juli 2020 ställde riksdagsledamoten Sten Bergheden en skriftlig
fråga till justitie- och migrationsminister Morgan Johansson i vilken Bergheden frågade
minister Johansson hur han kommer säkerställa att utredningen uppfyller riksdagens syfte
med utredningen. Riksdagsledamot Bergheden frågade varför det i utredningsdirektivet
endast stod att utredningen ska ”överväga och ta ställning till om det straffrättsliga
ansvaret för tjänstefel bör utvidgas”, trots att utskottet och riksdagen uttryckt att det finns
behov av ett utvidgat och tydligt tjänstemannaansvar. Bergheden menade att det i
direktivet borde ha varit tydligt att det ska utredas hur det utökade straffansvaret för
tjänstefel ska se ut och inte om det bör utvidgas. 349 Minister Johansson svarade att

343

Ibidem.
Ibidem.
345
Motion till riksdagen 2019/20:3144. Wiechel och Christiansson poängterade i motionen att regeringen
inte ännu i oktober 2019 genomfört utredningen.
346
Ibidem. Detta poängterade också före detta riksdagsledamot Staffan Danielsson i motionen till
riksdagen i oktober 2017.
347
Skriftlig fråga till statsrådet, 2019/20:1738 Tjänstemannaansvar.
348
Justitie- och migrationsminister Morgan Johanssons svar på fråga 2020/21:874 av Jörgen Berglund
(M) Införande av tjänstemannaansvar.
349
Skriftlig fråga till statsrådet, 2019/20:1738 Tjänstemannaansvar.
344

84

uppdraget

bygger

på

riksdagens

tillkännagivande

varmed

direktivet

också

överensstämmer med tillkännagivandet.350
Som det tidigare nämndes inledde Riksrevisionen hösten 2019 en granskning om det
automatiserade beslutsfattandet i statsförvaltningen. Riksrevisionen granskade också de
tre

myndigheternas

(Försäkringskassan,

Transportstyrelsen

och

Skatteverket)

ansvarsfördelning för de automatiserade besluten. I granskningen framkom det att det
förekommer brister i den manuella kontrollen av ärenden med hög risk för fel och fusk
och att besluten inte följs upp i tillräcklig utsträckning. Detta leder i sin tur till brister i
upptäckandet och åtgärdandet av felaktiga beslut.351 Vem som ansvarar för dessa beslut
var tydligt uppdelat vid Transportstyrelsen och Försäkringskassan. Vid båda
myndigheterna har ansvaret fördelats i formella dokument och i praktiken, enligt vilka
ansvaret ligger hos avdelningschefen vilket innebär att avdelningschefen ansvarar för den
egna

avdelningens

processer,

oberoende

om

besluten fattas

manuellt

eller

automatiserat.352 Även Skatteverket har formella dokument gällande ansvarsfördelningen
som i stort är likadan som vid Transportstyrelsen och Försäkringskassan. Också vid
Skatteverket är det avdelningschefen som ansvarar för de granskade processerna, men
ansvarsfördelningen gällande de automatiserade besluten är oklar vid Skatteverket. I och
med att ansvaret inte delegerats i arbetsförordningen, har man tolkat det som att
generaldirektören istället för avdelningschefen ansvarar för de automatiserade besluten i
inkomstbeskattningen. 353 Till följd av detta fick Skatteverket i uppgift att tydliggöra
ansvarsfördelningen för de automatiserade besluten.354 Det finns fortfarande behov av en
tydligare ansvarsfördelning vid alla myndigheter då beslut fattas i automation. Det vore
skäl att den ovan nämnda utredningen samtidigt granskar och tar ställning till
tjänsteansvaret vid fattandet av automatiska beslut, men i det fall att den inte gör det bör
tjänsteansvaret för beslut fattade i automation, granskas efter att utredningen färdigställts
för att garantera en uppdaterad och tydlig ansvarsfördelning.

350

Justitie- och migrationsminister Morgan Johanssons svar på fråga 2019/20:1738 av Sten Bergheden
(M) Tjänstemannaansvar.
351
Riksrevisionen RiR 2020:22, s. 38.
352
Ibidem.
353
Ibidem, s. 39.
354
Ibidem, s. 6. Ansvarsfördelningen för beslut fattade genom automatiserat förfarande har inte granskats
i större utsträckning gällande övriga myndigheter i Sverige.

85

Den nyligen färdigställda utredningen om valordningen och beslutsfattande i kommuner
och regioner i Sverige (SOU 2021:16) i vilken det bland annat togs ställning till om
automatiserat beslutsfattande även kan införas i kommuner och regioner, behandlar inte
ansvarsfördelningen vid fattandet av automatiserade beslut. Ansvaret för automatiserande
av beslutsförfarandet ligger på respektive ansvariga nämnd, men hur ansvarsfördelningen
för själva beslutet ser ut, behandlas inte.355 Nämnden ansvarar för att det automatiserade
beslutsförfarandet uppfyller kraven på offentligt beslutsfattande och att förfarandet följs
upp och kontrolleras på ett ändamålsenligt sätt.356

355
356

SOU 2021:16, s. 93.
Ibidem.

86

5. Sammanfattning
I enlighet med Sveriges förvaltningslag och Finlands grundlag ska ärenden behandlas
utan

ogrundat

dröjsmål.

Automatiseringen

av

beslutsförfaranden

effektiverar

beslutsfattandet, gör användningen av personresurser betydligt ändamålsenligare och
förkortar ärendenas handläggningstid. Automatisering av massbeslut tryggar rätten till
snabb behandling av ärenden, men samtidigt äventyras de övriga kraven på god
förvaltning. Trots att automatiserat beslutsfattande konstant blir vanligare, är många
frågor gällande beslutsförfarandet fortfarande obesvarade och bör klarläggas i detalj
innan

beslutsförfaranden

automatiseras

i

en

större

utsträckning

inom

myndighetsverksamheten. Lagstiftningen gällande det automatiserade beslutsförfarandet
hänger inte med i utvecklingen av teknologin och ibruktagandet av automatiserade
beslutsprocesser, vilket resulterat i en bristfällig lagstiftning om förfarandet, vilket i sin
tur fördröjer den digitala utvecklingen av samhället. En bristfällig lagstiftning resulterar
också i att myndigheternas arbete försvåras och i nackdelar för den enskilda individen,
inte enbart för att myndighetsbeslut som påverkar den enskilda fattas i automation, men
även för att insynen och därmed laglighetsövervakningen försvåras då tydliga regleringar
saknas.
All utövning av offentlig makt bör grunda sig på lag, vilket även ska gälla vid fattandet
av automatiserade beslut. Den gällande lagstiftningen i både Finland och Sverige tryggar
inte i tillräcklig mån kraven på god förvaltning då beslut fattas i automation. Trots att
fattandet av automatiserade beslut vid de statliga myndigheterna har lagstöd i Sverige,
brister bland annat i insynen i myndighetsverksamheten. Situationen i Sverige bevisar att
det inte är tillräckligt att enbart genom ett tillägg i förvaltningslagen tillåta automatiserat
beslutsfattande

utan

att

anpassa

övrig

lagstiftning

till

det

automatiserade

beslutsförfarandet. Både i Finland och Sverige finns det ett klart behov av både en allmän
lagstiftning om automatiserat beslutsfattande och speciallagstiftning som reglerar
beslutsförfarandet.
En central fråga gällande det automatiserade beslutsförfarandet är hur tryggandet av
offentlighetsprincipen garanteras då beslut fattas i automation. Om inte den enskildes rätt
till information och insyn tryggas, äventyras en central del av rättsskyddet. En försämrad

87

insyn innebär en försämrad möjlighet att övervaka utövningen av offentlig makt, vilket
inte hör hemma i en rättsstat. Med de gällande lagarna och förfarandesätten kan det
automatiserade beslutsfattandet inte till fullo anses säkerställa realiserandet av
offentlighetsprincipen. Trots att offentlighetsprincipen har en lång tradition och är en
central värdegrund både i den finska och svenska förvaltningen, stadgas det inte i lag om
tryggandet av offentlighetsprincipen vid automatiserat beslutsfattandet. Hur tryggandet
av offentlighetsprincipen garanteras vid fattandet av beslut i automation garanteras är en
omfattande fråga som inte kan lösas enbart på ett sätt. Den bristande kännedomen om det
automatiserade beslutsförfarandet bland befolkningen visar tydligt att myndigheternas
informering inte fungerar som den ska. Den enskilda har rätt att veta på vad beslut om
hen grundar sig och det borde tydligt framgå av ett beslut om det fattats i automation. För
att säkerställa att den enskilda kan övervaka utövningen av offentlig makt, måste först
och främst informeringen om själva beslutsförfarandet förbättras och tydliggöras.
Offentliggörandet av algoritmerna skulle förmodligen verkställa bestämmelserna i 3 §
lagen om offentlighet i myndigheternas verksamhet till en viss mån, men det skulle
däremot inte vara i enlighet med likställighetsprincipen i och med att det skulle skapa en
klyfta mellan dem som förstår sig på algoritmer och dem som inte gör det.
Offentliggörande av de beslutsfattande algoritmernas källkod skulle därmed i sig själv
inte lösa problemet, utan myndigheterna bör även garantera att den enskilde förstår sig på
den information hen får tillgång till då algoritmerna offentliggörs. Problematiken kunde
lösas genom att skapa en ny profession, algoritmläsare, som skulle hjälpa med att tyda
och läsa algoritmer. I Sverige tydliggjorde fallet i Trelleborgs kommun praxisen om
utlämningen av algoritmers källkod. Fallet kunde fungera som utgångspunkt då man i
Finland bedömer hur man bör förfara gällande offentliggörandet av algoritmer. Vid
övervägandet av offentliggörandet av algoritmer är det även skäl att beakta om det är
nödvändigt att information fås om beslutsprocessernas varenda steg.
För tryggandet av rätten till information är det även viktigt att frågan om tjänsteansvaret
vid fattandet av automatiserade beslut löses. Om den enskilda inte får tydlig information
om vem som ansvarar för och kan svara på frågor gällande beslut som fattas gällande hen,
tryggas inte rätten till information. Både i Finland och Sverige har avsaknaden av

88

bestämmelser gällande tjänsteansvaret vid automatiserat beslutsfattande förorsakat
oklarheter som direkt har påverkat den enskilda. Myndigheterna har löst
tjänsteansvarsfrågan på olika sätt i båda länderna. Övriga myndigheter kunde ta modell
av

hur

tjänsteansvarsproblematiken

lösts

vid

Skatteförvaltningen.

Trots

att

tjänsteansvarsfrågan i huvudsak lösts på ett fungerande sätt finns det behov av enhetliga
lagbestämmelser som är anpassade till det automatiserade beslutsfattandet. Den
existerande lagstiftningen gällande tjänsteansvaret bör därmed anpassas till det
automatiserade beslutsfattandet. Det vore skäl att den utredning som genomförs för
tillfället i Sverige om tjänstemannaansvaret även skulle granska ansvarsfördelningen vid
automatiserat beslutsfattande för att anpassa ansvarsfördelningen till dagens digitala
samhälle.
Det finns ett tydligt behov av en grundlig övervägning av hur det i lag ska stadgas om det
automatiserade beslutsfattandet. I Finland förbereder en arbetsgrupp för närvarande de
bestämmelser som behövs i den allmänna förvaltningslagstiftningen om automatiserat
beslutsfattande, arbetsgruppen ska också bedöma om bestämmelser gällande
automatiserat beslutsfattande bör beredas separat. Behovet av en anpassad och detaljerad
lagstiftning gällande automatiserat beslutsfattande är tydligt både i Finland och Sverige i
och med att den existerande lagstiftningen inte fullständigt tryggar grunderna för god
förvaltning vid fattandet av automatiserade beslut. För att trygga kraven på god
förvaltning vid fattandet av beslut i automation, behövs en mer detaljerad lagstiftning om
förfarandet. Hur den finländska lagstiftningen kommer anpassas till fattandet av beslut i
automation återstår att se då arbetsgruppen som för tillfället bereder en allmän lagstiftning
om automatiserat beslutsfattande överlämnar sitt förslag under 2021. Sverige och Finland
kunde ta modell av varandras lösningar på de olika problemen gällande automatiserat
beslutsfattande för att undgå onödiga oklarheter som redan klargjorts i det andra landet.

89

Källförteckning
Propositioner
Regeringens proposition till Riksdagen med förslag till lag om offentlighet i
myndigheternas verksamhet samt till lagar som har samband med den RP 30/1998 rd.
Regeringens proposition till Riksdagen om godkännande av vissa bestämmelser i
Europarådets straffrättsliga konvention mot korruption och med förslag till ändring av
vissa bestämmelser om tjänstebrott och brott som har samband med dem RP 77/2001 rd.
Regeringens proposition till riksdagen med förslag till ändring av socialtrygghets- och
försäkringslagstiftningen med anledning av EU:s allmänna dataskyddsförordning RP
215/2016 rd.
Regeringens proposition till riksdagen med förslag till lag om ändring av den temporära
lagen om finansiering av hållbart skogsbruk RP 153/2018 rd.
Regeringens proposition till riksdagen med förslag till lag om informationshantering
inom den offentliga förvaltningen och till vissa lagar som har samband med den RP
284/2018 rd.
Regeringens proposition till riksdagen med förslag till lag om behandling av
personuppgifter i migrationsförvaltningen och till vissa lagar som har samband med den
RP 224/2018 rd.
Regeringens proposition till riksdagen med förslag till lag om behandling av
personuppgifter i migrationsförvaltningen och till vissa lagar som har samband med den
RP 18/2019 rd.
Regeringens proposition till riksdagen med förslag till patientförsäkringslag och till
vissa lagar som har samband med den RP 298/2018 rd.
Regeringens proposition till riksdagen med förslag till lag om ändring av den temporära
lagen om finansiering av hållbart skogsbruk RP 153/2018 rd.
Regeringens proposition till riksdagen med förslag till ändring av socialtrygghets- och
försäkringslagstiftningen med anledning av EU:s allmänna dataskyddsförordning RP
52/2018 rd.
Betänkanden och utlåtanden
Finland

i

Betänkande FvUB 10/2020 rd – RP 18/2019 rd Regeringens proposition till riksdagen
med förslag till lag om behandling av personuppgifter i migrationsförvaltningen och till
vissa lagar som har samband med den.
Betänkande JsUB 19/2018 rd─ RP 153/2018 rd Regeringens proposition till riksdagen
med förslag till lag om ändring av den temporära lagen om finansiering av hållbart
skogsbruk.
Betänkande ShUB 38/2018 rd – RP 298/2018 rd Regeringens proposition till riksdagen
med förslag till patientförsäkringslag och till vissa lagar som har samband med den.
Biträdande justitiekanslerns ställföreträdares avgörande – Työmarkkinatukipäätöksessä
ilmoitettavat tiedot lisätietojen antajasta (OKV/868/1/2018).
Justitiekanslerns avgörande – Kelan automaattinen päätöksenteko (OKV/131/70/2020).
Justitiekanslerns begäran om upplysningar (OKV/21/50/2019).
Utlåtande GrUU 7/2019 rd – RP 18/2019 rd Regeringens proposition till riksdagen med
förslag till lag om behandling av personuppgifter i migrationsförvaltningen och till vissa
lagar som har samband med den.
Utlåtande GrUU 62/2018 rd – RP 224/2018 rd Regeringens proposition till riksdagen
med förslag till lag om behandling av personuppgifter i migrationsförvaltningen och till
vissa lagar som har samband med den.
Utlåtande GrUU 70/2018 rd – RP 298/2018 rd Regeringens proposition till riksdagen
med förslag till patientförsäkringslag och till vissa lagar som har samband med den.
Utlåtande GrUU 78/2018 rd – RP 52/2018 rd Regeringens proposition till riksdagen
med förslag till ändring av socialtrygghets- och försäkringslagstiftningen med anledning
av EU:s allmänna dataskyddsförordning.
Utlåtande GrUU 51/2016 rd – RP 215/2016 rd Regeringens proposition till riksdagen
med förslag till lag om försök med basinkomst och lag om temporär ändring av 92 § i
inkomstskattelagen och 17 § i lagen om förskottsuppbörd.

Sverige
Regeringens proposition 1993/94:224 Ändringar i skatteregisterlagen, m.m.
Regeringens proposition 2003/04:145 Trängselskatt.

ii

Skatteutskottets betänkande 2007/08: SkU23 Nya regler om beslut och betalning
avseende trängselskatt.
SFS 2020:48 Förordning om ändring i förordningen (2007:975) med instruktion för
Datainspektionen.
Regeringens proposition 2013/14:5 Vital kommunal demokrati.
Motion till riksdagen 2017/18:1862 av Staffan Danielsson (C) Stärk
tjänstemannaansvaret.
Motion 2019/20:2233 av Sten Bergheden (M) Ett tydligt tjänstemannaansvar
Motion 2019/20:3144 av Markus Wiechel och Alexander Christiansson (båda SD) Ett
reellt tjänstemannaansvar.
Skriftlig fråga 2019/20:1738 av Sten Bergheden (M) Tjänstemannaansvar.
Svar på skriftlig fråga 2020/21:874 besvarad av Justitie- och migrationsminister Morgan
Johansson (S) Införande av tjänstemannaansvar.
Skatteutskottets betänkande 2007/08:SkU23 Nya regler om beslut och betalning
avseende trängselskatt.

Lagstiftning
Finland
Strafflag (39/1889).
Lag om skatt på arv och gåva (378/1940).
Lag om allmänna handlingars offentlighet (83/1951).
Mervärdesskattelag (1501/1993).
Lag om beskattningsförfarande (1558/1995).
Lag om förskottsuppbörd (1118/1996).
Lag om utlänningsregistret (1270/1997).
Grundlagen (731/1999).
Personuppgiftslag (upphävd) (523/1999).
Lag om justitiekanslern i statsrådet (193/2000).
iii

Lag om offentlighet i myndigheternas verksamhet (621/1999).
Lag om verkställighet av böter (672/2002).
Lag om elektronisk kommunikation i myndigheternas verksamhet (13/2003).
Förvaltningslagen (434/2003).
Språklag (423/2003).
Lag om Finlands skogscentral (418/2011).
Temporär lag om finansiering av hållbart skogsbruk (34/2015).
Lag om försök med basinkomst (1528/2016).
Lag om skatteuppbörd (11/2018).
Lag om inkomstdatasystemet (53/2018).
Lag om företagshemligheter (595/2018).
Dataskyddslag (1050/2018).
Lag om behandling av personuppgifter i brottmål och vid upprätthållandet av den
nationella säkerheten (1054/2018).
Lag om Myndigheten för digitalisering och befolkningsdata (304/2019).
Lag om informationshantering inom den offentliga förvaltningen (906/2019).
Lag om tillhandahållande av digitala tjänster (306/2019).
Lag om behandling av personuppgifter i migrationsförvaltningen (615/2020).

Sverige
Tryckfrihetsförordning (1949:105).
Statstjänstemannalagen (SFS 1965:274) (upphävd).
Kungörelse (1974:152) om beslutad ny regeringsform.
Förvaltningslagen (1986:223) (upphävd).
Lag om offentlig anställning (1994:260).
Personuppgiftslagen (1998:204).
iv

Tullagen (2000:1281) (upphävd).
Lag (2004:629) om trängselskatt.
Offentlighets- och sekretesslagen (2009:400).
Tullagen (2016:253).
Förvaltningslagen (2017:900).
Lag med kompletterande bestämmelser till EU:s dataskyddsförordning (2018:128).

Monografier och artiklar
Cormen, Thomas H. - Leiserson, Charles E. - Rivest, Ronald L., Introduction to
Algorithms. First edition. MIT Press 1990.
Cronhult, Pär, Persson, Olle, Ansvarsvakuum vid automatiska beslut – ”computer says
no!”, Den nya välfärden 11/2019.
Thomas, Denk – Karin Hedström – Fredrik Karlsson, Medborgarna och automatiserat
beslutsfattande, ss. 183–196 i verket Ulrika Andersson – Björn Rönnerstrand – Patrik
Öhberg – Annika, Bergström (red.), Storm och Stiltje, Bohus: Ale Tryckteam, 2019.
Domingos, Pedro. The master algorithm. How to quest for the ultimate learning
machine will remake our world. Basic Books, 2015.
Ekelund, Kalle, Q-Learning: Ett sätt att lära agenter att spela fotboll, Högskolan i Skövde,
Institutionen för kommunikation och information, 2013.
Gaudiello, Ilaria, Zibetti, Elisabetta. Learning Robotics, with Robotics, by Robotics.
Newark Wiley, 2016.
Haider, Jutta – Sundin, Olof. Internetguide #46 : Algoritmer – så påverkar de din
vardag. Statens medieråd, 2016.
Jacobsson, Måns, Europarådskonvention om skydd för enskilda vid automatisk
databehandling av personuppgifter. Svensk Juristtidning, 1981, s.155–160.
Jukka Kääriäinen (red.), Aihkisalo, Tommi, Halén, Marco, Holmström, Harald, Jurmu,
Petri, Matinmikko, Tapio, Seppälä, Timo, Tihinen, Maarit, Tirronen, Justus,
Ohjelmistorobotiikka ja tekoäly – soveltamisen askelmerkkejä, Valtioneuvoston
selvitys- ja tutkimustoiminnan julkaisusarja 65/2018.

v

Koivisto, Raija, Leikas, Jaana, Auvinen, Heidi, Vakkuri, Ville, Saariluoma, Pertti,
Hakkarainen, Jenni, Koulu, Riikka, Tekoäly viranomaistoiminnassa - eettiset
kysymykset ja yhteiskunnallinen hyväksyttävyys, Valtioneuvoston selvitys- ja
tutkimustoiminnan julkaisusarja 14/2019.
Koulu, Riikka, Mäihäniemi, Beata, Kyyrönen, Vesa, Hakkarainen, Jenni, Markkanen,
Kalle, Algoritmi päätöksentekijänä? Tekoälyn hyödyntämisen mahdollisuudet ja
haasteet kansallisessa sääntely-ympäristössä, Valtioneuvoston selvitys- ja
tutkimustoiminnan julkaisusarja 2019:44.
Mäenpää, Olli, Grunderna för god förvaltning, Juridiska fakulteten vid Helsingfors
universitet: Helsingfors, 2012.
Magnusson Sjöberg, Cecilia, Rättsautomation : särskilt om statsförvaltningens
datorisering. Norstedt 1992.
Magnusson Sjöberg, Cecilia, Rättsinformatik – Juridiken i det digitala
informationssamhället. Andra upplagan. Studentlitteratur Ab, 2016.
Magnusson Sjöberg, Cecilia, Rättsinformatik: Juridiken i det digitala
informationssamhället, Studentlitteratur: Lund, 2016.
Malgieri, Gianclaudio, Automated decision-making in the EU Member States: The right
to explanation and other “suitable safeguards” in the national legislations, Comput Law
Secur Rev 35:1–26.
Mannila, Linda, AI och svenskan i Finland, Helsingfors: Oy Nord Print Ab, 2018.
Myrenius, Joel, Automatiserat beslutsfattande inom den offentliga förvaltningen En
undersökning av den rättsliga regleringen och möjligheterna till insyn, Lunds
universitet: Lund, 2020.
Pasquale, Frank, The Black Box Society – The Secret Algorithms That Control Money
and Information, Harvard university press: London, 2015.
Patetsos Wikström, Maria, Tjänstemannaansvaret i kommunal verksamhet - en
utredning om betydelsen av en utvidgning av tjänsteansvaret och huruvida
kommunfullmäktige bör omfattas av det straffrättsliga ansvaret, Uppsala universitet,
2020.
Suksi, Markku, Rättsstatlighet, god förvaltning och ämbetsansvar vid automatiserat
beslutsfattande, JFT 5–6/2019, s. 267–302.

vi

Markku Suksi, Administrative due process when using automated decision-making in
public administration: some notes from a Finnish perspective i verket Artificial
Intelligence and Law (2021) 29, s. 87-110.
Suksi, Markku, On the openness of the digital society: from religion via language to
algorithm as the basis for the exercise of public powers. Transparency in the future –
Swedish openness 250 years. Ragulka, 2017.
Voutilainen, Tomi, Chatbot-sovellus osana viranomaisten neuvontapalveluja, Lakimies
7–8/2018, s. 904–927.
Voutilainen, Tomi, ICT-oikeus sähköisessä hallinnossa, Helsingfors: Edita Publishing
Oy, 2009.

EU-material
ARTIKEL 29-ARBETSGRUPPEN UPPGIFTSSKYDD, Riktlinjer om automatiserat
individuellt beslutsfattande och profilering enligt förordning (EU) 2016/679
17/SVWP251rev.01, 2017.
Civilrättsliga bestämmelser om robotteknik Europaparlamentets resolution av den 16
februari 2017 med rekommendationer till kommissionen om civilrättsliga bestämmelser
om robotteknik (2015/2103(INL)) (2018/C 252/25).
EU:s byrå för grundläggande rättigheter (FRA), Handbook on European data protection
law - 2018 edition, Luxembourg.
Europaparlamentets och rådets direktiv (EU) 2016/680 av den 27 april 2016 om skydd
för fysiska personer med avseende på behöriga myndigheters behandling av
personuppgifter för att förebygga, förhindra, utreda, avslöja eller lagföra brott eller
verkställa straffrättsliga påföljder, och det fria flödet av sådana uppgifter och om
upphävande av rådets rambeslut 2008/977/RIF.
EUROPAPARLAMENTETS OCH RÅDETS FÖRORDNING (EU) nr 952/2013 av den
9 oktober 2013 om fastställande av en tullkodex för unionen (omarbetning).
Europaparlamentets och rådets förordning (EG) nr 45/2001 av den 18 december 2000 om
skydd för enskilda då gemenskapsinstitutionerna och gemenskapsorganen behandlar
personuppgifter och om den fria rörligheten för sådana uppgifter.
Europaparlamentets och rådets förordning (EU) 2016/679 av den 27 april 2016 om skydd
för fysiska personer med avseende på behandling av personuppgifter och om det fria
flödet av sådana uppgifter och om upphävande av direktiv 95/46/EG (allmän
dataskyddsförordning).

vii

Europaparlamentets och rådets förordning (EU) 2018/1725 av den 23 oktober 2018 om
skydd för fysiska personer med avseende på behandling av personuppgifter som utförs av
unionens institutioner, organ och byråer och om det fria flödet av sådana uppgifter samt
om upphävande av förordning (EG) nr 45/2001 och beslut nr 1247/2002/EG.
Europarådet, Eurooppa-neuvoston kokous (19. lokakuuta 2017) – Päätelmät EUCO
14/17.
Europeiska kommissionen, DECLARATION Cooperation on Artificial Intelligence.
Europeiska kommissionen, Digitaalitalouden ja -yhteiskunnan indeksi (DESI) 2020
Suomi.
Europeiska kommissionen, Digital Economy and Society Index (DESI) 2020 Thematic
chapters.
Europeiska kommissionen, Index för digital ekonomi och digitalt samhälle (Desi) 2020
Sverige.
Expertgrupp på hög nivå för AI-frågor (AI HLEG), ETISKA RIKTLINJER FÖR
TILLFÖRLITLIG AI, Bryssel, 2019.
MEDDELADE FRÅN KOMMISSIONEN TILL EUROPAPARLAMENTET,
EUROPEISKA RÅDET, EUROPEISKA EKONOMISKA OCH SOCIALA
KOMMITTÉN OCH REGIONKOMMITTÉN Samordnad plan om artificiell
intelligens, COM(2018) 795 final.
MEDDELANDE FRÅN KOMMISSIONEN Artificiell intelligens för Europa
{SWD(2018) 137 final}.
MEDDELANDE FRÅN KOMMISSIONEN TILL EUROPAPARLAMENTET,
RÅDET, EUROPEISKA EKONOMISKA OCH SOCIALA KOMMITTÉN SAMT
REGIONKOMMITTÉN Att skapa förtroende för människocentrerad artificiell
intelligens COM(2019) 168 final.
YTTRANDE Europeiska ekonomiska och sociala kommittén, Artificiell intelligens –
konsekvenserna av artificiell intelligens för den (digitala) inre marknaden, produktion,
konsumtion, sysselsättning och samhället (yttrande på eget initiativ).

Statens publikationer
Arbets- och näringsministeriet, Edelläkävijänä tekoälyaikaan Tekoälyohjelman
loppuraportti, 2019:23.
Arbets- och näringsministeriet, Edelläkävijänä tekoälyaikaan Tekoälyohjelman
loppuraportti, 2019:23.

viii

Arbets- och näringsministeriet, Programmet för artificiell intelligens.
Arbets- och näringsministeriet, Suomen tekoälyaika Suomi tekoälyn soveltamisen
kärkimaaksi: Tavoite ja toimenpidesuositukset, 41/2017.
Ett inkluderande och kunnigt Finland – ett socialt, ekonomiskt och ekologiskt hållbart
samhälle – Regeringsprogrammet för statsminister Sanna Marins regering 2019.
Finansministeriet, Den offentliga förvaltningens IKT-avdelning, promemoria 3.4.2017.
Finansministeriet, Etisk informationspolitik i den artificiella intelligensens tidsålder,
2018.
Finansministeriet, Programmet för främjande av digitalisering.
Finansministeriet, Rekommendation om utarbetande av en beskrivning av handlingars
offentlighet, publikation 2020:36.
Justitieministeriet, Tietopyyntö automaattisen päätöksenteon käyttökohteista
julkishallinnossa (VN/3071/2020).
Lösningar för Finland – Strategiskt program för statsminister Juha Sipiläs regering
29.5.2015.
Riksrevisionen, Automatiserat beslutsfattande i statsförvaltningen – effektivt, men
kontroll och uppföljning brister, RIR 2020:22.
Statsrådet, Valtioneuvoston selvitys- ja tutkimussuunnitelma 2018.
Statsrådets redogörelse om informationspolitiken och artificiell intelligens (SRR 7/2018
rd).
Vainio, Niklas, Tarkka, Valpuri, Jaatinen, Tanja, Arviomuistio hallinnon automaattiseen
päätöksentekoon liittyvistä yleislainsäädännön sääntelytarpeista, Justitieministeriet,
2020:14.
Vehviläinen, Anu, Lankinen, Timo, Utrednings- och forskningsplan till stöd för
statsrådets beslutsfattande 2018, Statsrådets kansli.
Verksamhetsberättelse för Folkpensionsanstaltens fullmäktige 2019 (B 7/2020 rd).

Svenskt material
Delegation för e-förvaltning Dir. 2009:19.
Digitaliseringskommissionen – en kommission för den digitala agendan (Dir 2012:61).
Digitaliseringsrättsutredningen, Juridik som stöd för förvaltningens digitalisering (SOU
2018:25).

ix

E-delegationen, Automatiserade beslut – färre regler ger tydligare reglering (SOU
2014:75).
En väl fungerande ordning för val och beslutsfattande i kommuner och regioner (SOU
2021:16).
En väl fungerande ordning för val och beslutsfattande i kommuner och regioner Dir.
2020:10.
Hellners Trygve 2001, En handläggningslag – förfarandet hos försäkringskassorna
(SOU 2001:47).
Kammarrätten i Göteborg, dom 2020-02-21 i mål nr 6973-19.
Regeringskansliet – Justitiedepartementet, Offentlighetsprincipen och sekretess –
Kortfattat om lagstiftningen, 2019.
Riksrevisionen, Automatiserat beslutsfattande i statsförvaltningen – effektivt, men
kontroll och uppföljning brister (RiR 2020:22).
Sveriges Kommuner och Landsting, Automatiserad ärendehantering – ATT FRIGÖRA
TID FÖR VÄRDESKAPANDE ARBETE, Stockholm, 2018.
Sveriges Kommuner och Landsting, Beslut inom 24 timmar!, 2017.
Sveriges Kommuner och Landsting, Hemställan om ändring i kommunallagen med
anledning av bestämmelse i 28 § förvaltningslagen om automatiserat beslutsfattande,
23.5.2019.
Sveriges Kommuner och Landsting, Utveckling i en digital tid – en strategi för
grundläggande förutsättningar, Stockholm, 2019.
Övrigt material
AI Finland, https://www.tekoalyaika.fi/sv/rapporter/finlands-ai-era/ (hämtad,
21.7.2020).
AlgorithmWatch, https://algorithmwatch.org/en/automating-society-available-now/
(hämtad, 21.7.2020).
Arbets- och näringsministeriet, Finansministeriet, Statsrådets
kommunikationsavdelning, Statsrådets utrednings- och forskningsverksamhet,
pressmeddelande 25.6.2019, Statsrådets utrednings- och forskningsverksamhet
Utredning: Nödvändigt att utarbeta en enhetlig regleringsstrategi för algoritmiskt
beslutsfattande, https://vnk.fi/-/selvitys-yhtenaisen-saantelystrategian-luominenalgoritmiselle-paatoksenteolle-tarpeen?languageId=sv_SE (hämtad 6.7.2020).

x

Arbets- och näringsministeriet, pressmeddelande 20.6.2018, Rapport: Arbetstagarnas
kompetens bör säkerställas när artificiell intelligens slår igenom,
https://valtioneuvosto.fi/sv/-/1410877/raportti-tyontekijoiden-osaaminen-varmistettavatekoalyaikana (hämtad 6.7.2020).
Arbets- och näringsministeriet, Programmet för artificiell intelligens,
https://tem.fi/sv/programmet-for-artificiell-intelligens (hämtad 15.7.2020).
Council of Europe Data Protection website, https://www.coe.int/en/web/data-protection
(hämtad 6.7.2020).
Dataombudsmannens byrå, https://tietosuoja.fi/sv/automatiskt-beslutsfattande-ochprofilering (hämtad 21.7.2020).
Digitaliseringsrådet, Sveriges digitaliseringspolitik,
https://digitaliseringsradet.se/sveriges-digitalisering/sveriges-digitaliseringspolitik/
(hämtad 7.3.2021).
Digitaliseringsrådet, Vårt uppdrag, https://digitaliseringsradet.se/vi-aerdigitaliseringsraadet/vaart-uppdrag/ (hämtad 7.3.2021).
Elmgren Stenkula, Elsa, AI och förvaltningsbeslut - Om rättssäkerhet vid automatiserat
beslutsfattande, Lund universitet: Lund, 2019.
eSamverka, nyhet 14.4.2018, http://www.esamverka.se/nyheter/nyheter/2018-04-17nya-forvaltningslagen-mojliggor-automatiserade-beslut.html (hämtad 7.3.2020)
Europeiska kommissionen, Digital Economy and Society Index 2018 Report,
https://ec.europa.eu/digital-single-market/en/news/digital-economy-and-society-index2018-report (hämtad 15.7.2020).
Europeiska kommissionen, pressmeddelande 7.12.2018, Medlemsländerna och
kommissionen samarbetar för att stärka europeisk artificiell intelligens,
https://ec.europa.eu/commission/presscorner/detail/sv/IP_18_6689 (hämtad 15.7.2020).
Finansministeriet, nyhet 14.10.2019, Verkställandet av AuroraAI-nätet främjas,
https://vm.fi/sv/-/auroraai-verkon-toimeenpanoa-lahdetaan-edistamaan (hämtad
15.7.2020).
Finansministeriet, pressmeddelande 16.6.2020, Finland behöll sin ledning i EU:s
digitaliseringsjämförelse, https://valtioneuvosto.fi/sv/-/10623/suomi-sailyttikarkisijansa-eu-n-digivertailussa (hämtad 15.7.2020).
Finansministeriet, pressmeddelande 3.2.2016, Principer för digitalisering till stöd för
utvecklandet av offentlig service, https://valtioneuvosto.fi/sv/-/10623/principer-fordigitalisering-till-stod-for-utvecklandet-av-offentlig-service (hämtad 28.7.2020).

xi

Finansministeriet, DigiNYT-gruppen för övervaka uppnåendet av
digitaliseringsmålsättningarna, https://vm.fi/sv/projekt?tunnus=VM127:00/2015
(hämtad 25.7.2020).
Finansministeriet, Offentliga tjänster digitaliseras, https://vm.fi/sv/offentliga-tjansterdigitaliseras (hämtad 28.7.2020).
Finansministeriet, Programmet för främjande a-v digitalisering,
https://vm.fi/sv/programmet-for-framjande-avdigitalisering?p_p_id=56_INSTANCE_NhtoUjR05YNE&p_p_lifecycle=0&p_p_state=
normal&p_p_mode=view&p_p_col_id=column2&p_p_col_count=6&_56_INSTANCE_NhtoUjR05YNE_languageId=sv_SE (hämtad
28.7.2020).
Folkpensionsanstalten, Aktuellt - e-tjänsten, https://www.kela.fi/web/sv/aktuellt-etjansten (hämtad 10.9.2020).
Folkpensionsanstalten, ajankohtaiset 20.12.2019, Kela vastaa oikeuskanslerin
selvityspyyntöön päätöksenteon automaatiosta, https://www.kela.fi/-/kela-vastaaoikeuskanslerin-selvityspyyntoon-paatoksenteon-automaatiosta (hämtad 10.9.2020).
Folkpensionsanstalten, chattrobot, http://chattirobotti.kela.fi/index.html?hidedialog=true (hämtad 10.9.2020).
Folkpensionsanstalten, Dataskydd och hantering av personuppgifter vid FPA,
https://www.kela.fi/web/sv/dataskydd (hämtad 10.9.2020).
Folkpensionsanstalten, Så här ansöker du om det europeiska sjukvårdskortet,
https://www.kela.fi/web/sv/europeiska-sjukvardskortet-ansokan (hämtad 10.9.2020).
Folkpensionsanstalten, Försöket med basinkomst – programkoden för randomiseringen,
https://www.kela.fi/web/sv/programkoden-for-randomiseringen (hämtad 10.3.2021).
Justitieministeriet, blogg 26.5.2015, Anna-Riitta Wallin: Rätten till information bör
ständigt slås vakt om, https://oikeusministerio.fi/sv/bloggsida/-/blogs/anna-riitta-wallinratten-till-information-bor-standigt-slas-vakt-om (hämtad 15.3.2021).
Justitieministeriet, OM021:00/2020 Lagstiftningsprojekt, Beredning av allmän
förvaltningslagstiftning som gäller automatiserat beslutsfattande,
https://oikeusministerio.fi/sv/projekt?tunnus=OM021:00/2020 (hämtad 15.3.2021).
Justitieministeriet, pressmeddelande 14.2.2020, Förstudie om automatiserat
beslutsfattande klar, https://oikeusministerio.fi/sv/-/esiselvitys-automaattisestapaatoksenteosta-valmistunut (hämtad 15.3.2021).
Justitieministeriet, pressmeddelande 20.1.2021, Arbetsgrupp ska bereda regleringen av
automatiserat beslutsfattande, https://oikeusministerio.fi/sv/-/arbetsgrupp-ska-beredaregleringen-av-automatiserat-beslutsfattande (hämtad 15.3.2021).
xii

Justitieministeriet, pressmeddelande 6.7.2020, Bedömningspromemoria om automatiskt
beslutsfattande på remiss, https://oikeusministerio.fi/sv/-/bedomningspromemoria-omautomatiskt-beslutsfattande-pa-remiss (hämtad 15.3.2021).
Karlson Martell, Pontus – Niléhn Larsen, Jacob, 2014, Tjänsteman eller arbetare? En
komplex gränsdragning, Lunds universitet: Lund, 2014.
Lakimiesuutiset, https://lakimiesuutiset.fi/tietosuojalainsaadanto-ja-julkisuusperiaatetormaavat-vastakkain/ (hämtad 6.3.2021).
Migrationsverket, pressmeddelande 28.2.2020, Migrationsverkets nya tillstånds- och
medborgarskapsenhet inleder sin verksamhet den 1 mars 2020 – handläggningen av
ansökningar ska automatiseras i högre grad, https://migri.fi/sv/-/uusi-lupa-jakansalaisuusyksikko-aloittaa-1-3-2020-tavoite-on-hyodyntaa-automaatiota-hakemustenkasittelyssa-nykyista-enemman (hämtad 14.2.2021).
Migrationsverket, pressmeddelande 29.10.2019, Migrationsverket siktar på kraftigt
förkortade behandlingstider, https://migri.fi/sv/-/maahanmuuttovirasto-tavoitteleekasittelyaikojen-voimakasta-lyhentamista (hämtad 14.2.2021).
Myndigheten för digital förvaltning, Digitalisering av offentlig förvaltning,
https://www.digg.se/om-oss (hämtad 26.6.2021).
Myndigheten för digitalisering och befolkningsdata, https://dvv.fi/sv/myndigheten-fordigitalisering-och-befolkningsdata (hämtad 20.7.2020).
PWC, https://www.pwc.se/artificiell-intelligens (30.10.2020).
Reaktor, Helsingfors universitet, Elements of AI, https://www.elementsofai.com/fi/
(hämtad 21.1.2020).
Regeringskansliet, Ta del av allmän handling,
https://www.regeringen.se/regeringskansliet/ta-del-av-allman-handling/ (hämtad
16.3.2021).
Regeringskansliet, pressmeddelande 25.1.2019. Ny generaldirektör för
Datainspektionen, https://www.regeringen.se/pressmeddelanden/2018/01/nygeneraldirektor-for-datainspektionen/ (hämtad 15.1.2021).
Riksdagens justitieombudsman,
https://www.oikeusasiamies.fi/sv_SE/web/selkosuomi/vad-ar-god-forvaltning- (hämtad
15.2.2020).
Riksdagens justitieombudsman, pressmeddelande 26.11.2019, Skatteförvaltningens
automatiserade beslutsförfarande uppfyller inte grundlagens krav,
https://www.oikeusasiamies.fi/sv/web/guest/-/verohallinnon-automatisoitupaatoksentekomenettely-ei-tayta-perustuslain-vaatimuksia (hämtad 15.2.2020).

xiii

Riksrevisionen, nyhet 18.12.2019, Riksrevisionen granskar automatiserat
beslutsfattande i statsförvaltningen, https://www.riksrevisionen.se/omriksrevisionen/kommunikation-och-media/nyhetsarkiv/2019-12-18-riksrevisionengranskar-automatiserat-beslutsfattande-i-statsforvaltningen.html (hämtad 15.5.2020).
Skatteförvaltningen, Automatiskt beslutsfattande i beskattningen, https://www.vero.fi/sv/skatteforvaltningen/skatteforvaltningen/dataskydd-ochoffentlighet/dataskydd-och-behandling-av-uppgifter/automatiskt-beslutsfattande/
(hämtad 15.10.2020).
Skatteförvaltningen, Automatiskt beslutsfattande i beskattningen,
https://www.vero.fi/sv/skatteforvaltningen/skatteforvaltningen/dataskydd-ochoffentlighet/dataskydd-och-behandling-av-uppgifter/automatiskt-beslutsfattande/
(hämtad 15.10.2020).
Skatteförvaltningen, nyhet 26.11.2019,
https://www.vero.fi/sv/skatteforvaltningen/nyhetsrummet/nyheter/uutiset/2019/apulaisoi
keusasiamies-automatisoidun-p%C3%A4%C3%A4t%C3%B6ksenteons%C3%A4%C3%A4ntelytarpeet-tulee-selvitt%C3%A4%C3%A4viipym%C3%A4tt%C3%A4/ (hämtad 14.9.2020).
Skatteförvaltningen, Omavero.fi.
Skatteförvaltningen, Pressmeddelande 7.4.2017, Skatteförvaltningen skickade ut
tusentals ogrundade utredningsbrev,
http://mb.cision.com/Main/3509/2235108/654899.pdf (hämtad 14.5.2020).
Skatteverket, Speciella regler för Skatteverkets automatiska beslut,
https://www4.skatteverket.se/rattsligvagledning/edition/2019.8/326233.html#hSpeciella-regler-for-Skatteverkets-automatiska-beslut (hämtad 13.2.2021).
Skatteverket, Utformning och dokumentation av beslut,
https://www4.skatteverket.se/rattsligvagledning/edition/2019.8/326233.html#hSpeciella-regler-for-Skatteverkets-automatiska-beslut (hämtad 13.2.2021).
Skolan för elektroteknik och datavetenskap, https://www.kth.se/eecs/skolan-forelektroteknik-och-datavetenskap-1.760855 (hämtad 14.11.2020).
Statsrådets kommunikationsavdelning, pressmeddelande 21.9.2017, Utrednings- och
forskningsplanen till stöd för statsrådets beslutsfattande 2018 har godkänts,
https://valtioneuvosto.fi/sv/-//10616/valtioneuvoston-paatoksentekoa-tukeva-selvitys-jatutkimussuunnitelma-2018-hyvaksytty (hämtad 14.10.2020).
Statsrådets utrednings- och forskningsverksamhet, Arbetsgruppen för samordning av
statsrådets forsknings-, prognostiserings- och utvärderingsverksamhet,
https://tietokayttoon.fi/sv/arbetsgruppen-for-samordning-av-statsradets-forskningsprognostiserings-och-utvarderingsverksamhet (hämtad 14.10.2020).

xiv

Statsrådets utrednings- och forskningsverksamhet, Statsrådets utrednings- och
forskningsprojekt, https://tietokayttoon.fi/sv/utrednings-och-forskningsprojekt (hämtad
14.10.2020).
Statsrådets utrednings- och forskningsverksamhet, Robottien ja tekoälyn kehitysvaateet
tietoinfrastruktuurille (RoboÄly), https://tietokayttoon.fi/hankkeet/hanke-esittely//asset_publisher/robottien-ja-tekoalyn-kehitysvaateet-tietoinfrastruktuurille-roboaly(hämtad 14.7.2020).
Sveriges Kommuner och Landsting, nyhet 6.2.2020, SKR välkomnar utredning av
automatiserat beslutsfattande,
https://skr.se/tjanster/press/nyheter/nyhetsarkiv/skrvalkomnarutredningavautomatiseratb
eslutsfattande.31747.html (hämtad 14.10.2020).
Tekoäly.info, https://xn--tekoly-eua.info/mita_tekoaly_on/ (hämtad 14.7.2020).
Tullens arbetsordning (1107/2020).

Illustrationer
Figur I, https://commons.wikimedia.org/wiki/File:Blackbox.svg.

xv

