Lärares erfarenheter och attityder gentemot
begåvade barn i förskolan

Amanda Widlund

Magistersavhandling i
specialpedagogik
Fakulteten för pedagogik och
välfärdsstudier
Åbo Akademi
Vasa, 2020

Abstrakt
Författare

Årtal

Widlund, Amanda

2020

Arbetets titel

Lärares erfarenheter och attityder gentemot begåvade barn i förskolan
Opublicerad avhandling för magisterexamen i specialpedagogik

Vasa: Åbo Akademi. Fakulteten för pedagogik och välfärdsstudier

Sidanatal (tot.)

48

Referat

Syftet med denna avhandling är att ta reda på lärare och speciallärare inom
småbarnspedagogikens erfarenheter av samt attityder mot begåvade barn och
stödjandet av dem i förskolan. Utifrån detta syfte har följande forskningsfrågor
formulerats:
1. Hurudana erfarenheter har lärare samt speciallärare av begåvade barn?
2. Hur skiljer sig inställningen mot begåvade barn samt stödjandet av dem mellan
lärare och speciallärare inom småbarnspedagogiken?

För att få svar på ovanstående forskningsfrågor har webbänketer använts som
datainsamlingsmetod för både kvalitativa och kvantitativa data. Enkäten bestod av
flervalsfrågor och öppna frågor som baserar sig på Laines (2016) doktorsavhandling.
Enkäten besvarades av 16 speciallärare samt 16 lärare inom småbarnspedagogiken
från olika regioner av Svenskfinland.
Resultaten visar att de flesta lärare och speciallärare inom småbarnspedagogiken
kommer i kontakt med något begåvat barn under ett läsår. Majoriteten av
informanterna har erfarenheter av att de begåvade barnen stött på problem i förskolan.
Informanternas beskrivningar av problemen handlar om sociala svårigheter, brister i
undervisningen samt motivationsbrist. Vidare visar studien att det inte finns någon
signifikant skillnad mellan lärargrupperna överlag. Däremot finns det en signifikant
skillnad inom variablerna motstånd och gruppering enligt förmåga. Motstånd handlar
om att pedagogerna motsätter sig specialarrangemang för begåvade barn eftersom de
redan är priviligierade. Gruppering handlar bland annat om att begåvade barn bör
stanna i den vanliga barngruppen för att ge intellektuell stimulans åt de övriga barnen.
Inom båda variablerna har lärarna inom småbarnspedagogiken en mer negativ attityd
än vad speciallärarna inom småbarnspedagogik har.
Sökord / indexord

Begåvade barn, begåvning, attityder, gifted children, giftedness, attitudes, lahjakkaat
lapset, lahjakkuus, asenteet

Innehåll
Abstrakt
1 Inledning ...................................................................................................................1
1.1 Bakgrund och val av forskningsområde ............................................................ 1
1.2 Syfte ................................................................................................................... 2
1.3 Avhandlingens disposition................................................................................. 2
2 Begåvning .................................................................................................................4
2.1 Begåvning i förskolan ........................................................................................ 5
2.2 Stödjandet av begåvade barn ............................................................................. 7
2.2.1 Differentiering .......................................................................................... 10
2.2.2 Acceleration .............................................................................................. 11
2.2.3 Berikning .................................................................................................. 12
2.3 Utmaningar för begåvade barn i förskolan ...................................................... 12
2.3.1 Begåvade barn med inlärningssvårigheter ................................................ 14
3 Metod ......................................................................................................................15
3.1 Syfte och forskningsfrågor............................................................................... 15
3.2 Mixed methods ................................................................................................ 15
3.3 Datainsamlingsmetod ...................................................................................... 16
3.4 Informanter och genomförande ....................................................................... 17
3.4.1 Informanter ............................................................................................... 18
3.4.2 Bortfall ...................................................................................................... 19
3.5 Mätinstrument .................................................................................................. 19
3.5.1 Attityder till begåvning ............................................................................. 20
3.5.2 Bakgrundsvariabler .................................................................................. 21
3.6 Bearbetning och analys av data ....................................................................... 22
3.6.1 Analys av kvalitativa delen ....................................................................... 22
3.6.2 Analys av kvantitativa delen ..................................................................... 22
3.7 Reliabilitet, validitet och etik ........................................................................... 23
4 Resultat ...................................................................................................................25
4.1 Erfarenheter av begåvade barn ........................................................................ 25
4.2 Inställningen mot och stödjandet av begåvade barn ........................................ 28
5 Diskussion ...............................................................................................................30
5.1 Metoddiskussion .............................................................................................. 30
5.2 Resultatdiskussion ........................................................................................... 32

5.2.1 Lärare och speciallärare inom småbarnspedagogikens erfarenheter av
begåvade barn .................................................................................................... 32
5.2.2 Inställningen mot och stödjandet av begåvade barn ................................. 34
5.3 Slutsatser och förslag på fortsatt forskning...................................................... 36
Litteratur ...................................................................................................................38
Bilagor
Bilaga 1: Skalfrågor om attityder
Bilaga 2: Skalfråga om antal begåvade barn
Bilaga 3: Öppen fråga om problem som begåvade barn stött på i förskolan

Tabeller
Tabell 1: Informanternas informationskällor………....……………..………….…..16
Tabell 2: Deskriptiv statistik över alla variabler……………...……..………….…..18
Tabell 3: Korrelationsanalys och α-värden …..………………………..…….……..20
Tabell 4: Effektstorleken hos variablerna ……...……………...…………….……..25

Figurer
Figur 1: Hur många begåvade barn informanterna uppskattat att de kommit i kontakt
med under ett läsår (n=32)…………………………………………..………………22
Figur 2: Skillnader mellan lärargrupperna för de olika variablerna…………..……26

1 Inledning
I detta kapitel redogörs för val av forskningsområde samt varför detta område är
viktigt att undersöka. Syftet med denna studie presenteras och avsutningsvis redogörs
för avhandlingens disposition.

1.1 Bakgrund och val av forskningsområde
Temat jag har valt att fördjupa mig i är begåvade barn i förskolan. Mer specifikt vill
jag utreda hurdana erfarenheter lärare och speciallärare inom småbarnspedagogiken
har av begåvade barn, samt deras attityder mot dem. Jag har valt detta tema eftersom
jag anser att det är ett viktigt ämne som tyvärr inte diskuteras tillräckligt, speciellt inte
i förskolan. I samband med min kandidatavhandling De ska få gå sin egen lärstig! En
studie om hur barnträdgårdslärare förhåller sig till begåvade barn i förskolan
(Widlund, 2018) har intresset för temat växt då jag konstaterat att det finns felaktiga
uppfattningar om begåvade barn samt brister i stödjandet av de begåvade barnen. Att
alla barn är begåvade samt att begåvade barn bör grupperas med barn som befinner sig
på lägre intellektuell nivå så att de andra barnen kan lära sig av de begåvade barnen är
exempel på några av de felaktiga uppfattningarna och arbetssätt som framkom i min
kandidatavhandling. Intresset för detta ämnet väcktes ytterligare efter att jag studerat
flera kurser i specialpedagogik, men ingen kurs tog upp dessa barn och deras behov.
Mönks och Ypenburg (2009) menar att det finns tre faktorer som avgör om ett barn är
begåvat. Dessa faktorer är motivation, kreativitet och hög intellektuell förmåga.
Förutom dessa faktorer så påverkar även den sociala miljön: familj, skolan och vänner.
Det är först då alla dessa faktorer samspelar på ett bra sätt som begåvningen kan
utvecklas och komma till uttryck. Mönks och Ypenburg (2009) poängterar att skolan
och pedagogerna har en stor inverkan på ifall begåvade barn har möjlighet att utveckla
sin begåvning.
Min uppfattning är att vi i Finland är väldigt bra på att lyfta fram och stödja de svagare
barnen medan de barn som lär sig snabbt och kan bearbeta mer stoff ofta glöms bort
och inte får det stöd de behöver, speciellt inte i daghem och förskola. Tirri och
Kuusisto (2013) nämner att Finland är ett av de få länder som alltid rankas bland de

1

tre bästa länderna i naturvetenskap, matematik och läsning i PISA-undersökningarna.
Skolväsendet i Finland strävar efter att alla ska ha möjlighet till en god undervisning
och att Finland ger ett bra stöd åt barn med inlärningssvårigheter, vilket är en orsak till
varför Finland klarar sig så bra i PISA-undersökningarna. Specialpedagogiken är en
viktig faktor då det handlar om att stöda de svagare barnen. Trots att
utbildningspolitiken i Finland har betonat jämställdhet mellan alla elever sedan 1970,
handlar denna jämställdhet i första hand om att stöda barn med inlärningssvårigheter,
medan det sätts mindre fokus på begåvade barn. Även Mönks och Ypenburg (2009)
tar upp detta. De menar att vi har ett skolsystem som tar hänsyn till de svagare barnen
genom att ge det stöd de behöver, medan barn som lär sig snabbare och kan bearbeta
mer stoff inte får motsvarande stöd.
Det är mycket viktigt att alla barns behov tas i beaktande i förskolan. En av de främsta
uppgifterna för en speciallärare i förskolan är att stöda de barn som är i behov av
särskilt stöd, men jag har aldrig hört att det skulle handla om de barn som är begåvade.
Fokuset ligger oftast på de barn som har någon form av inlärningssvårigheter. Med
denna avhandling vill jag få en djupare förståelse för hurudana erfarenheter lärare och
speciallärare inom småbarnspedagogiken har av begåvade barn i förskolan samt
hurudan inställning de har mot begåvade barn och stödjandet av dem.

1.2 Syfte
Syftet med denna avhandling är att ta reda på lärare och speciallärare inom
småbarnspedagogikens erfarenheter av samt attityder mot begåvade barn och
stödjandet av dem i förskolan. Utifrån detta syfte har följande forskningsfrågor
formulerats:
1. Hurudana erfarenheter har lärare samt speciallärare av begåvade barn?
2. Hur skiljer sig inställningen mot begåvade barn samt stödjandet av dem mellan
lärare och speciallärare inom småbarnspedagogiken?

1.3 Avhandlingens disposition
Denna avhandling består av fem kapitel. I första kapitlet beskrivs bakgrunden till valet
av ämnet. Tidigare forskning inom området redogörs för i kapitel två. I det tredje

2

kapitlet beskrivs studiens metod. Studiens resultat presenteras i kapitel fyra. I det
avslutande kapitlet diskuteras metoden av undersökningen samt resultatet i förhållande
till tidigare forskning. Även förslag till fortsatt forskning ges.

3

2 Begåvning
I detta kapitel beskrivs begreppet begåvning. Även hur begåvning kan komma till
uttryck i förskolan redogörs för. Därefter beskrivs undervisningen och stödjandet av
begåvade barn. Avslutningsvis tas utmaningar som begåvade barn kan stöta på i
förskolan upp.
Det förekommer flera olika definitioner på begreppet begåvning och flera olika
benämningar i litteraturen. Det talas om hög begåvning (Mönks och Ypenburg, 2009),
särbegåvning (Persson, 1997) och särskild begåvning (Liljedahl, 2017) trots att dessa
begrepp inte skiljer sig från varandra. I denna avhandling kommer begreppet
begåvning användas trots att någon annan benämning nämns i litteraturen.
Mönks och Ypenburg (2009) menar att det finns över 100 olika förklaringar på
begreppet begåvning. Persson (1997, s. 50) menar däremot att det inte finns en
heltäckande definition på begåvning. Trots det så försöker han definiera begåvning på
följande sätt:
”den är begåvad som kontinuerligt förvånar både kunskapsmässigt och
tillämpningsmässigt genom sin osedvanliga förmåga i ett eller flera
beteenden. Ett beteende i detta sammanhang förstås som en prestation,
aktivitet eller funktion.”
Thomson (2006) påpekar att begreppet begåvning ofta används för att beskriva
förmågor inom sport eller kreativa områden så som konst, till exempel ”hen är en så
begåvad skådespelare”. Det handlar ofta om specifika förmågor. Flera kan tro att om
till exempel en individ är begåvad inom matematik så har denna begåvning utvecklats
utan någon träning och att de som har någon begåvning är begåvade och behöver därför
inte träna upp sin begåvning. The national association for gifted children (2008) menar
att ett begåvat barn har en förmåga som är mycket högre än ett barn i samma ålder. En
begåvad individ är någon som kan visa eller visar höga prestationer inom ett eller flera
områden. Även Mönks och Ypenburg (2009) nämner de olika områdena. Enligt dem
kan begåvning komma till uttryck genom fyra olika områden: 1. Områden för mentala
förmågor och för intellektuella prestationer, 2. Det kreativa och produktiva området,

4

3. Det konstnärliga området samt 4., Det sociala området. Enligt Mönks och Ypenburg
(2009) förekommer dessa förmågor ofta samtidigt hos en och samma person, men en
person kan också vara begåvad inom ett specifikt område. Winner (1999) skriver att
obalans mellan olika förmågor är mer en regel än ett undantag. Flera begåvade barn
kan till exempel ha betydligt bättre matematiska än språkliga färdigheter.
Mönks och Ypenburg (2009), Thomson (2006), Winner (1999) och Porter (2005)
skriver att begreppen begåvning och talang ofta används synonymt. Det är vanligt att
då man talar om begåvning talar man om matematiska eller språkliga förmågor medan
då man talar om talang så talar man om musikaliska eller konstnärliga förmågor.
Mönks och Ypenburg (2005) och Thomson (2006) skriver att det finns flera forskare
som hävdar att begåvning handlar om exceptionell förmåga inom flera områden medan
talang handlar om en god förmåga inom ett område. Enligt Winner (1999) är en person
med exceptionell förmåga inom ett område talangfull medan en begåvad person är
väldigt tidig i sin utveckling vad gäller akademiska färdigheter.

2.1 Begåvning i förskolan
Liljedahl (2017) skriver att ett begåvat barn är ett barn som lär sig snabbare och mer
på djupet. Barnets tänkande är mer abstrakt och komplext och därför behöver barnet
en anpassad undervisning. Begåvning handlar inte om att barnet är bättre på något sätt
utan att barnet skiljer sig från normen rent kognitivt. Feldhusen och Jarwan (2000)
poängterar att mötet med de begåvade barnens behov börjar med att identifiera dessa
barn, deras intressen och deras behov. Identifieringsprocessen börjar med att
pedagogen på daghemmet eller föräldrarna lagt märke till att barnet har en mycket hög
kunskap inom något område jämfört med jämnåriga. Lie (2017) påpekar att ifall inte
begåvningen upptäcks i barndomen kan det leda till större problem då barnet ska börja
skolan. På grund av detta är det viktigt att identifiera dessa barn så tidigt som möjligt
och under hela uppväxten kontinuerligt och systematiskt arbeta med deras begåvning.
För att de ska få det stöd de behöver är det viktigt att personalen i förskolan har
kunskap om begåvade barn.
Frågar man en pedagog om hen har haft något begåvat barn i sin barngrupp är det
vanligt att hen pekar ut det barn som har lätt för att lära sig och som är problemfri i

5

gruppen eftersom pedagoger ofta sätter likhetstecken mellan ”duktighet” och gott
uppförande (Lie, 2017). Thomson (2006) och Persson (1997) menar att pedagoger ofta
anser att snabbhet och begåvning är synonymer. Detta stämmer dock inte. Persson
(1997) nämner som exempel för att en individ ska vara begåvad i simning bör hen vara
snabb, men snabbhet och begåvning är inte synonymer inom alla begåvningsområden.
Thomson (2006) skriver att pedagoger ofta pekar ut samma typer av elever som passar
in på deras förväntningar av en begåvad elev. Ofta ser pedagogerna på barnets
arbetssätt i stället för kognitiva förmåga då de talar om begåvade barn.
Både Lie (2017) och Liljedahl (2018) skriver om kännetecken hos begåvade barn i
åldern 3 – 6 år. Dessa kännetecken varierar i grad, intensitet och med hänsyn till vilket
område barnet är begåvat. Då det gäller begåvade barns förmågor kan man lägga
märke till att de lär sig snabbt och tillämpar lätt kunskap och har hög aktivitetsnivå då
de jobbar med något som de är intresserade av. De är ivriga att prova på nya saker, de
sätter höga mål för dem själva samt att de kan vara väldigt envisa och känsliga då det
gäller rättvisa och rätt och fel, samt att de kan vara observanta.
Begåvade barn leker intellektuellt genom att bläddra i böcker, lägga pussel, lösa gåtor,
spela spel, teckna eller hitta på fantasivärldar. De tycker om lekar som riktar sig till
äldre barn. Begåvade barn tycker även om ordlekar, ordvitsar och gåtor. De har en
mycket livlig fantasi och kan tillägga nya detaljer på historier, sånger, filmer, spel och
lekar. De älskar matematiklekar och spel som bygger på logik. De finns även
kännetecken som har att göra med det begåvade barnets känslighet, sociala samspel
och barnets etik och moral. De begåvade barnen kan ha ovanligt starka
sinnesupplevelser. De har en stark empati och känslomässiga band med människor och
djur. Begåvade barn föredrar att umgås med äldre barn eller vuxna (Lie, 2017;
Liljedahl, 2018).
Det finns även endel språkliga kännetecken som begåvade barn kan ha. De kan ha ett
tidigt och välutvecklat ordförråd, känner igen bokstäver redan före två års åldern, lär
sig snabbt nya ord och använder långa meningar med korrekt grammatik. De har lätt
att anpassa sitt språk till jämnåriga och vuxna, de har en tidig förmåga att följa flera
instruktioner efter varandra och de har lätt att beskriva händelser och kan memorera
och återge sånger, rim och ramsor. De lär sig tidigt bokstäver, siffror och färger utan

6

aktiv lärprocess och de lär ofta sig själva att läsa och skriva. De är intresserade och vill
förstå sig på det abstrakta, så som universum, liv och död. De svarar på frågor och
påståenden på ett komplicerat sätt, till exempel med motfrågor eller filosofiska
motsägelser och de har ett övertygande argument för nästan allt. De vill prova på nya
saker och vill hitta på nya lösningar till problem och vill dela med sig av sina nya idéer
(Lie, 2017; Liljedahl, 2018).

2.2 Stödjandet av begåvade barn
Viljamaa (2013) lyfter fram att stödjandet av barnets begåvning ska påbörjas redan i
daghemmet. Om det rätta stödet inte ges i tid kan det leda till att barnets begåvning
inte utvecklas ordentligt. En diagnos får inte vara den enda orsaken till att få stöd.
Stödet ska ges oberoende. Persson (1997) skriver att för att tillgodose begåvade barns
behov krävs det både planering och en förståelse för dessa barns beteenden. Det går
inte att hoppas på att dessa barn ska klara sig själva utan särskilt anpassade
pedagogiska åtgärder. Cosmovici Idsoe (2014) samt Liljedahl (2017) menar att
pedagogerna ska lägga upp undervisningen så att den lämpar sig för det enskilda
barnet. Därför anser de att det egentligen är irrelevant för skolan, forskare och
psykologer att identifiera ett begåvat barn som begåvat. Trots detta poängterar hon att
dessa barn ändå bör ha ett begrepp eftersom politiska dokument och riktlinjer för hur
dessa barn ska stödas ska göras.
Daghem och förskolor är den plats där begåvade barn först tillägnar sig kunskaper,
beteende och färdigheter. De lär sig sociala färdigheter i icke-formella sammanhang.
Det ställs många krav på barn då de börjar i daghem och i förskolan; de ska till exempel
kunna samverka med både jämnåriga och med personalen, de ska följa reglerna och
de ska aktivt delta i olika gruppaktiviteter. En del begåvade barn kan ha en bristande
social kompetens och därför är det viktigt att pedagogerna identifierar de socioemotionella behoven hos begåvade barn. Pedagogerna ska skapa möjligheter till
aktiviteter som bidrar till att de begåvade barnen kan utöva och tillägna sig olika
sociala och känslomässiga uttrycksformer. Dessa barn kan uppleva omgivningen som
mer och mer komplex och förskolans roll blir då att hjälpa dem att bättre kunna anpassa
sig till dessa situationer, vilket förutsätter att förskolan har en plan som är anpassad till
barnens kognitiva och sociala behov (Lie, 2017).

7

Alla pedagoger bör få kunskap om de egenskaper som begåvade barn har och
utbildning i hur de kan möta och stödja dessa barn. För att förskolan ska kunna skapa
en bra lärandemiljö och en trygg social miljö för begåvade barn så förutsätter det ett
kompetenslyft hos personalen. Pedagogisk kompetens och kunskap om begåvade barn
i förskoleåldern är avgörande för det sätt på vilket förskolan kommer att planera
sociala lärandesituationer och för hur användbart och effektivt kunskapstillägnandet
för begåvade barn ska bli. En av pedagogernas viktigaste uppgift är att anpassa
uppgifternas svårighetsgrad enligt barnets lärandeförmåga (Lie, 2017).
Lie (2017) och Liljedahl (2018) nämner att de begåvade barnen leker intellektuellt.
Men de behöver ändå få leka vanligt precis som andra barn. Därför behöver de
begåvade barnen både en umgängesgrupp där de får ”springa av sig i huvudet” och en
grupp där de får leka ”vanligt”. Rogers (2002) skriver att då begåvade barn inte är med
andra barn på samma intellektuella nivå så försämras deras självbild och deras
självkritik höjs. För att ta itu med dessa emotionella och sociala problem måste dessa
tre pedagogiska åtgärder finnas; (1) gruppering med andra barn på samma nivå, (2)
mer utmanande uppgifter och (3) att de ska ha en möjlighet att utföra uppgifterna i en
snabbare takt. Lie (2017) hänvisar till Cross (2005) som menar att grupparbeten är en
vanlig metod som används i daghem och förskola, men det rekomenderas inte att låta
begåvade barn arbeta med icke-begåvade barn. Det kan vara en stor skillnad mellan
deras kunskapsnivå vilket kan leda till att de begåvade barnen kan vara tvungna att gå
ner till en lägre nivå. Däremot lämpar sig individuella projekt eller andra självständiga
arbeten för de begåvade barnen.
Laine (2016) skriver att det i det finländska skolsystemet är upp till varje lärare att
identifiera ifall ett barn behöver en mer utmanande läroplan. Ifall ett barn identifieras
som begåvat är det upp till varje lärare om och hur barnets behov beaktas i
undervisningen. Det finns inte några riktlinjer för hur de begåvade barnen ska stödjas
i de finländska skolorna, förskolorna eller daghemmen. Detta betyder att de begåvade
barnen kan få lämpliga utmaningar och det stöd de behöver av en lärare medan någon
annan lärare använder sig av olämpade undervisningsmetoder, så som extra jobb eller
använda de begåvade barnen som assistenter. Tyvärr betyder detta att alla begåvade
barn i Finland inte får det stöd de behöver.

8

I grunderna för förskoleundervisningens läroplan (Utbildningsstyrelsen, 2014) nämns
inte de begåvade barnen uttryckligen. Däremot står det att förskoleundervisningen ska
planeras och genomföras så att barnen har möjlighet att bli inspirerade, experimentera
och att lära sig nytt. Barnen ska få möjlighet att kommunicera på olika sätt och stärka
sina sociala färdigheter. Förskoleundervisningens uppdrag är att främja barnets
förutsättningar att växa, utvecklas och lära sig. Undervisningen ska utgå från det
enskilda barnet. Förskoleundervisningen har stor betydelse när det gäller att på ett
tidigt stadium upptäcka behov av stöd för växande och lärande, att ge stöd och
förebygga svårigheter. Individuella mål främjar barnens växande och lärande och
därför bör pedagogerna diskutera varje barns individuella behov, önskemål och mål
för lärandet. Varje barns fysiska, psykiska och sociala utveckling och utvecklingen av
kunskaper och färdigheter ska följas upp och stödjas. Det är viktigt att respektera att
alla barn är olika. Varje barn har rätt till god undervisning. Alla barn ska erbjudas
lämpliga utmaningar i lärandet och få det stöd de behöver. Barnen ska uppmuntras att
öva på och lära sig olika färdigheter, kunskaper och arbetssätt i sin egen takt. Valet av
arbetssätt ska styras av barnens behov, förutsättningar och intressen.
Laines och Tirris (2015) skriver att differentiering är en vanlig metod som används för
att stöda både starka och svaga elever och att denna arbetsmetod tas i bruk redan i
daghemmen i Finland. Förutom differentiering är även acceleration en vanlig metod
som används i förskolorna och skolorna i Finland. Laine och Tirri (2015) undersökte
hur finländska lågstadielärare möter de begåvade barnens behov. Resultatet av Laine
och Tirris undersökning visar att nästan alla pedagoger använder någon typ av
differentiering för att stöda de begåvade barnen. Detta resultat kan indikera på att
finlänska grundskolelärare för det mesta ser begåvade barn som en grupp som
behöver differentierad undervisning. Denna differentiering handlade för det mesta om
att ge varierade uppgifter och material. Flera lärare nämnde att de ger extra uppgifter
till de begåvade eleverna eller så får de begåvade eleverna fungera som assistenter.
Resultatet visar ytterligare att endast 23% av lärarna som delgog i studien stödjer de
begåvade barnen dagligen. Detta tyder på att skolorna inte erbjuder lämpliga
utmaningar för alla begåvade elever vilket kan leda till att de begåvade eleverna inte
känner sig motiverade. Lärarna i undersökningen använde sig inte av stödmetoder som
forskning har visat att är lämpliga för begåvade elever, så som gruppering och

9

acceleration. Sammanfattningsvis kom Laine och Tirri (2015) fram till att lärarna
visste att de begåvade barnen behöver differentiering och någon form av acceleration
men på grund av att de inte fått någon undervisning om begåvade barn så vet de inte
hur man kan stödja dessa elever på bästa sätt. Om begåvade barnen ska få den bästa
möjliga undervisningen krävs det att lärarna får information om hur elevernas
begåvning kan stödjas samt vad de ska tänka på vid undervisningen av begåvade
elever.
2.2.1 Differentiering
George (2011) skriver att differentiering handlar om att stöda alla barn genom att
variera läroplanen, undervisningsmetoden, stödåtgärder och lärandeaktiviteter för alla
barn så att alla har möjlighet att lära sig på det sätt som passar individen själv. En
läroplan som är differentierad för varje enskilt barn gör att barnen kan uppnå sina mål
samt erbjudas utmaningar som leder till lärande och möjligheter till att lyckas. Detta
innebär att pedagogerna borde ge uppgifter som är lämpade för det enskilda barnets
förmågor och intressen. Det ska alltid göras en uppföljning av barnets lärande och
arbetsmetoden som använts för att hitta de bästa metoderna för det enskilda barnet.
George (2011) anser att den bästa metoden för att stödja begåvade barn är genom att
differentiera undervisningen. Enligt Mönks och Ypenburg (2009) är ett differentierat
undervisningsinnehåll kärnan i stödet för begåvade barn. Med ett differentierat
undervisningsinnehåll menas en skolpedagogik som utgår från det enskilda barnets
förmågor och behov.
Både Porter (2005) och Cosmovici Idsoe (2014) skriver om olika sätt att differentiera.
De skriver om att differentiera omgivningen. Detta kan handla om att se till att det
finns varierande material eller att ibland göra utflykter så barnen kan lära sig saker i
olika miljöer. Ibland kan de begåvade barnen behöva göra sina uppgifter i snabbare
takt än de andra men ibland kan de även behöva längre tid på sig att göra något klart
eftersom de vill göra om uppgiften och göra den bättre. Man kan även differentiera
lärandeinnehållet. Det handlar om att ta vara på barnens intressen och erbjuda olika
svårighetsgrad på uppgifter. Det kan också handla om att slutprodukten kan variera
från barn till barn. Till exempel kan de begåvade barnen få göra något större projekt
medan de andra barnen gör en mindre uppgift kring ämnet. Porter (2005) skriver vidare

10

om att differentiera barnens lärandeprocess. Han menar att alla barn lär sig genom
praktiska övningar, upptäckande, lek och genom att de själva får välja hur de vill lära
sig. Det viktiga är att pedagogerna är närvarande i barnets lärande. En differentierad
lärandeprocess börjar med att pedagogen måste väcka barnens intresse och visa
meningen med det som ska läras ut. Pedagogerna bör utvidga barnens tänkande genom
att rikta deras uppmärksamhet mot olika saker och ställa frågor som får barnen att
reflektera och tänka. Pedagogen ska ge uppgifter som passar det individuella barnet.
2.2.2 Acceleration
George (2011) skriver att alla lärandestrategier där barnet placeras på en nivå högre än
barnets kronologiska ålder handlar om acceleration. Acceleration erbjuder barn
möjligheter att få mer utmaningar. Acceleration snabbar upp lärandeprocessen för att
passa ihop med barnets potential och kapacitet. Porter (2005) skriver att målet med
acceleration är att undvika att barnet blir uttråkat eller får andra svårigheter som kan
uppstå på grund av att barnet har för tråkigt. Målet är också att erbjuda barnet, i tidigt
skede, goda inlärningsstrategier och utmaningar i sitt lärande. Mönks och Ypenburg
(2009) tillägger att det alltid är fel att inte ta hänsyn till begåvade barns
utvecklingsbehov och det får alltid negativa konsekvenser för eleven. Karnes och
Stephens (2008) skriver att acceleration kan handla om att börja eller sluta skolan
tidigare, hoppa över en klass eller att fördjupa sig i ett ämne. Acceleration lämpar sig
för de barn vars akademiska behov är på en så hög nivå att deras behov inte kan stödjas
på rätt sätt i en grupp med jämnåriga. George (2011) menar att genom att låta barnen
hoppa över en klass hoppas man på att de ska få mer stimulans, vara mindre uttråkade
och tycka mer om skolan. Flera anser dock att detta inte är en bra lösning eftersom de
begåvade barnen inte är socialt mogna nog att börja skolan tidigare. Det är bättre om
barnet får en fördjupad kunskap av läroämnet i sin egen klass eller barngrupp. Det kan
till exempel handla om att barnet går på årskurs ett men läser årskurs tre matematik.
Mönks och Ypenburg (2009) skriver att det diskuteras mycket om de negativa
konsekvenserna av acceleration där barnet hoppar över en klass eller börjar ett år
tidigare i skolan men de menar att det är även viktigt att komma ihåg att denna metod
kan vara väldigt bra för endel begåvade barn. Det tas för lite hänsyn till vad som kan
hända om det begåvade barnet stannar kvar i samma grupp som jämnåriga. Ofta händer
det att det begåvade barnet blir bråkigt på grund av att hen inte får tillräckligt med

11

utmaningar. Mönks och Ypenburg (2009) menar att de begåvade barnen behöver få
vara tillsammans med barn som befinner sig på samma utvecklingsnivå.
2.2.3 Berikning
Mönks och Ypenburg (2009) skriver att berikning av den normala undervisningen kan
beskrivas som en fördjupning av lärostoffet. Det är viktigt att det extra material som
barnet får har anknytning till elevens färdigheter och behov. Ziegler (2010) skriver att
berikning kan handla om att de begåvade barnen får extra kurser inom något område,
de kan få delta, under en viss tid, i undervisning i en högre årskurs eller så kan de få
privatundervisning inom något område. Tirri och Kuusisto (2013) nämner att det i
Finland har det utvecklats flera olika alternativ för begåvade barn under det senaste
året. De tar upp att det finns särskilda skolor och program som ger möjlighet att
fördjupa sig i ämnen så som konst, sport, naturvetenskap eller språk. Trots detta nämns
inte begåvade barn i officiella dokument i Finland ännu år 2013. I Helsingfors finns
det privata grundskolor där eleverna kan få undervisning i finska och andra språk
såsom engelska, franska, tyska eller ryska. Endel högstadier och gymnasier har ordnat
frivilliga grupptillfällen där elever kan fördjupa sig i sina begåvningsområden.
Tirri och Kuusisto (2013) fortsätter att skriva att trots att Finland har gjort framsteg
vad gäller utbildning av de begåvade barnen är det viktigt att förstå att på grund av att
Finland är ett stort land till ytan men glesbefolkat är det inte möjligt att inom den
närmaste framtiden ha skillda skolor för de begåvade barnen i Finland. Därför återstår
utmaningen att garantera samma möjligheter för alla begåvade barn oberoende vilket
daghem eller vilken skola de går i. För att detta ska vara möjligt måste ämnet
begåvning diskuteras mera i samhället samt att identifieringen och stödjandet av
begåvade barn måste tas upp vid utbildningen av pedagoger.

2.3 Utmaningar för begåvade barn i förskolan
Redan i förskolan kan de begåvade barnen stöta på problem. Lie (2017) nämner att
flera begåvade barn kan ha problem med lärandesituationer som är anpassade för
genomsnittliga barn och elever. Detta kan leda till problem då de begåvade barnen
börjar skylla på sig själva då de inte klarar av något. Vilket i sin tur kan leda till dåligt
självförtroende, tvivel och frustration. Mönks och Ypenburg (2009) poängterar att vårt

12

skolsystem är bra på att ta hänsyn till de svaga barnens behov genom att ge dem det
stöd de behöver medan barn som lär sig snabbare och kan bearbeta mer stoff än normen
får ingen motsvarande hjälp. Det finns inte någon plats för dessa barn. De som vill lära
sig mer och kan bearbeta mer stoff har inget annat val än att anpassa sig till
genomsnittet.
Persson (1997) nämner att endel begåvade barn kan medvetet välja att prestera sämre
i skolan för att bli mer lik sina kamrater. Andra kan börja föra oväsen och börja bråka
för att få uppmärksamhet på grund av att de är uttråkade och inte får någon stimulans.
Detta kan leda till att dessa barn skickas på vidareutredning för att de har ett störande
beteende. Detta i sin tur kan leda till att pedagogerna inte klassar barnet som begåvat
på grund av att de kan visa tecken på motsatsen.
Porter (2005) skriver att det finns de som anser att begåvade barn redan har en stor
fördel och att de därför inte behöver någon extra uppmärksamhet eller något stöd.
Alltså att begåvning inte skulle spela någon roll. Det är inte ovanligt att pedagogerna
på daghem och förskola inte stöder de begåvade barnen eftersom de vet att de är
smarta, de bråkar inte och de ser inte ut att de har svårigheter med uppgifterna.
Pedagoger är ofta av den åsikten att det är bra ifall begåvade barn skulle få stöd men
det är inget som prioriteras eftersom begåvade barns behov inte anses ha samma
prioritet som till exempel de barn med någon form av inlärningssvårigheter
B. Rogers (2012) poängterar att det inte rekommenderas att låta begåvade barn arbeta
med icke begåvade barn. Det kan vara en stor skillnad mellan deras kunskapsnivå
vilket kan leda till att de begåvade barnen kan vara tvungna att gå ner till en lägre nivå.
Även Lie (2017) nämner att de begåvade barnen inte borde arbeta med icke begåvade
barn. Hon skriver att de begåvade barn ställs inför en stor utmaning då de måste jobba
med barn som inte befinner sig på samma nivå som dem själva. Det krävs en mer
utmanande läroplan för dem än för de andra barnen.
Lie (2017) och Feldhusen och Jarwan (2000) skriver att det är vanligt att de begåvade
barnen har en bristande social kompetens. De kan ha stora svårigheter i sociala
situationer och att leka med jämnåriga eftersom de begåvade barnen är för avancerade
i sina lekformer och för att de har stora förväntningar som de andra barnen inte kan

13

leva upp till. Lie (2017) nämner vidare att begåvade barn kan ha en överdriven
tävlingslust och de har en väldigt låg frustrationstolerans vilket också påverkar barnens
sociala relationer. Kreger Silverman (2016) skriver att begåvade barn kan ha
svårigheter med att hitta vänskapsrelationer på grund av att olikheterna mellan dem
och övriga barn blir väldigt stor.

2.3.1 Begåvade barn med inlärningssvårigheter
Porter (2005) skriver att ungefär 5–10% av alla begåvade barn har någon form av
inlärningssvårigheter. Olenchak och M. Reis (2002) nämner att vara både begåvad och
ha inlärningssvårigheter kan vara frustrerande och leda till sociala och emotionella
problem. Detta på grund av att de har svårt att förstå hur de kan göra vissa saker väldigt
bra medan de kämpar med andra. Ur pedagogers synvinkel kan detta vara ett problem
då de inte nödvändigtvis identifierar dessa barn som begåvade eftersom barnets
begåvning maskeras av deras svårigheter och tvärtom, att deras svårigheter maskeras
av deras begåvning. Detta i sin tur leder till att de inte får något stöd för sin begåvning.
Begåvade barn med inlärningssvårigheter kräver unika läroplaner och stöd för både
deras akademiska färdigheter och emotionella färdigheter. Winner (1999) poängterar
att begåvade barn kan ha en kombination av både akademiskt starka och svaga sidor.
Till exempel kan ett barn vara begåvat inom ett akademiskt område men ha
inlärningssvårigheter i ett annat.

14

3 Metod
I metodkapitlet presenteras inledningsvis studiens syfte och forskningsfrågor. Därefter
beskrivs studiens forskningsmetod samt datainsamlingsmetod. Vidare presenteras
informanterna och genomförandet av studien samt det mätinstrument som använts i
insamlingen av data. Därefter beskrivs bearbetningen och analys av data.
Avslutningsvis redogörs för avhandlingens reliabilitet, validitet och etik.

3.1 Syfte och forskningsfrågor
Syftet med avhandlingen är att undersöka lärare och speciallärare inom
småbarnspedagogikens erfarenheter av och attityder mot begåvade barn och stödjandet
av dem i förskolan. Utifrån detta syfte har följande forskningsfrågor formulerats:
1. Hurudana erfarenheter har lärare samt speciallärare av begåvade barn?
2. Hur skiljer sig inställningen mot begåvade barn samt stödjandet av dem mellan
lärare och speclärare inom småbarnspedagogik?

3.2 Mixed methods
Olsson och Sörensen (2011) skriver att kvantitativa och kvalitativa metoder är två
perspektiv inom forskningen som representerar olika kunskapsperspektiv. Den
kvalitativa delen karaktäriseras av en närhet till undersökningsproblemet. I kvalitativa
studier fungerar forskarens egna värderingar och erfarenheter som hjälpmedel för att
tolka och analysera det insamlade materialet medan i kvantitativa studier ska forskaren
beskriva och förklara hur de genomförda mätningarna utfallit. Kvantitativ forskning
syftar till att beskriva och förklara mätningsresultaten. Den kvantitativa forskningen
uttrycks oftast i siffror medan den kvalitativa metoden uttrycks i ord. Valet mellan
kvalitativ och kvantitativ metod styrs av forskningens syfte men att dessa metoder inte
utesluter varandra. Ofta används en kombination av dessa metoder för insamling och
bearbetning av data.
Utgående från avhandlingens syfte och forskningsfrågor har en kombination av två
metoder, det vill säga mixed methods använts. Frejes och Thornberg (2009) menar att
man talar om mixed methods då forskaren samlar in och analyserar data, integrerar

15

sina resultat och drar slutsatser genom att använda både kvalitativa och kvantitativa
metoder i en och samma studie. Det finns flera fördelar med att kombinera en kvalitativ
och en kvantitativ metod menar Creswell och Creswell (2018). Genom att kombinera
dessa metoder kan forskaren jämföra forskningsresultaten ur flera olika perspektiv.
Genom att använda sig av mixed methods blir det möjligt för forskaren att besvara
olika slags forskningsfrågor samt att forskaren får en större förståelse av något
fenomen än vad som skulle vara möjligt om endast en metod skulle användas.
Denscombe (2018) poängterar att Mixed methods ger forskaren möjlighet att
kontrollera resultaten från en metod med resultaten från en annan metod. Då olika
metoder används för att få fram data som är mer eller mindre överensstämmande kan
forskaren känna sig mer övertygad i sitt antagande om att resultaten är riktiga. Genom
att använda mer än en metod ges en mer fullständig och komplett bild av det som
studeras.
Creswell och Creswell (2018) skriver att det finns flera olika typer av mixed methods.
I denna avhandling använder jag mig av en design som kallas konvergerande
triangulering. Enligt Creswell och Plano Clark (2007) är konvergerande triangulering
den vanligaste formen av mixed methods. Syftet med denna metod är att samla in olika
men kompletterande data om samma ämne för att bäst kunna få en förståelse för
forskningsfrågorna. Avsikten med att använda denna metod är att föra samman de
olika styrkorna och överlappa svagheterna hos kvalitativa och kvantitativa metoder.
Inom designen konvergerande triangulering samlas data in samtidigt för de två
metoderna, analyseras skilt och sätts sedan ihop vid redovisningen av resultatet. I
denna studie har jag samlat in materialet för de två metoderna samtidigt med hjälp av
en enkät med både öppna och flervalsfrågor. Därefter har det kvantitativa och
kvalitativa data analyserats separat. Resultaten av analyserna har därefter kopplats
ihop.

3.3 Datainsamlingsmetod
I denna studie har en webbenkät används som datainsamlingsmetod. Enkäten är
uppbyggd av både flervalsfrågor och öppna frågor. Denna metod valdes eftersom jag
vill få svar från ett större antal informanter samt få svar från flera olika kommuner än
vad som skulle vara möjligt om jag till exempel gjorde intervjuer. Stukát (2011)

16

nämner att frågeformulär kan vara den mest relevanta metoden om man vill nå ut till
fler människor än vad det skulle vara möjligt vid intervju eller observation.
Vid utformningen av en enkät är det viktigt att forskaren tänker på språket och
formuleringen av frågorna. Vid en enkät finns det inga möjligheter för forskaren att
upprepa sig eller att omformulera sig ifall informanten inte förstår frågan som det
däremot finns vid en intervju. En fördel med enkät, jämfört med en intervju, är att
chansen är mindre för forskaren att omedvetet styra informantens svar (Stukát, 2011).
Stukát (2011) poängterar att risken för bortfall är stor då man använder enkäter. Det är
ofta svårt att motivera en stor och anonym grupp. En enkät måste utformas mycket
noggrant för att öka chansen att frågorna tolkas korrekt. Stukát (2011) menar att
pilotundersökningar är nödvändiga. Forskaren bör skicka ut enkäten för att kritiskt
granskas av några försökspersoner inann den skickas ut till alla informanter. Innan
enkäten för denna studie skickades ut till informanterna testades den på tre
speciallärare ute på fältet, varav en med stor kunskap inom området begåvning, samt
på medstuderanden. Stukat (2011) nämner vidare att det för att motivera informanterna
att svara på enkäten kan hjälpa att frågorna i enkäten har en logisk ordninsföljd.
Forskaren bör börja med en kort presentation om vem hen är och vad syftet med
forskningen är. Efter det kommer bakgrundfrågorna som är konkreta och lätta att svara
på och därefter kommer de mer komplicerade frågorna. Enkäten för denna studie
utformades så att informanterna först fick en kort beskrivning av syftet med studien
samt information om att alla uppgifter behandlas konfidentiellt. Därefter fick
informanterna svara på några bakgrundsfrågor och sedan fick de besvara på de mer
komplicerade frågorna.

3.4 Informanter och genomförande
Webbenkäten har utformas av en arbetsgrupp som bestod av lärare och studerande vid
fakulteten för pedagogik och välfärdsstudier (FPV) och baserar sig på Laines (2016)
doktorsavhandling. Enkäten gjordes i programmet e-lomake. Innan webbenkäten
skickades ut till pedagogerna gjordes en pilotstudie. Olsson och Sörensen (2011)
skriver att en pilotstudie är en förberedande undersökning där forskaren testar
undersökningsinstrumentet. Enkäten testades på tre speciallärare, varav en med stor

17

kunskap inom området begåvning, samt på medstuderanden. En del detaljer
förbättrades baserat på repsonsen från testpersonerna.
Anhållan om forskningslov skickades ut till chefen för småbarnspedagogik i sex
slumpmässigt valda kommuner i Svenskfinland. Då anhållan godkänts kontaktades 23
speciallärare personligen. Av dessa var det två e-postadresser som inte fungerade.
Även 39 föreståndare kontaktades som däreftersom skickade vidare enkäten till 89
lärare inom småbarnspedagogik. Föreståndarna kontaktades eftersom det inte fanns
någon lista på alla lärare inom småbarnspedagogik som arbetar i förskolor i de
kommunerna som jag hade skickat ut forskningslov till. Föreståndarna meddelade hur
många lärare inom småbarnspedagogik som enkäten skickades ut till. Den
ursprungliga svarstiden var två veckor, efter att en vecka hade gått skickades ett
påminnelsemeddelande. Svarstiden förlängdes med två veckor till på grund av att så
få

hade

svarat

på

enkäten.

Jag

skickade

därefter

ytterligare

två

påminnelsemeddelanden. Efter att fyra veckor hade gått hade det kommit in totalt 32
svar. Svarsprocenten är därmed 29%.
3.4.1 Informanter
Informanterna i denna studie utgörs av 16 stycken lärare samt 16 stycken speciallärare
inom småbarnspedagogik som arbetar på svenskspråkiga förskolor i Finland. Orsaken
till att lärare och speciallärare inom småbarnspedagogik valdes som informanter beror
på att syftet med studien utgår från lärarnas och speciallärarnas attityder gentemot
begåvade barn och stödjandet av dem i förskolan. Informanternas ålder varierade allt
från 22 till 62. Av informanterna kommer 50% från Nyland, 15,6% från Åboland och
34,4% från Österbottem.
Informanterna ombads fylla i var de har erhållit information om begåvade barn, om de
alls har erhållit någon sådan information. Jag valde att ta med denna fråga eftersom
det kan vara relevant att se på relationen mellan hur och om informanterna fått kunskap
om begåvade barn och deras inställning till begåvade barn. Tabell 1 visar hur stor
procent av informanterna som fått information om begåvade barn utifrån de givna
svarsalternativen i enkätundersökningen. De informanter som har svarat ”någon
annanstans” har bland annat nämnt att de fått information via nätet, faktaprogram samt

18

från olika arbetsgrupper kring begåvade barn. Informanterna hade möjlighet att välja
flera av svarsalternativen.
Tabell 1
Infotmanternas informationskällor

Informationsskälla

%

Under mina studier

50

Kurser

31

Föreläsningar med specialister inom området

19

Böcker inom området

41

Forskningsartiklar

41

Dagstidningar

34

Ingenstans

6

Någon annanstans, vänligen definiera nedan

19

3.4.2 Bortfall
Då en enkätundersökning görs är det vanligt att det förekommer bortfall av
respondenter. Ett externt bortfall handlar om att ett person inte vill delta i en
undersökning medan ett internt bortfall handlar om att någon inte svarar på några
enstaka frågor i enkäten (Olsson och Sörensen, 2011).
Enkäten skickades ut till 112 lärare och speciallärare inom småbarnspedagogiken
varav 32 svarade. Det externa bortfallet är då 71%. Av de frågor som denna studie
baserar sig på varierade det interna bortfallet mellan 3.1% och 9.4% mellan
variablerna.

3.5 Mätinstrument

19

Enkäten för denna studie har utformas av en arbetsgrupp med lärare och studerande på
FPV och baserar sig på det mätverktyg som Laine (2016) använt sig av i sin
doktorsavhandling. I enkäten ingår även 34 skalfrågor från Gagnés och Nadeaus
(1991) mätverktyg. Frågorna om informanternas bakgrund är inspirerade av Laines
(2016) mätinstrument medan påståendena om begåvade barn är tagna ur Gagnés och
Nadeaus (1991) mätinstrument. Avhandlingens kvantitativa del fokuserar endast på de
frågor gällande attityden som är tagna ur Gagne och Nadeaus mätverktyg.
3.5.1 Attityder till begåvning
För att mäta lärare och speciallärare inom småbarnspedagogiks inställning gentemot
begåvade barn och stödjandet av begåvade barn i förskolan har Gagné och Nadeaus
(1991) mätverktyg använts. Frågeformuläret består av 34 påståenden (Bilaga 1) där
informanterna ska ta ställning till påståendet genom att välja det alternativ som passar
bäst för informanten själv. Skalan 1–5 användes där ett betyder håller inte alls med
och fem betyder håller helt med. Skalan, på en del frågor, svängdes om för att
summavariablerna skulle bli meningsfulla.
De 34 påståendena delas upp i sex underskalor; 1. Behov och stöd (t.ex. våra förskolor
borde erbjuda specialpedagogiska arrangemang för begåvade barn), 2. Motstånd
(t.ex. nackdelen med speciella program för begåvade barn är att de skapar elitism), 3.
Socialt värde (t.ex. begåvade barn är en värdefull resurs för vårt samhälle), 4.
Bortstötning (t.ex. ett barn som är identifierad som begåvad har större svårigheter att
få vänner), 5. Gruppering enligt förmåga (t.ex. det bästa sättet att möta behoven hos
begåvade barn är att erbjuda dem undervisning i små grupper) och 6. Acceleration
(t.ex. ett större antal begåvade barn borde få tillåtelse att börja skolan tidigare). Höga
värden inom underskalorna behov och stöd, socialt värde, gruppering enligt förmåga
och acceleration indikerar en positiv attityd gentemot begåvade barn medan höga
värden inom motstånd och bortstötning indikerar en negativ attityd gentemot begåvade
barn.
Deskriptiv statistik över alla kategorierna finns i Tabell 2. Medeltalets värden av varje
enskild kategori är tolkat utifrån Gagné och Nadeaus (1991) tolkning av värdena.
Värden över 4,00 indikerar på en väldigt positiv (VP) attityd, värden mellan 3,26 och
4,00 indikerar på en positiv (P) attityd. Värden från 2,75 till 3,25 indikerar en

20

ambivalent (A) attityd, medan värden från 2,00 till 2,74 indikerar en negativ (N)
attityd. Värdena under 2,00 indikerar en väldigt negative (VN) attityd.
Tabell 2
Deskriptiv statistik över alla variabler

Beroende variabler

1. Spec. lärare

M

SD

Attityd

N

1. Spec. lärare

3,71

0,617

P

14

2. Lärare

3,57

0,374

P

15

1. Spec. lärare

2,31

0,567

N

14

2. Lärare

2,84

0,604

A

15

1. Spec. lärare

2,65

0,541

N

15

2. Lärare

3,03

0,752

A

16

1. Spec. lärare

2,47

0,973

N

16

2. Lärare

2,45

0,901

N

16

Gruppering enligt

1. Spec. lärare

3,37

0,671

P

15

förmåga

2. Lärare

2,92

0,574

A

16

Acceleration

1. Spec. lärare

3,14

0,638

A

16

2. Lärare

3,07

0,703

A

14

2. Lärare
Behov och stöd
Motstånd

Socialt värde

Bortstötning

Not. P = positiv attityd, N = negativ attityd, A = ambivalent attityd. Spec. lärare =
speciallärare.
3.5.2 Bakgrundsvariabler
Allmän information om informanterna frågades för att få reda på deras ålder, deras
nuvarande tjänstebeteckning, i vilken region de arbetar, hur många år de har arbetat
som lärare inom småbarnspedagogik samt var de har erhållit information om begåvade
barn, om de alls har erhållit någon information om begåvning. I enkäten handlar det
om frågorna ett, tre, fyra, sex och sju. Dessa frågor är, som tidigare nämnts, inspirerade
av Laines (2016) doktorsavhandling.

21

3.6 Bearbetning och analys av data
Svaren till fråga nio och tolv har analyserats ur ett kvalitativt perspektiv med hjälp av
innehållsanalys medan svaren till fråga tretton har analyserats kvantitativt med hjälp
av en envägs multivariat variansanalys (One-way MANOVA).
3.6.1 Analys av kvalitativa delen
För att analysera respondenternas erfarenheter av begåvade barn har innehållsanalys
använts. Denscombe (2018) skriver att innehållsanalys följer en logisk och enkel
procedur. Innehållsanalys går ut på att forskaren bryter ner den valda texten i mindre
enheter, det kan handla om enstaka ord, meningar eller bilder. Därefter utarbetas
kategorier för att analysera det insamlade materialet. Forskaren bör ha en klar bild av
vilka typer av kategorier som är intressanta för forskaren själv. Efter detta kodas
enheterna i överensstämmelse med kategorierna. Därefter räknas och analyseras
förekomsten av dessa enheter.
I denna avhandling har informanternas beskrivninga om problem som begåvade barn
kan ha stött på i förskolan, exporteras från en Excel-fil till ett Word dokument. Svaren
har lästs igenom noggrant flera gånger för att hitta likheter och olikheter bland svaren.
Informanternas svar har sedan färgkodats enligt liknande typer av problem som
begåvade barn kan stöta på i förskolan. Utifrån dessa likheter utarbetades tre kategorier
för att vidare kunna analysera materialet.

3.6.2 Analys av kvantitativa delen
Den statistiska analysen för denna studie har gjorts i statistikverktyget SPSS (version
26). För att analysera hur inställningen gentemot begåvade barn skiljer sig mellan
lärare och speciallärare inom småbarnspedagogik har en envägs multivariat
variansanalys (One-way MANOVA) används. Field (2018) nämner att MANOVA test
används då forskaren vill ta reda på skillnader mellan flera olika variabler. MANOVA
test gör det möjligt att ta reda på om olika grupper skiljer sig åt inom flera olika
variabler.

22

3.7 Reliabilitet, validitet och etik
Olsson och Sörensen (2011) och Stukát (2011) skriver att reliabilitet handlar om hur
bra det som ska mätas faktiskt mäts samt att resultatet blir detsamma vid varje mätning.
Reliabilitet handlar alltså om hur bra mätinstrumentet är som har använts i
undersökningen. Eliasson (2018) skriver att en forskare kan öka reliabiliteten genom
att mäta de viktigaste variablerna på flera olika sätt i en enkät. I ett frågeformulär
handlar detta om att ställa flera olika frågor för att mäta en och samma variabel. För
att öka reliabiliteten i denna studie har enkäten flera frågor som mäter samma saker.
Enkäten har även granskas av tre speciallärare, varav en har stor kunskap inom
området särbegåvade barn. En del detaljer förbättrades baserat på responsen från
testpersonerna. Enkäten har även skickats till några medstuderanden som granskat den
och gett förbättringsförslag. För att kunna kontrollera reliabiliteten krävs en tydlig
redogörelse för metoden, analysen och beslutsfattandet, så att det finns möjlighet att
granska forskningsprocessen i efterhand. I denna studie redogörs grundligt för
forskningsprocessens olika delar, för att det vid behov skulle gå att granskas i
efterhand.
För att kontrollera reliabiliteten i studien har en beräkning av Cronbachs Alpha (α)
gjorts. Olsson och Sörensen (2011) nämner att ett värde på 0,90 eller högre tyder på
hög grad av reliabilitet medan värden mellan 0,70 och 0,89 är acceptabelt. Värden
under 0,70 tyder däremot på en låg reliabilitet. I Tabell 3 presenteras α-värdet för varje
variabel samt korrelationerna mellan de olika variablerna.
Tabell 3
Korrelationsanalys och α-värden för variablerna

1. Stöd
2. Motstånd
3. Social

1.

2.

3.

4.

5.

6.

α

1

- 0,007

0,335

0,037

- 0,074

- 0,146

0,664

1

0,366

0,234

- 0,374*

0,349

0,762

1

0,017

- 0,143

- 0,018

0,495

1

- 0,087

0,168

0,666

1

0,011

0,304

1

0,407

4. Bortstötning
5. Gruppering
6. Acceleration
Not. A. * = p< 0,05

23

Not. B. Stöd=behov av stöd, Social= social värde, Gruppering=gruppering enligt
förmåga
Validitet handlar om att forskningen mäter det som faktiskt ska mätas. Fastän
reliabiliteten är hög är det inte en självklarhet att validiteten är hög menar Stukát
(2011). Stuktát (2011) poängterar vidare att då en forskning har med människor att
göra så kan man aldrig vara säker på hur ärligt informanterna svarar på frågorna, vilket
påverkar validiteten. I denna studie är jag intresserad av informanternas egna åsikter
och beskrivningar. Det kan därför vara svårt att veta om informanterna är helt ärliga
då de svarar på enkäten eller om de ger ett sådant svar som de tror att jag vill ha. För
att höja validiteten så bad jag informanterna att välja det alternativ som bäst passade
in på dem. Denscombe (2018) nämner att validitet handlar om huruvida forskaren har
ställt rätt frågor och sett på rätt saker. Han menar att det data som har samlats in måste
ha en direkt relevans för de frågor som undersöks. För att testa detta kan forskaren
utföra en pilotstudie för att testa forskningsinstrumentet. Före min enkät skickades ut
till de egentliga informanterna gjordes en pilotstudie. Enkäten skickades ut till några
speciallärare på fältet samt till några medstuderanden för att testa enkäten och se ifall
jag fick svar på mina forskningsfrågor med just de frågor som jag hade i enkäten.
Stukát (2011) menar att det inom forskningens etiska principer finns fyra krav som
berör det grundläggande individskyddskravet; informationskravet, samtyckeskravet,
konfidentialitetskravet och nyttjandekravet. Informationskravet handlar om att
informanterna ska få information om syftet med studien samt att deltagandet är
frivilligt. Informanterna ska även få information om hur studien utförs samt hur
resultatet kommer att användas. Med samtyckeskravet menas att informanterna själva
får välja om de vill delta i studien eller inte. Konfidentialitetskravet handlar om
informanternas anonymitet. Nyttjandekravet handlar om att det insamlade materialet
inte får utnyttjas eller utlånas för andra syften som inte är vetenskapliga. I denna studie
fick informanterna information om att enkäten var en del av min magistersavhandling
samt vad syftet med min studie var. Denna information fick de i samma epostmeddelande som länken till enkäten fanns. Informanterna valde själva om de
svarade på enkäten eller inte. I e-postmeddelandet stod det även att all information
behandlas konfidentiellt samt att inga namn på förskolor, personer eller kommuner
kommer att nämnas i avhandlingen. Detta poängterades även i enkäten.

24

4 Resultat
I detta kapitel redovisas undersökningens resultat. Resultatet redovisas utifrån de två
forskningsfrågorna.

Inledningsvis

redovisas

resultatet

för

den

första

forskningsfrågan, vilken redovisas kvalitativt. Därefter redovisas den andra
forskningsfrågan, vilken redovisas kvantitativt.

4.1 Erfarenheter av begåvade barn
För att ta reda på hurudana erfarenheter lärare samt speciallärare inom
småbarnspedagogik har av begåvade barn ställdes en flervalsfråga om hur många
begåvade barn de uppskattar att de har kommit i kontakt med under detta läsår (Bilaga
2). Informanterna svarade på frågan utifrån följande svarsalternativ: har inte kommit i
kontakt med något begåvat barn, 1–2, 3–4, 5–6, 7–8 eller 9 eller fler. Figur 1 visar hur
många begåvade barn informanterna uppskattar att de kommit i kontakt med begåvade
barn under läsåret 2018-2019. Resultatet visar att 25% av informanterna ansåg att de
inte kommit i kontakt med något begåvat barn under läsåret medan 65% av
informanterna ansåg att de kommit i kontakt med 1–2 begåvade barn. 10% av
informanterna ansåg att de kommit i kontakt med 3–4 begåvade barn under läsåret.
Figur 1
Hur många begåvade barn informanterna uppskattat att de kommit i kontakt med
under ett läsår (n=32)

Antal informanter i procent

70
60
50
40
30
20
10
0
..inte kommit i kontakt..

1-2 stycken

3-4 stycken

Vidare ställdes den öppna frågan ”om, ja, vänligen beskriv de problemen”, vilken är
en följdfråga till frågan ”har du några erfarenheter av att begåvade barn stött på

25

problem i förskolan?” (Bilaga 3). Av informanterna som deltog i studien var det 31%
som inte ansåg att de begåvade barnen stött på något problem i förskolan. Utifrån de
övriga informanternas svar identifierades tre kategorier: sociala svårigheter, brist i
undervisningen samt motivationsbrist. En del av svaren kunde användas i flera av
kategorierna.
Sociala svårigheter
Av informanterna var det tolv stycken som har erfarenheter av att begåvade barn haft
svårigheter med de sociala relationerna. Informanternas beskrivningar handlar främst
om att de begåvade barnens sociala färdigheter skiljer sig från de jämåriga samt att de
begåvade barnen kan uppleva att de inte blir förstådda av de andra barnen.
”Sociala färdigheterna var under åldersförväntan”
”Ibland utvecklas de begåvade barnen litet på bekostnad av de sociala och
emotionella färdigheterna vilket kan märkas i kamratrelationerna”
”Utanförskap har jag också sett pga ett annorlunda socialt beteende och förhållande
till andra människor”
”Vissa barn har också haft sociala problem då deras lekar varit mera avancerade än
deras jämnårigas lekar”
Brist i undervisningen
Av informanterna var det elva stycken som nämnde brist i undervisningen för
begåvade barn i förskolan. Beskrivningarna handlar oftast om att de begåvade barnen
är uttråkade, på grund av för lätta uppgifter, vilket leder till beteendeproblem.
”De blir lätt rastlösa, bråkar för att de tycker förskole-uppgifter är för enkla och de
utför dem snabbare än andra.”
”Om förskolan blir för lätt för dessa barn kan det leda till att de upplevs störande eller
besvärliga när de agerar ut p.g.a. att de inte får den utmaning de behöver.”

26

”Största utmaningen var att få gruppens lärare att förstå att alla barn ska mötas där
de är och få det stöd barnet behöver och de utmaningar som behövs, differentiering,
individuellt bemötande.”
”Kan vara utåtagerande och okoncentrerade för att takten är för långsam för dem”
”De kan ofta uppfattas som rastlösa, koncentrationssvårigheter, störande beteende,
men egentligen kan det bero på brist på utmaningar.”
”Saknat utmaningar på lämplig nivå.”
”Några barn har fått beteendeproblem då uppgifterna som de fått i förskolan varit för
enkla. De har blivit rastlösa, okoncentrerade, irriterade och ibland t.o.m. fysiskt
våldsamma.”
”Uppgifter och aktiviteter blir för lätta”
Motivationsbrist
Av informanterna var det sex stycken som nämnde att de begåvade barnen kan bli
omotiverade och rastlösa. Motivationsbristen grundar sig i att de begåvade barnen inte
får den stimulans de behöver.
”Barnet har blivit uttråkat, omotiverat, tyckt att det inte varit tillräckligt intressant i
förskolan.”
”De har blivit rastlösa, okoncentrerade”
”De blir lätt rastlösa”
”Rastlöshet, omotiverade om de inte får den stimulans de behöver”
”De blir uttråkade”

27

4.2 Inställningen mot och stödjandet av begåvade barn
One-way MANOVAn visade att det inte finns någon signifikant skillnad mellan
lärargrupperna överlag, F (6,19) = 1,87, p = 0,138, Wilk´s Λ = 0,628, partial η2 =
0,372). Tabell 4 visar däremot att det finns en signifikant skillnad i motstånd (p < 0,1)
samt gruppering enligt förmåga (p < 0,1) om man ser på de enskilda variablerna.
Lärarna inom småbarnspedagogik (M = 2,84) hade högre medelvärde än speciallärarna
(M = 2,31) inom variabeln motstånd. Medan speciallärarna inom småbarnspedagogik
(M = 3,37) hade högre medelvärde än vad lärarna inom småbarnspedagogik (M = 2,92)
hade inom variabeln gruppering enligt förmåga hade.

Tabell 4 visar även

effektstorleken hos variablerna. En liten effekt har värden < 0,01, en medelstor effekt
har värden < 0,06 medan en stor effekt har värden > 0,14. Både variabeln motstånd
samt gruppering enligt förmåga har en medelstor effektstorlek, vilket innebär att det
finns en medelstor skillnad mellan lärargrupperna i deras attityder kring begåvade
barns motstånd samt att gruppera barnen enligt förmåga.
Tabell 4
Effektstorleken hos variablerna

Beroende variabel

Dfmellan

Dfinom

F

p

Partial Eta
Squared

Behov och stöd

1

24

0,81

0,778

0,003

Motstånd

1

24

3,841

0,062

0,138

Socialt värde

1

24

1,868

0,184

0,072

Bortstötning

1

24

0,000

0,984

0,000

Gruppering enligt förmåga

1

24

5,029

0,034

0,173

Acceleration

1

24

0,873

0,359

0,035

Höga värden inom variablerna behov och stöd, socialt värde, gruppering enligt
förmåga och acceleration indikerar en positiv attityd gentemot begåvade barn medan
höga värden inom motstånd och bortstötning indikerar en negativ attityd gentemot
begåvade barn. Figur 2 visar skillnaderna i medelvärdet mellan lärargrupperna för alla
variabler. Resultatet visar att lärarna inom småbarnspedagogik hade en mer negativ

28

attityd inom både variabeln motstånd och variabeln gruppering enligt förmåga än vad
speciallärarna inom småbarnspedagogik hade.

Figur 2
Skillnader mellan lärargrupperna för de olika variablerna
4
3,5

Medelvärde

3
2,5
2
1,5
1
0,5
0
Behov av stöd

Motstånd

Socialt värde
Speciallärare

Not. Gruppering=gruppering enligt förmåga

29

Bortstötning
Lärare

Gruppering

Acceleration

5 Diskussion
I detta kapitel diskuteras inledningsvis undersökningens metod. Därefter diskuteras
undersökningens resultat i relation till tidigare forskning. I resultatdiskussionen
diskuteras varje forskningsfråga skillt för sig. Avslutningsvis ges förslag på vidare
forskning.

5.1 Metoddiskussion
Syftet med denna undersökning är att ta reda på lärare och speciallärare inom
småbarnspedagogikens erfarenheter samt attityder mot begåvade barn i förskolan.
Utgående från undersökningens syfte och forskningsfrågor har mixed methods använts
som metod. Denna metod används för att forskaren ska få en djupare förståelse av det
fenomen som undersöks samt för att få svar på olika typer av forskningsfrågor menar
Creswell och Creswell (2018). I och med mixed methods har jag haft möjlighet att
undersöka lärare och speciallärare inom småbarnspedagogikens erfarenheter samt
attityder mot begåvade barn samt stödjandet av begåvade barn från flera olika
perspektiv och fått en djupare inblick i fenomenet än vad som skulle vara möjligt om
jag endast använt en metod. Undersökningen utgår från insamlat data om begåvade
barn i förskolan. Data har samlats in genom en webbenkät som baserar sig på tidigare
välfungerande enkäter.
Webbenkäten skickades ut till

23 speciallärare samt 89 lärare inom

småbarnspedagogik. För denna undersökning var webbenkäter en lämplig
datainsamlingsmetod eftersom jag då kunde nå ut till ett större antal informanter på ett
större geografiskt område än vad det skulle ha varit möjligt om jag till exempel gjort
intervjuer. Fastän enkäten skickades ut till många lärare och speciallärare inom
småbarnspedagogik fanns det ett stort externt bortfall. I och med det stora bortfallet
ger denna studie inte en helhetsbild av lärare och speciallärare inom
småbarnspedagogikens erfarenheter och attityder mot begåvade barn. Därför bör man
vara försiktig med hur man tolkar resultatet. Det stora bortfallet kan bero på att enkäten
skickades ut under en dålig tid på året då speciallärare samt lärare inom
småbarnspedagogik har mycket annat att tänka på. Bortfallet kan även bero på att
enkätens ämne kändes svårt och att informanterna eventuellt inte ansåg sig ha
tillräckligt med kunskap för att besvara enkäten. En annan orsak för det stora bortfallet

30

kan vara att enkäten var väldigt omfattande och informanterna kände att det var för
tidskrävande att besvara den. För att minska på bortfallet skulle enkäten ha kunnat
skickas ut under en annan tidpunkt på året samt att enkäten kunde ha kortats av.
Analysmetoderna som använts i denna avhandling har fungerat bra. Undersökningens
första forskningsfråga har analyserats kvalitativt genom att använda innehållsanalys.
Innehållsanalys användes för att sammanfatta informanternas utsagor och för att kunna
göra grupperingar för att ge en överblick av informanternas svar. Informanternas svar
var kortfattade men de gav ändå en helhetsbild av vilka problem de begåvade barnen
har stött på i förskolan. Den andra forskningsfrågan har analyserats kvantitativt genom
att använda en envägs multivariat variansanalys (One-way MANOVA). Field (2018)
nämner att MANOVA test gör det möjligt att ta reda på om olika grupper skiljer sig åt
inom flera olika variabler. MANOVAn användes för att jag ville undersöka
skillnaderna mellan lärare och speciallärare inom småbarnspedagogiken inom flera
olika variabler.
Cronbachs alpha har använts för att mäta reliabiliteten för denna studie. De flesta
variabler hade ett lågt alpha värde, vilket eventuellt kan bero på ett lågt antal frågor
inom variablerna eller att alla frågor inom variablerna inte mätte helt samma sak.
Därför ska man tolka resultatet med en viss försiktighet. För att öka reliabiliteten samt
validiteten i denna undersökning har enkäten granskas noggrant och testats av
speciallärare ute på fältet samt av medstuderande innan den skickades ut till
informanterna. Forskningsprocessens olika delar redogörs noggrant för att det vid
behov skulle gå att granskas i efterhand. Enkäten har flera frågor som mäter samma
saker vilket höjer reliabiliteten. Reliabiliteten skulle kunna höjas ytterligare om det
skulle finnas fler frågor i

en del av variablerna. Till exempel hade variabeln

”bortstötning” endast tre frågor medan variabeln ”behov och stöd” hade åtta frågor.
Validitet handlar om hur bra studien undersöker det som ska undersökas (Stukát,
2011). Syftet med denna avhandling är att undersöka lärare och speciallärare inom
småbarnspedagogikens erfarenheter samt attityder mot begåvade barn i förskolan. På
basen av att syftet samt de två forskningsfrågorna har besvarats anser jag att denna
studie har undersökt det som varit som avsikt att undersöka. Trots att allt detta har
gjorts för att höja reliabiliteten och validiteten så finns det brister i och med det stora
bortfallet.

31

De

forskningsetiska

kraven;

informationskravet,

samtyckeskravet,

konfidentialitetskravet och nyttjandekravet (Stukát, 2011), uppfylls i denna
undersökning. Informanterna fick information angående undersökningens syfte samt
informationen om att deltagandet var frivilligt. Informanterna

fick ett e-

postmeddelande där det stod att all information behandlas konfidentiellt samt att inga
namn på förskolor, personer eller kommuner kommer att nämnas i avhandlingen. Detta
poängterades även i enkäten. Informanterna valde själva om de deltog i studien eller
inte.

5.2 Resultatdiskussion
Syftet med avhandlingen är att undersöka lärare och speciallärare inom
småbarnspedagogikens erfarenheter och attityder mot begåvade barn och stödjandet
av dem i förskolan. Jag undersökte hurudana erfarenheter lärare samt speciallärare har
av begåvade barn. Vidare undersökte jag hur attityden gentemot begåvade barn samt
stödjandet av dem skiljer sig mellan lärare och speciallärare inom småbarnspedagogik.
Resultatet diskuteras i forskningsfrågornas ordningsföljd.
5.2.1 Lärare och speciallärare inom småbarnspedagogikens erfarenheter av begåvade
barn
Resultatet av undersökningen visar att 75% av speciallärarna samt lärarna inom
småbarnspedagogik kommit i kontakt med begåvade barn under ett läsår. Persson
(1997) menar att begåvade barn kan vara svåra att identifiera och att pedagoger inte
klassar barn som begåvade eftersom de visar tecken på motsatsen, till exempel kan de
medvetet börja prestera sämre i uppgifter eller bli bråkiga och därför inte identifieras
som begåvade. Utgående från denna undersökning upptäcks dessa barn i de flesta fall.
En orsak till att så många av informanterna har kunnat identifierat begåvade barn i sin
barngrupp kan bero på att 94% av informanterna har erhållit information om begåvade
barn ifrån olika informationskällor. Lie (2017) poängterar att för att begåvade barn ska
kunna identifieras och få det stöd som de behöver är det viktigt att personalen i
förskolan får kunskap om begåvade barn. Trots att 75% anser sig ha mött begåvade
barn, framkommer det inte i denna studie om de barn de ansett att är begåvade faktiskt
är det.

32

Diskussionen kring begåvade barn har blivit allt mer aktuell och lyfts fram mer inom
daghem, förskola och skola. Detta kan vara orsaken till att majoriteten av
informanterna ansett sig ha kommit i kontakt med begåvade barn under läsåret. Skulle
denna studie ha gjorts för några år sedan kan det hända att resultatet skulle ha sett
annorlunda ut. Lärarna samt speciallärarna inom småbarnspedagogik skulle
förmodligen ha angett ett mindre antal begåvade barn som de kommit i kontakt med.
Ämnet begåvning är ändå relativt nytt inom daghem och förskola, vilket kan förklara
att det fanns 25% som inte ansåg att de kommit i kontakt med något begåvat barn under
läsåret 2018-2019.
Informanternas beskrivningar av problem som begåvade barn kan möta i förskolan kan
bidra till en förståelse för i vilka situationer det kan uppstå problem och därmed
fungera som en grund för de situationer där det behövs sätta in fler resurser för att
underlätta de begåvade barnens vardag i förskolor och ge dem det stöd som de behöver.
Undersökningens resultat stämmer överens med vad tidigare forskning kommit fram
till. De flesta informanterna nämnde sociala svårigheter som en utmaning som de
begåvade barnen kan möta i förskolan. Utmaningarna handlade om att de begåvade
barnens sociala färdigheter skiljer sig från de andra barnens samt att de begåvade
barnen kan uppleva att de inte blir förstådda av de andra barnen. Att sociala svårigheter
är en stor utmaning för begåvade barn visar även tidigare forskning (Lie, 2017;
Feldhusen & Jarwan, 2000; Kreger Silverman, 2016).
Även brist i undervisningen samt motivationsbrist var det fler som tog upp som ett
problem. Brister i undervisningen handlade främst om att de begåvade barnen blir
uttråkade på grund av för lätta uppgifter. Detta i sin tur leder ofta till beteendeproblem.
Motivationsbristen grundade sig på att de begåvade barnen inte fått den stimulans de
behövt. Att motivationsbrist samt brister i undervisningen är ett stort problem som
leder till att de begåvade barnen blir uttråkade och får beteendeproblem visar även
tidigare forskning (Laine, 2016; Laine & Tirri, 2015; Persson, 1997; Porter, 2005).
Laine (2016) nämner att det i det finländska skolsystemet är upp till varje lärare att
identifiera de barn som behöver mer utmaningar samt att det är upp till varje lärare om
och hur de begåvade barnen ska stödjas. Detta innebär att alla begåvade barn inte får
lämpliga utmaningar och det stöd de skulle behöva. Därför är det viktigt att alla
pedagoger bör få kunskap om hur de kan möta och stöda de begåvade barnen.

33

Resultatet visar att lärarna och speciallärarna inom småbarnspedagogik känner igen de
utmaningar som begåvade barn har i förskolan och inser att de största utmaningarna
handlar om att undervisningen inte tillgodoser de begåvade barnen. Detta tyder på att
de är medvetna om att de begåvade barnen behöver stöd.
5.2.2 Inställningen mot och stödjandet av begåvade barn
Resultatet visade att lärarna och speciallärarna har en relativt positiv attityd gentemot
begåvade barn samt stödjandet av begåvade barn. Resultatet visade ytterligare att det
inte fanns någon signifikant skillnad mellan lärargrupperna överlag. Däremot så fanns
det skillnader mellan lärargruppernas attityder inom variablerna motstånd och
gruppering

enligt

småbarnspedagogik

förmåga.

Inom

en

negativ

mer

båda

variablerna

attityd

än

vad

hade

lärarna

inom

speciallärarna

inom

småbarnspedagogik hade.
Inom variabeln motstånd hade lärarna inom småbarnspedagogik en mer negativ attityd
än vad speciallärarna inom småbarnspedagogik hade. Detta innebär att lärarna inom
småbarnspedagogik håller, bland annat, mera med påståendet att barn med svårigheter
är i större behov av specialpedagogiskt stöd än vad de begåvade barnen är. Lärarna
inom småbarnspedagogik höll även mera med påståendet att det är föräldrarna som
har det största ansvaret att hjälpa de begåvade barnen att utveckla sina förmågor. Detta
stämmer överens med det som tidigare forskningar kommit fram till (Perković Krijans
& Edita Borićs, 2014). Skillnaderna mellan lärargrupperna kan bero på att det blir allt
fler barn med inlärningssvårigeheter i de redan stora barngrupperna, och lärarna inom
småbarnspedagogiken anser att det inte finns tillräckligt med tid eller resurser för att
stöda de begåvade barnen, eftersom de redan kan det de borde kunna i förskolan.
Speciallärarna däremot, jobbar inte i en stor barngrupp och kan därför lättare se det
begåvade barnets behov. Tirri och Kuusisto (2013) poängterar att specialpedagogiken
är en viktig faktor då det handlar om att stöda de svagare barnen medan begåvade
barnen sällan får något motsvarande stöd. Även Porter (2005) nämner att det kan hända
att lärarna på förskolorna inte stöder de begåvade barnen på samma sätt som de svagare
barnen eftersom de är smarta och inte ser ut att ha svårigheter med uppgifterna.

34

Inom variabeln gruppering enligt förmåga hade lärarna en mer negativ attityd än vad
speciallärarna inom småbarnspedagogik hade. Detta innebär att lärarna håller mera
med påståendet att bland annat begåvade barn behöver finnas i de vanliga
barngrupperna eftersom de ger intellektuell stimulans åt de övriga barnen. Lie (2017)
poängterar att de begåvade barnen bör grupperas med andra barn som befinner sig på
samma intellektuella nivå. En orsak till att lärarna anser att begåvade barn behöver
finnas i de vanliga barngrupperna för att ge intellektuell stimulans åt de övriga barnen
kan vara att specialpedagogiken i Finland handlar mycket om att stöda de barn med
svårigheter. Genom att gruppera begåvade barn med de svagare barnen kan det stöda
de svagare barnen medan de begåvade barnen blir tvungna att gå ner på en lägre nivå.
Båda lärargrupperna höll med påståendet om att det är sämre för begåvade barn att
stanna i barngruppen med anpassningar än att börja skolan tidigare. Det finns
varierande årsikter om detta. George (2011) menar att genom att låta barn börja skolan
tidigare hoppas man på att de ska få mer stimulans och vara mindre uttråkade men det
finns flera forskare som inte anser att detta är en bra lösning eftersom de anser att de
begåvade barnen inte är socialt mogna nog att börja skolan tidigare.
Båda lärargrupperna hade positiva attityder gentemot stödjandet av begåvade barn,
vilket stämmer överens med vad tidigare forskning har kommit fram till (Perković
Krijan & Borić, 2014; Laine, 2016). Detta tyder på att lärarna samt speciallärarna inom
småbarnspedagogiken inser begåvade barns behov av stöd, vilket även kom fram i
resultatet för den första forskningsfrågan. Både lärarna och speciallärarna inom
småbarnspedagogiken hade ambivalenta attityder kring acceleration viket stämmer
överens med det som Perković Krijan och Borić (2014) kommit fram till, men skiljer
sig från det som Laine (2016) kom fram till. I Laines (2016) studie hade lärarna en mer
negativ attityd till acceleration. Att lärarna och speciallärarna är positivt inriktade till
att de begåvade barnen bör börja skolan tidgare kom även fram i variabeln gruppering
enligt förmåga.
Båda lärargrupperna hade en relativt negativ attityd mot variabeln socialt värde. Trots
detta var det flera som ansåg att de begåvade barnen är en värdefull resurs för
samhället. Detta stämmer inte överens med vad Perković Krijan och Borić (2014)
kommit fram till i sin studie. I deras studie kom de fram till att lärarna hade positiva
attityder gentemot de begåvade barnens sociala värde. Resultatet från denna

35

undersökning visade att båda lärargrupperna hade negativa attityder i påståenden inom
variablen bortstötning. Dock indikerar negativa attityder i påståendena inom denna
variabeln på en positiv attityd gentemot begåvade barn, vilket stämmer överens med
tidigare forskning (Perković Krijan & Borić, 2014). Variabeln bortstötning mäter
informanternas uppfattning om att begåvade barn är isolerade i samhället. En positiv
attityd inom variabeln bortstötning innebär att informanterna höll bland annat med
påståendet om att barn som identifieras som begåvade har större svårigheter att skaffa
vänner. Detta är även något som tidigare forskning (Lie, 2017; Feldhusen & Jarwan,
2000; Kreger Silverman, 2016) kommit fram till.

5.3 Slutsatser och förslag på fortsatt forskning
Resultaten för undersökningen visar att båda lärargrupperna inser begåvade barnens
behov av stöd. De var positivt inställda till att de begåvade barnen ska få det stöd de
behöver. Trots detta grundar sig nästan alla informanters beskrivningar av de problem
som begåvade barn stött på i förskolan på att de begåvade barnen inte fått den
stimulans eller det stöd de behöver. Detta kunde eventuellt bero på, trots att de flesta
lärare inser begåvade barns behov av stöd, att begåvade barns stöd bortprioriteras
eftersom de anser att barn med svårigheter är i större behov av stöd och de upplever
att det inte finns tillräckligt med resurser för att stöda de begåvade barnen.
Tidigare forskning visar att brist på kunskap om begåvade barn kan påverka lärares
attityder negativt. Lärarna och speciallärarna inom småbarnspedagogiken bör därför
få utbildning i hur de bäst kan stöda dessa barn. Kännedom om lärargruppernas
attityder, som har identifieras i denna studie, kan vara till nytta för att få en inblick i
hur begåvade barn och stödjandet av begåvade barn i förskolan uppfattas. Resultatet
kan även vara till nytta vid utbildningen av lärare inom småbarnspedagogik för att visa
hurudana attityder lärare och speciallärare inom småbarnspedagogik kan ha och
därmed fungera som grund för hurudana attityder kring begåvade barn utbildningen
bör sträva efter att lära ut. Lärares kunskap om och attityder mot begåvade barn och
stödjandet av begåvade barn avspeglas i den undervisning och det stöd som de
begåvade barnen får. Därför är det viktigt att uppmärksamma dessa barn redan i
förskolan. Resultatet för denna studie kan ge en inblick i vilka problem som kan uppstå

36

i förskolan ifall de begåvade barnen inte får det stöd de behöver samt ge en förståelse
för varför det är viktigt att stöda de begåvade barnen redan i förskolan.
I och med att forskning om begåvade barn i daghem och förskolor är relativt ovanligt
finns det många möjligheter för fortsatt forskning inom ämnet. Denna studie har
fokuserat på lärares och speciallärares erfarenheter samt attityder mot begåvade barn i
förskolan. Ett alternativ till forskning är att fokusera på begåvade barn i daghemsålder
och då undersöka lärare inom småbarnspedagogikens attityder gentemot begåvade
barn i de lägre åldrarna. I denna undersökning framkom det att lärarna och
speciallärarna inom småbarnspedagogik ansåg att det finns brister i undervisningen för
de begåvade barnen samt att även dessa barn borde få stöd. Det skulle vara intressant
att undersöka vilka undervisningsmetoder som används för att stöda de begåvade
barnen samt vilka undervisningsmetoder som lämpar sig bäst för de begåvade barnen.

37

Litteratur
B. Rogers, K. (2002). Effects of acceleration on gifted learners. I Neihart, M., M.
Reis, S., M. Robinson, N. & M. Moon, S. (Red.), The social and emotional
development of gifted children (3–12). Prufrock Press

Cosmovici Idsoe, E. (2014). Elever med akademisk talent i skolen. Cappelen Damm
Akademisk
Creswell, J.W. & Creswell, J.D. (2018). Research design. qualitative, quantitative,
and mixed methods approaches. Sage Publications
Creswell, J.W. & Plano Clark, V.L. (2007). Designing and conducting mixed
methods research. Sage Publications
Denscombe, M. (2018). Forskningsmetodikens grunder. För småskaliga
forskningsprojekt inom samhällsvetenskaperna. Studentlitteratur
Eliasson, A.(2018). Kvantitativa metoder från början. Studentlitteratur
Fejes, A. & Thornberg, R. (2009). Handbok i kvalitativ analys. Liber
Feldhusen, J.F. & Jarwan, F.A. (2000). Identification of gifted and talented youth for
educational programs. I Heller, K.A, Mönks, F.J., Sternberg, R.J. & Subotnik, R.F
(Red.), International handbook of giftedness and talent (2nd ed., 271 - 282). Elsevier
Science Ltd.
Field, A. (2018). Discovering statistics using IMB SPSS statistics. Sage Publications.
Gagné, F., & Nadeau, (1991). Opinions about the gifted and their education.
Unpublished instrument
George, D. (2011). Young Gifted and Bored. Crown house publishing
Karnes, F.A. & Stephens, K.R. (2008). Achieving Excellence. Educating the gifted
and talented. Pearson Prentice Hall

Kreger Silverman L. (2016). Särskilt begåvade barn. Natur & Kultur
Laine S. & Tirri K. (2015). How Finnish elementary school teachers meet the needs
of their gifted students. High Ability Studie, 27(2), 149 - 164.
Laine, S.H. (2016). Finnish elementary school teachers´perspectives on gifted
education. University of Helsinki
38

Lie, B. (2017). Särbegåvade barn - i förskoleåldern. Studentlitteratur
Liljedahl M. (2017). Särskilt begåvade elever - pedagogens utmaning och möjlighet.
Gothia Fortbildning
Liljedahl, M. (2018). Särskilt begåvade barn: förskolans utmaning och möjlighet.
Gothia Fortbildning
Mönks, F.J. & Ypenburg, I.H. (2009). Att se och möta begåvade barn - en
vägledning för lärare och föräldrar. Natur & Kultur
National association for gifted children. (2008). What is giftedness?.
https://www.nagc.org/resources-publications/resources/what-giftedness

Olenchak, F.R., & M. Reis, S. (2002). Gifted children with learning disabilities. I
Neihart, M., M. Reis, S., M. Robinson, N. & M. Moon, S (Red.), The social and
emotional development of gifted children: What do we know? (177-192). Prufrock
Press
Olsson, H. & Sörensen, S. (2011). Forskningsprocessen. Kvalitativa och kvantitativa
perspektiv. Liber
Persson, R. (1997) Annorlunda land - särbegåvningens psykologi. Gummessons
Tryckeri AB
Porter, L. (2005). Gifted young children - a guide for teachers and parents. Open
University Press
Stukát, S. (2011). Att skriva examensarbete inom utbildningsvetenskap.
Studentlitteratur
Thomson, M. (2006). Supporting gifted and talented pupils in the secondary school.
Paul Chapman Publishing
Tirri, K. & Kuusisto, E. (2013). How Finland serves gifted and talented pupils.
Journal for Education of the Gifted, 36(1), 84–96
Utbildningsstyrelsen. (2014). Grunderna för förskoleundervisningens läroplan.
Utbildningsstyrelsen.
Viljamaa, J. (2013). Tue lapsesi lahjakkuutta. Werner Söderström Osakeyhtiö
Widlund, A. (2018). De ska få gå sin egen lärstig! En studie om hur
barnträdgårdslärare förhåller sig till begåvade barn i förskolan. Opublicerad

39

kandidatavhandling. Jakobstad: Åbo Akademi, fakulteten för pedagogik och
välfärdsstudier
Winner; E. (1999). Begåvade barn: myt och verklighet. Brain books AB
Ziegler, A. (2010). Högt begåvade barn. Norstedts

40

Bilaga 1. Skalfrågor om attityder
13. Ta ställning till följande påståenden genom att välha det alternativ som passar
dig.
1 = håller inte alls med
2 = håller delvis inte med
3 = tar inte ställning
4 = håller delvis med
5 = håller helt med
a)

1

2

3

4

5

1

2

3

4

5

Våra förskolor borde erbjuda specialpedagogiska
arrangemang för särbegåvade barn
Särbegåvade barn är ofta uttråkade i förskolan
Särbegåvade barn slösar tid i vanliga förskoleklasser
De speciella pedagogiska behoven hos särbegåvade ignoreras
ofta i våra förskolor
Särbegåvade barn behöver speciell uppmärksamhet för att till
fullo utveckla sina talanger
För att nå framsteg, måste samhället utveckla talangerna hos
särbegåvade individer till ett maximum
Eftersom vi investerar extra medel för barn med svårigheter
borde vi göra det samma för de särbegåvade barnen
Den vanliga förskolan kväver den intellektuella nyfikenheten
hos särbegåvade barn
Barn med svårigheter har det största behovet av
specialpedagogiska arrangemang
b)

Nackdelen med speciella program för särbegåvade barn är att
de skapar elitism
Specialpedagogiska arrangemang för särbegåvade är ett
privilegium
Vi har ett större moraliskt ansvar att ge särskild hjälp åt barn
som har svårigheter än åt särbegåvade barn
Våra förskolor bemöter redan behoven hos särbegåvade barn
på ett bra sätt
Det är föräldrarna som har det största ansvaret för at hjälpa
särbegåvade barn att utveckla sina talanger
Särbegåvade barn favoriseras redan i våra förskolor
Skattebetalare borde inte behöva betala för specialpedagogiska
arrangemang åt den minoritet av barn som är särbegåvade

Genomsnittliga barn är den största resursen i samhället så de
borde vara i fokus för vår uppmärksamhet
Särbegåvade barn blir fåfänga eller egoistiska om de ges
särskild uppmärksamhet
c)

1

2

3

4

5

1

2

3

4

5

Särbegåvade personer är en värdefull resurs för vårt samhälle
Jag skulle själv väldigt gärna vilja anses vara särbegåvad
Genom att erbjuda specialpedagogiska arrangemang åt
särbegåvade så förbereder vi de framtida medlemmarna i en
dominant klass
Framtidens ledare i vårt samhälle kommer främst att vara de
barn som idag är särbegåvade
Ett barn som är identifierad som särbegåvad har större
svårigheter att få vänner
En del lärare känner att deras auktoritet är hotad av
särbegåvade barn
Särbegåvade barn blir ofta avvisade eftersom människor är
avundsjuka på dem
Det bästa sättet att möta behoven hos särbegåvade barn är att
erbjuda dem undervisning i små grupper
d)

När särbegåvade barn får undervisning i smågrupper känner
sig andra barn mindre värda
Det är sämre för särbegåvade barn att stanna i barngruppen
med anpassningar än att börja skolan tidigare
Särbegåvade barn behöver finnas i de vanliga barngrupperna
eftersom de ger intellektuell stimulans åt de andra barnen
Genom att kategorisera barnen i särbegåvade och andra
grupper, ökar vi stämplingen av barn som starka - svaga, goda
- mindre goda osv.
De flesta särbegåvade barn som börjar skolan tidigare har
svårigheter med att socialt anpassa sig till en grupp med äldre
barn
Barn som börjar skolan tidigare är vanligtvis pressade till detta
av sina föräldrar
När särbegåvade barn börjar skolan tidigare missar de viktigt
stoff (de får kunskapsluckor)
Ett större antal särbegåvade barn borde få tillåtelse att börja
skolan tidigare

Bilaga 2. Skalfråga om antal begåvade barn
9. Hur många särbegåvade barn uppskattar du att du kommit i kontakt med under
detta läsår?
Har inte kommit i kontakt med något begåvat barn
1–2
3–4
5–6
7–8
9 eller fler

Bilaga 3. Öppen fråga om problem som begåvade barn stött på i förskolan

12. Har du några erfarenheter av att särbegåvade
barn stött på problem i förskolan?
Om, Ja, vänligen beskriv de problemen.

Ja
Nej

