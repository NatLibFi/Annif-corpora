När invandrarna kom till Närpes
En studie om utländsk arbetsinvandring

Petra Klippfalk 24028
Pro gradu-avhandling i socialpolitik
Handledare: Mikael Nygård
Fakulteten för pedagogik och välfärdsstudier i Vasa
Åbo Akademi
2020

Ämne: Pro gradu-avhandling i socialpolitik
Författare: Petra Klippfalk
Arbetets titel: När invandrarna kom till Närpes
Handledare: Mikael Nygård
Abstrakt:
Vi lever i ett migrationens tidevarv, då människor flyttat som aldrig förr. Krig, svält
och förföljelse har historiskt sett tvingat många på flykt, men också viljan att
förbättra sin livssituation har spelat roll. Idag ser vi många emigrera för arbetets
skull. Det är den formen av migration som den här pro gradu-avhandlingen handlar
om och mer specifikt om hur det kommer sig att det lilla samhället Närpes blev målet
för utländska migranter.
För att få svar på den frågan har åtta arbetsinvandrare och tre arbetsgivare
intervjuats. De utländska arbetarna kommer från Bosnien-Herzegovina, Kroatien,
Litauen, Ryssland och Vietnam. Arbetsgivarna som intervjuats representerar företag
med erfarenhet av att rekrytera och ha arbetsinvandrare som anställda.
De övergripande frågorna är: Vilka är de bakomliggande orsakerna till
arbetsinvandringen i Närpes? Vilka är arbetsinvandrarna som kom till Närpes? Vilka
motiv hade de till att söka arbete i Närpes? Hur upplever arbetsinvandrarna arbetet
och sin livssituation i Närpes? Hur väl upplever man att integrationen av
arbetsinvandrarna lyckats? Vilka är arbetsinvandrarnas framtidsplaner?
Push-pull-teorin anses vara den främsta, om än inte den enda, när migration
diskuteras. Ravensteins teori från sent 1800-tal bygger på att det finns faktorer i
hemlandet som uppmuntrar till att utvandra (push) och faktorer i mottagarlandet som
gör det attraktivt för migranten att invandra (pull). På senare tid har dock push-pullteorin kompletterats med bland annat termer som kedjemigration. Det handlar sällan
om en enda människas flytt utan att det snarare är fråga om en kollektiv handling.
Man menar att de sociala nätverkens betydelse i samband med en migration inte kan
bortses ifrån.
I intervjusvaren blir det tydligt att arbetsinvandringen till Närpes kan förklaras med
hjälp av ovanstående förklaringsmodeller. Arbetsinvandrarna har sökt arbete på
annat håll i hopp om att på olika sätt höja levnadsstandarden. Anledningen till att
flytten blev till Närpes beror uteslutande på sociala kontakter och kunskapen om att
just där finns arbete att få.
Närpes har gjort sig känt i vida kretsar för sin starka företagaranda. Många företag
har valt att rekrytera utländsk arbetskraft eftersom det varit svårt att hitta arbetskraft
på närmare håll. Även i samband med rekryteringen av arbetare har de sociala
nätverken spelat roll i utfallet och man har generellt sett varit mycket nöjd med sin
rekrytering. Även arbetsinvandrarna ser ut att trivas och planerar för en framtid i
Närpes med sina familjer. De har kommit till Närpes för att stanna.
Nyckelord: Arbetsinvandring, emigration, kedjemigration, push-pull, sociala nätverk
Datum: 29.5.2020
Sidoantal: 78

INNEHÅLL
1 INLEDNING
1.1 Syfte
1.2 Kapitelbeskrivning
1.3 Begrepp
1.3.1 Flykting
1.3.2 Invandrare och invandring
1.3.3 Arbetsvandring och arbetskraftsinvandring
1.3.4 Migration och kedjemigration
1.3.5 Integration och assimilation

1
2
2
3
3
3
4
4
4

2 EUROPAS MIGRATIONSSTRÖMMAR
2.1 Migrationen från kolonierna
2.2 Arbetskraft migrerar
2.3 Flykting- och asylmigrationen tar fart
2.4 Fortsatt behov av utländsk arbetskraft

6
6
7
9
10

3 MIGRATIONEN FRÅN OCH TILL FINLAND
3.1 Flera vågor av emigration
3.1.1 Emigrationen till Sverige
3.1.2 Emigrationen till Ryssland
3.1.3 Emigrationen till Norge
3.1.4 Emigrationen till Nordamerika
3.2 Finland som mottagarland
3.2.1 Antalet personer med utländsk bakgrund ökar

12
12
13
14
14
14
15
16

4 TEORIER OM MIGRATION
4.1 Push and pull-teorin
4.2 Sociala nätverk
4.3 Kedjemigration

18
18
19
20

5 FRÅN UTVANDRING TILL INVANDRING I NÄRPES
5.1 Migrationen till Amerika och Sverige
5.2 Flyktingmottagningen
5.3 Arbetsinvandringen tar fart
5.4 Närpesmodellen
5.5 Projekt för att främja integrationen

24
24
26
27
28
30

6 EMPIRISK UNDERSÖKNING
6.1 Problemformulering
6.2 Metodval
6.3 Urval och genomförande av intervjuer
6.3.1 Arbetsgivarna
6.3.2 Arbetsinvandrarna
6.4 Etiska frågor
6.5 Reliabilitet och validitet
6.6 Bearbetning av material

32
33
35
36
37
38
38
40
40

7 RESULTAT
7.1 Arbetsgivarna
7.1.1 Orsaker till rekrytering
7.1.2 Hur rekryteringen gick till
7.1.3 Erfarenheter
7.2 Arbetsinvandrarna
7.2.1 Migrationsprocessen
7.2.2 Integreringen
7.2.3 Framtiden

42
42
42
43
44
46
46
50
57

8 AVSLUTANDE DISKUSSION

59

KÄLLOR
ELEKTRONISKA KÄLLOR
OPUBLICERADE KÄLLOR
BILAGOR

1 INLEDNING
Människor har aldrig flyttat så mycket som nu. Enligt Castles och Miller (1998, 3)
blir slutet av 1900-talet och början på 2000-talet ett migrationens tidevarv. Europa är
idag en av de världsdelar med ett stort antal invandrare, men ännu på 1960-talet var
det vanligare att människor utvandrare än invandrade till Europa. Bara under 1950talet förlorade Europa 2,7 miljoner invånare. Samtidigt blev det även vanligare med
arbetskraftsmigration mellan de europeiska länderna (Bade, 2003, 217–219). Mellan
åren 1849 och 1939 ägde den så kallade europeiska massutvandringen rum när
människor flyttade till andra delar av världen, bland annat till Nordamerika och
Australien. Ungefär 60 miljoner européer uppskattas ha flyttat under denna period
(Castles & Miller, 2009, 7).
På 1970-talet kom Europa istället att bli mål för invandring från andra delar av
världen. Invandringen tog fart som ett resultat av avkolonialiseringen, de europeiska
återvändarna och den icke-europeiska invandringen. De tre största mottagarländerna
under kalla krigets tid var Frankrike, Västtyskland och Storbritannien. Invandrarna
kom i allmänhet från länder med kulturella och historiska band till mottagarlandet.
En

annan

vanlig

orsak

till

invandringen

var

kedjemigration

och

familjeåterföreningar. In på 1980-talet var det vanligt med invandring till de
nordligare delarna av Europa, medan man i Sydeuropa fick se många utvandra.
Invandrarna som kom till norr var flyktingar och asylsökande. (Bade, 2003, 217–
220).
Även Finland har på senare tid öppnat sina gränser för fler invandrare och flyktingar.
Antalet personer med utländsk bakgrund har stadigt ökat de senaste årtiondena
(Statistikcentralen, 2019). Min hemstad Närpes tog emot sina första flyktingar år
1988 och har sedan dess i olika omgångar tagit emot fler flyktingar från i första hand
Vietnam och forna Jugoslavien. På senare år har Närpes även tagit emot en grupp
sudanesiska flyktingar (Närpesinfo, 2014, 17).
I Närpes finns en lång tradition av företagsamhet. Många har valt att bli
växthusodlare och orten är även känd för sina två medelstora bolag inom
1

metallindustrin. Tack vare den blomstrande företagarandan har sysselsättningen varit
god under lång tid och utbudet av arbetstillfällen har varit stort. När det så
småningom inte fanns tillgänglig arbetskraft inom kommunens och landets gränser
att anställa, vändes blickarna till den utländska arbetskraften. (Mattila & Björklund,
2013, 68–73).

1.1 Syfte
I den här avhandlingen lyfter jag fram Närpes som ett invandringspolitiskt exempel,
hur det kommer sig att orten på den östebottniska landsbygden blivit mottagare av
utländsk arbetskraft. Syftet är att analysera invandringsprocessen och mer specifikt
studera arbetsinvandringen och mekanismerna som ligger till grund för den genom
att göra en intervjustudie bland arbetsinvandrarna i Närpes. De specifika
forskningsfrågorna berör de bakomliggande orsakerna till invandringen, en
beskrivning av migrationsprocessen, vilka arbetsinvandrarna är, få en bild av hur väl
de integrerats och slutligen se om de planerar att stanna i Närpes. Undersökningen
görs med hjälp av intervjuer med tre arbetsgivare och åtta arbetsinvandrare i Närpes.

1.2 Kapitelbeskrivning
I kapitel två, där jag tar upp en del av invandringens historia, koncentrerar jag mig
till tiden efter andra världskriget. Detta ska inte förstås som att internationell
invandring på något sätt skulle vara en modern företeelse som bara funnits från 1900talets senare del. Migrationen har en mycket längre historia än så, men jag har gjort
denna avgränsning eftersom det är efter andra världskriget och under de senaste
årtiondena som migrationen varit som mest omfattande (Castles & Miller, 1998, 4).
En annan orsak till denna avgränsning är för att uppsatsen i sig inte handlar om de
internationella flyttningsrörelserna utan om en migrationsföreteelse på den
österbottniska landsbygden. I det tredje kapitlet belyses migrationen till och från
Finland. Här går jag längre tillbaks i tiden för att i ett längre perspektiv diskutera de
finländska migrationsströmmarna, detta för att få en bredare förståelse av hur
migrationen i den finländska kontexten sett ut. Teorier om migration behandlas i
kapitel fyra. Jag tar upp push-pull-teorin, som är den mest kända av
2

migrationsteorier. Vidare i kapitlet diskuteras sociala nätverk och kedjemigration. I
det femte kapitlet återgår jag till Finland och närmare bestämt till att presentera hur
den österbottniska kommunen Närpes gått från att vara en utflyttningsort till att bli
föremål för omfattande arbetsinvandring. Efter presentationen av läget i Närpes går
jag i kapitel sex in på den empiriska delen av slutarbetet. Dels ges en inblick i
tidigare forskning på migrationens område och dels redovisas hur den empiriska
undersökningen genomförts. I kapitel sju redovisas undersökningens resultat, som
bygger på intervjuer med tre arbetsgivare och åtta arbetsinvandrare. Slutarbetets
innehåll och slutsatser knyts samman i kapitel åtta med en avslutande diskussion.

1.3 Begrepp
I den här pro gradu-avhandlingen används begrepp som är kopplade till
flyttningsrörelser, till exempel flykting, arbetsinvandring, migration och integration.
För att klargöra vad som avses med begreppen definieras de mest centrala av dem
här nedan.
1.3.1 Flykting
Nationalencyklopedin definierar en flykting som ”en person som lämnat sitt hemland
på grund av risk för förföljelse” (Nationalencyklopedin, 2019). I FN-konventionen
definieras vad som menas med flykting:
I 1951 års FN-konvention om flyktingars rättsliga ställning, kompletterad med 1967 års
flyktingprotokoll, definieras en flykting som en person som lämnat sitt hemland och som
inte kan återvända dit på grund av fruktan för förföljelse till följd av ras, nationalitet,
tillhörighet

till

viss

samhällsgrupp,

religiös

eller

politisk

uppfattning.

(Nationalencyklopedin, 2019).

1.3.2 Invandrare och invandring
En invandrare eller immigrant är benämningen på ”en person som flyttar in i ett land
från ett annat land, för att bosätta sig där en längre tid” (Nationalencyklopedin,

3

2011). Invandring beskrivs därmed som ”varaktig inflyttning (immigration) av
människor till ett land från ett annat” (Nationalencyklopedin, 2011).
1.3.3 Arbetsvandring och arbetskraftsinvandring
Arbetsvandring innebär frivillig flyttning, ”tidsbegränsad, vanligen år från år
upprepad färd till en plats utanför hemorten i syfte att få avlönat kroppsarbete”
(Nationalencyklopedin, 2019). Frånvaron hemifrån ska enligt definitionen vara minst
någon vecka för att kunna räknas som arbetsvandring. Eftersom personen bara är
borta under en begränsad tid registreras oftast inte flytten. (Nationalencyklopedin,
2019).
Arbetskraftsinvandring beskriver ”invandring, permanent eller tillfällig, av
arbetskraft till ett land” (Nationalencyklopedin, 2019):
Arbetskraftsinvandring skiljer sig från flykting- och anhöriginvandring, även om gränserna
mellan dessa tre typer inte alltid är klara, särskilt som motiven ofta är blandade och svåra
att särskilja. Den invandrade arbetskraften kan bestå av gästarbetare, säsongsarbetare eller
arbetare som avser att stanna längre tid eller permanent. (Nationalencyklopedin, 2019).

1.3.4 Migration och kedjemigration
Vid migration förflyttar sig en individ eller en grupp och byter varaktig boplats.
”Emigration respektive immigration avser flyttningar över nationsgränser och
benämns sammanfattande extern migration. Flyttning inom ett land kallas intern
migration” menar Runblom (1988, 261). Nyman-Kurkiala (1999, 18) skriver att vid
kedjemigration ”påverkar tidigare migranter senare migranter att flytta. Mellan en
inflyttningsort och en utflyttningsort uppstår då en över tiden fortgående
migrationskedja”.
1.3.5 Integration och assimilation
Integration är den ”process som leder till att skilda enheter förenas; även resultatet av
en sådan process” (Nationalencyklopedin, 2019). Det innebär att en invandrare som
4

integrerats är delaktig i samhället, genom arbete och socialt liv, men har samtidigt
behållit delar av sin kultur. Med assimilation menas när en minoritet ”helt överger
sin

egen

kultur,

så

att

ursprungliga

kulturskillnader

försvinner"

(Nationalencyklopedin, 2019).

5

2 EUROPAS MIGRATIONSSTRÖMMAR
I det här kapitlet redogörs för olika typer av migration som ägt rum i Europa under
de senaste 100 åren. Mellankrigstiden (1918-1939) var en turbulent tid i Europa. Den
ekonomiska nedgången som drabbade västvärlden banade väg för fascismen och
nazismen i Europa (SO-rummet, 2010). Dessa totalitära ideologier, tillsammans med
kommunismen, gjorde livet svårt för människor som hamnade i deras väg. På 1930och 40-talen tvångsförflyttade kommunisterna människor i stora massor från sina
hem bland annat till arbetsläger i Sibirien. Nazisterna å sin sida tvingade miljontals
judar, funktionshindrade, romer och även oliktänkare in i koncentrationsläger, där
många sedan också blev dödade. Utöver dessa tvångsförflyttade Hitler flera miljoner
människor, bland annat polacker till slavarbete i Tyskland (World Encyclopedia of
Law, 2013). Även om tvångsförflyttningarna under andra världskrigets fasor och
tiden innan kriget bröt ut, inte ingår i det här arbetet är dessa händelser viktiga att
nämna eftersom det var en tid när exceptionellt många människor i Europa tvingades
bort från sina hem.
Efter andra världskrigets slut fortsatte människor att flytta. Migrationen inom och till
Europa under kalla krigets tid (1945-1991) kan indelas i tre faser: kolonial migration,
arbetsmigration samt flykting- och asylmigration. Den etniska migrationen blev
vanligare efter kalla krigets slut. (Bade, 2003, 221).

2.1 Migrationen från kolonierna
Europeiska kolonialtiden fick sitt slut efter andra världskriget (Bade, 2003, 221). På
1930-talet myntade tyske Moritz J. Bonn begreppet avkolonialisering för att beskriva
diskussionen om kolonierna, som hade pågått allt sedan första världskrigets tid
(Albertini, 1966, 28). Kolonier upplöstes dels genom fredliga förhandlingar och dels
genom blodiga strider. Avkolonialiseringen tog fart först i Asien, sedan i Afrika.
Detta gav upphov till två omfattande strömmar av migration till Europa.
Första strömmen bestod av europeiska bosättare och européer som varit placerade i
kolonierna, såsom tjänstemän och militärer. Den andra strömmen bestod av icke6

européer som tjänstgjort i kolonierna. De emigrerade på grund av diskriminering
eller förföljelse (Reinhard, 1988, 187–204, Reinhard, 1990, 133–193).
De icke-europeiska invandrarna som

kom

till

Europa

i

samband med

avkolonialiseringen fick inte ett lika bra mottagande som de med europeisk
härkomst. Flertalet blev ofta diskriminerade och var både ekonomiskt och socialt
utsatta. Som exempel kan nämnas de algeriska soldaterna, harkiserna, som i
Algerietkriget (1954–1962) stred för Frankrike. När fransmännen drog sig tillbaka
från kolonin blev harkiserna lämnade till sitt öde i Algeriet. De behandlades som
förrädare, en del till och med mördades. De som lyckades fly till Frankrike blev där
placerade i läger. När harkiserna, som bott i läger, senare fick franskt medborgarskap
var 70 procent av dem utan arbete. (Bade, 2003, 224).
Den post-koloniala invandringen var så omfattande att det fick de före detta
kolonialmakterna, främst Storbritannien och Frankrike, att anta en restriktivare ickeeuropeisk invandringspolitik. Denna nya hållning var svår att legitimera med tanke
på ländernas förflutna som kolonialmakter. Allt färre invandrare från Nordafrika fick
visum. I och med högerpopulistiska Jean-Marie Le Pens valframgång år 1983 blev
det lättare för katolska invandrare, jämfört med muslimska, att flytta till Frankrike.
De icke-europeiska invandrarna som flydde till Europa undan förföljelse upplevde
rasism i mottagarlandet. (Bade, 2003, 224–225).

2.2 Arbetskraft migrerar
Efter andra världskrigets slut var det krigshärjade Europa i behov av arbetskraft.
Industrialiseringen och återuppbyggandet efter krigsåren krävde en hel del
arbetskraft och det fanns inte tillräckligt med arbetskraft inom Europas gränser
(Forsander, 2002, 16). Människor från jordbrukarsamhällen sökte arbete där
industrierna fanns. Ofta var utflyttningen en förlust för de underutvecklade
regionerna, eftersom de förlorade nödvändig arbetskraft inom jordbruket. Regioner i
södra Italien är ett exempel på det (Bade, 2003, 227–228).

7

I mitten av 1950-talet fanns det ingen egentlig brist på arbetskraft i Europa.
Problemet var att de jobb som fanns inte lockade till sig den inhemska arbetskraften.
Varken lönen eller arbetsförhållandena upplevdes särskilt attraktiva. Den utländska
arbetskraften var inte lika kräsen. De såg istället sin chans att säkra sin utkomst. Den
utländska arbetskraften fick avtalsenlig lön, men arbetsuppgifterna var ofta
hälsovådliga. Många fick problem med hälsan och återvände efter en tids arbete till
hemlandet. Mottagarländerna levde dock i någon form av tro att arbetsinvandrarna
bättre klarade av de svåra arbetsförhållandena än vad den inhemska arbetskraften
gjorde. (Bade, 2003, 229–230).
I länder där den ekonomiska tillväxten var hög spelade den utländska arbetskraften
en stor roll när det gäller företagens möjlighet att fylla behovet av arbetskraft.
Speciellt industrin var beroende av den utländska arbetskraften. När den ekonomiska
tillbakagången var ett faktum fungerade arbetsinvandrarna som ett slags
chockdämpare. Invandringsländerna exporterade den påföljande arbetslösheten
genom att skicka hem invandrarna. Utvandrarländerna stod som de största förlorarna
eftersom deras ekonomier blev ytterligare ansträngda av ett stort antal arbetslösa
återflyttare. (Bade, 2003, 230–231).
Invandringen kan indelas i två perioder av migration. Första vågen av invandring
svepte över västra Europa. Flertalet stater tog i bruk en rekryteringsplan, med vars
hjälp man sökte gästarbetare. Syftet var att dessa gästarbetare skulle mätta det
gapande behovet av arbetskraft och sedan då behovet inte fanns längre, skulle de
återvända till sina hemländer. Så blev inte fallet. Gästarbetarna stannade kvar och
fortsatte att utföra de tunga arbeten inom industrin, som ingen annan ville göra. De
västeuropeiska länderna blev således beroende av den utländska arbetskraften (Piore,
1979, 17–19). Gästarbetarna var ofta män som hade sina familjer kvar i hemlandet.
Så småningom följde resten av familjen efter mannen och senare föddes andra
generationens invandrare i det nya hemlandet. Vid den här tiden började den
egentliga integreringsprocessen (Piore, 1979, 61–65).
Arbetsinvandrarna som anlände tack vare bilaterala avtal stannande oftast en period,
medan de som invandrat från de forna kolonierna bosatte sig permanent i
mottagarlandet. Under senare delen av 1960-talet förändrades detta. Den cirkulära
8

migrationen, där migranter återvänder till sina ursprungsländer efter ett tag för att
sedan migrera igen, byttes istället mot kedjemigration. Antalet permanenta
flyttningar ökade och familjer återförenades i det nya hemlandet. (Bade, 2003, 231).
Oljekrisen år 1973 minskade på mottagarländernas iver att ta emot arbetskraft,
eftersom krisen fick människorna att tvivla på fortsatt ekonomisk tillväxt. I takt med
att den ekonomiska tillväxten avtog och arbetslöshetsgraden ökade reglerades
invandringen alltmer (Bade, 2003, 228). Det ekonomiska läget var en pådrivande
orsak till att restriktioner infördes. Men restriktionerna hade föga verkan. Plötsligt
var många arbetsinvandrare tvungna att bestämma sig för att antingen stanna eller
flytta hem igen. Många valde att stanna, lockade av den levnadsstandard de nu vant
sig vid (Bade, 1994, 45–46).
Av dem som invandrade till Västtyskland under åren 1973–75 var 31 procent barn
och släkt till arbetsinvandrare. Olika sociala förmåner, såsom möjligheten att få
barnbidrag, bidrog till familjeåterföreningar (Moch, 1992, 187). Det var inte bara i
Västtyskland som familjer återförenades. Bland andra USA och Storbritannien hade
stora invandringsströmmar. Mellan åren 1969 och 1977 tog britterna emot 58 875
manliga arbetsinvandrare. Tillsammans med dem anlände även 259 646 närstående
(Anwar, 1995, 275).
Den restriktiva invandringspolitiken påverkade alltså invandringen i mycket liten
grad. Hollifield (1992, 214–232) kallar detta fenomen för den liberala paradoxen.
Med det menar han att liberala stater, som verkar under rättsstatsprincipen, inte tillåts
att helt skära av migrationsprocesser, utan att bryta mot grundläggande humanitära
förpliktelser eller principerna om mänskliga rättigheter.

2.3 Flykting- och asylmigrationen tar fart
Andra vågen av invandring tog fart som ett resultat av oljekrisen. Länder som
tidigare värvat utländsk arbetskraft ville istället kontrollera invandringen. Trots
försöken att reglera invandringen ökade antalet snabbt. Europa blev mot sin vilja en
mottagare av asylsökande och flyktingar. Fram till år 1985 hade 167 000
9

asylansökningar registrerats (Salt, Clarke & Schmidt, 2000, 5). Länder såsom
Finland, Italien, Portugal och Spanien hörde under de tidigare årtiondena till den
grupp europeiska länder varifrån arbetskraft emigrerade. I slutet av 1970-talet blev
även dessa mottagarländer (Carmon, 1996, 16). Finland blev på 1980-talet mottagare
av kvotflyktingar och asylsökande. Finland hade ingen tidigare erfarenhet av
invandring (Korkiasaari & Söderling, 1998, 14–24).
Under första vågen togs invandrare mot för att trygga den egna arbetsmarknaden.
Under andra vågen kom invandrarna självmant. De nya invandrarna var ofta
flyktingar eller släktingar till de tidigare invandrarna. På 1980-talet tog diskussionen
om invandrarnas integration fart. Begrepp som etnicitet och kultur diskuterades för
första gången. Rädslan var stor för att invandrarna skulle segregeras. Andra
generationens invandrare tenderade att segmenteras i invandrartäta områden. Det
behov av arbetskraft som invandrarna en gång fyllt minskade i takt med att
industrierna flyttade till billigare länder. Slutresultatet blev att invandrarna, som ofta
saknade både språkkunskaper och utbildning, fann det svårt att hitta nya jobb
(Forsander, 2002, 18–19). Kritikerna menar att invandrarna gick från att uttryckligen
vara en arbetsmarknadsfråga till att bli en socialpolitisk sådan (Necef, 2000, 134).

2.4 Fortsatt behov av utländsk arbetskraft
Undersökningar indikerar framtida arbetskraftsbrist i Europa. Den åldrande
arbetskraften har pekats ut som orsaken till denna brist. De nordiska länderna haft
full sysselsättning och inom många branscher har rekryteringen av arbetskraft varit
svår (Vobruba, 1999, 24–25). För att täcka upp för arbetskraftsbristen har blickarna
vänts utomlands. I regeringens invandringspolitiska program, som fastställer
Finlands riktlinjer för invandringspolitiken, betonas bland annat främjandet av
arbetsbetonad invandring. Invandring och invandrare lyfts fram som ett sätt för att
klara av problemet med den åldrande arbetskraften. I programmet fastslås att ”syftet
med programmet är att synliggöra och främja regeringens migrationspolitiska linje
som stöder migration som stärker sysselsättningen och den offentliga ekonomin,
förbättrar försörjningskvoten och främjar internationaliseringen av ekonomin”.
(Sisäministeriö, 2018, 9).
10

Många länder har avancerade program för hur invandrare bedöms, vem som i
slutändan ska tas emot och vem som nekas inträde. Australien, Kanada och Nya
Zeeland använder sig av ett system som tar fasta på den sökandes utbildningsnivå,
yrke, kunskaper i engelska, ålder och familjerelationer. Flera länder, bland annat
Förenta staterna, säljer ett antal uppehållstillstånd per år, för att attrahera utländska
investerare (Borjas, 2001, 177). Det huvudsakliga målet är detsamma som återfinns i
regeringens invandringspolitiska program, nämligen att stärka den inhemska
arbetsmarknaden (Sisäministeriö, 2018, 9).

11

3 MIGRATIONEN FRÅN OCH TILL FINLAND
Finland är ett land med lång tradition av emigration. Ända sedan år 1157 då Finland
blev en del av det svenska riket har finländarnas sorti till Sverige, i hopp om arbete
och ett bättre liv, varit känt (Roinila, 2000, 59). Mellan åren 1860 och 2010 beräknas
närmare 1,4 miljoner finländare ha emigrerat från Finland. Största delen av dessa har
flyttat till Sverige, Nordamerika och olika delar av Europa (Siirtolaisuusinstituutti,
2011).

3.1 Flera vågor av emigration
Emigrationen har gått i vågor. Under perioderna 1890–1914, 1920–1930 och 1950–
1960 emigrerade ett stort antal finländare. Detta har lett till en signifikant
befolkningsminskning, inte minst i svenskbygderna (Roinila, 2000, 59). Mellan åren
1870 till 1929 tros cirka 70 000 finlandssvenskar ha lämnat Finland (Myhrman,
1966, 262).
Österbotten är det område i Finland som i störst utsträckning påverkats av
utvandringen. Av de finlandssvenska emigranterna kom 75 procent från Vasa och
övriga Österbotten (Sandlund, 1981, 218). Men utvandringen var också vanlig bland
de finskspråkiga österbottningarna. Hälften av alla finländska emigranter mellan åren
1870 och 1930 kom från Österbotten (Korkiasaari, 1989, 24).
I början av 1900-talet flyttade många finländare till Förenta staterna, Kanada och
även Australien. Emigrationen till Nordamerika har varit omfattande. Genom tidigare
emigranter och andra kontakter fick finländarna höra om möjligheterna till ett gott liv
på andra sidan Atlanten. Många tog chansen och reste iväg (Roinila, 2000, 61). Två
andra emigrationsdestinationer, som kanske är mindre kända, är Ryssland och Norge.
Många av dem som emigrerade österut och norrut var säsongsarbetare (Korkiasaari,
1989, 7–8). Efter andra världskriget beräknas också 17 500 finländare ha flyttat till
andra delar av Europa (Korkiasaari, 1989, 75).

12

De som emigrerade efter andra världskriget stannade ofta kortare perioder. En del
hade tidsbundna arbetskontrakt och somliga studerade. Emigranterna hade högre
utbildningsnivå än de som emigrerat innan (Korkiasaari, 1989, 74). Under den starka
emigrationsvågen på 1960- och 70-talet emigrerade i första hand arbetarna till
Sverige och Norge, medan de högutbildade kvinnorna flyttade till Danmark (TuomiNikula, 1986, 19).
3.1.1 Emigrationen till Sverige
Som tidigare nämndes har finländare i århundraden flyttat till Sverige. Det är
omöjligt att avgöra hur många finländare som flyttade till Sverige under tiden som
Finland var en del av det svenska konungariket. Det finns nämligen inga uppgifter
om dem som reste mellan länderna utan pass (Roinila, 2000, 61). Stockholm med
omnejd var många finländares mål. På 1200- och 1300-talet antas de finländska
emigranternas andel ha uppgått till en femtedel av befolkningen (Koivukangas, 1981,
27–43). På 1500-, 1600- och 1700-talen säsongsarbetade många finländare i Sverige.
På vintern jobbade de i svenska gruvor och på sommaren var de hemma i Finland
(Oman, 1986, 39).
Ekonomin har inte varit den enda orsaken till att finländare emigrerat. Krig och svält
har under olika tidsperioder tvingat finländare att flytta. Till exempel, i samband med
stridigheterna (1808–09), när Sverige förlorade Finland till Ryssland flydde en del
till Sverige. Under andra världskriget evakuerades cirka 70 000 finländska barn och
funktionshindrade till Sverige. (Korkiasaari, 1989, 16–17).
Efter andra världskriget var Sverige det främsta mottagarlandet av finländska
migranter. Det antas att 80 procent av all finländsk emigration efter år 1945 var till
Sverige (Korkiasaari, 1989, 74). Sedan år 1954 har arbetskraften, genom ett
samnordiskt arbetsmarknadsavtal, haft fri rörlighet i de nordiska länderna. Under
1960- och 70-talet flyttade 400 000 finländare till Sverige. Av emigranterna var
övervägande

del

finlandssvenskar

(Korkiasaari,

2000,

137–140).

Finlandssvenskarnas språkliga och geografiska närhet till Sverige anses ha starkt
samband med valet av emigrationsmål (McRae, 1988, 94). Handeln med Sverige har
också lyfts fram som en orsak till emigration (Ylikangas, 1989, 82–83).
13

3.1.2 Emigrationen till Ryssland
Efter år 1809 emigrerade många finländare till Sankt Petersburg för att arbeta inom
servicebranschen och som hantverkare (Korkiasaari, 1989, 11). Finländare flyttade
också till andra delar av Ryssland, exempelvis till Karelen och områdena kring Norra
ishavet. En del till och med tjänstgjorde i den ryska armén (Kolehmainen, 1968, 2).
Eftersom Finland efter kriget (1808–09) var en del av det ryska tsardömet är det svårt
att bedöma hur många finländare som emigrerade österut. Enligt ryska uppgifter
fanns det i slutet av 1800-talet 36 000–38 000 finnar på olika håll i Ryssland, varav
80 procent bodde i Sankt Petersburg-området. (Korkiasaari, 1989, 11–12). Innan
första världskriget bröt ut hade uppskattningsvis 150 000 finländare emigrerat till
Ryssland. Under 1920- och 30-talet tros ytterligare 15 000–20 000 finnar ha flyttat
illegalt till det nygrundade Sovjet. Av dessa var 6 000–8 000 finländare som flyttade
från Nordamerika. (Koistinen, 1986, 9).
3.1.3 Emigrationen till Norge
Före andra världskriget flyttade nästan 10 000 finländare från norra Finland till den
norska nordkusten. Som störst var emigrationen mellan åren 1830 och 1860. Det var
fiskerinäringen, gruvverksamheten och jordbruket som förde finländarna till
Nordnorge. Men arbetet visade sig vara tungt och för övrigt var inte norrmännen
särskilt förtjusta i finländarna, eftersom många av migranterna var laestadianer och
hade en stark religiös övertygelse (Kolehmainen, 1968, 3). Många av dem reste
vidare till Nordamerika. De första finländska emigranterna i USA och Kanada hade
således först flyttat till Norge (Myhrman, 1976, 182).
3.1.4 Emigrationen till Nordamerika
Enligt finländska passuppgifter från 1870 till 1930 emigrerade cirka 400 000
finländare till Nordamerika. Största delen reste till USA (320 000 personer).
Majoriteten av emigranterna var österbottningar från jordbrukarfamiljer (Korkiasaari,
1989, 27). Under den ryska tiden hamnade Österbotten i periferin för handeln och det
fick en del finlandssvenskar att flytta till Nordamerika. Det är dock svårt att utläsa
14

hur många av dessa som de facto var finlandssvenskar. Före år 1917 klassades
finlandsvenskarna i statistiken som ryssar och efter att Finland blev självständigt
registrerades utflyttarna som finnar. Fram till år 1930 beräknas dock cirka 18 000
finlandssvenskar ha lämnat hembygden för Nordamerika (Roinila, 2000, 72–74).
De bakomliggande orsakerna till varför folk flyttade verkar har varit liknande som
för dem som emigrerade till Sverige. Ekonomin, det aktuella politiska läget, önskan
att komma undan rysk militärtjänst och religiös intolerans fick många finländare att
flytta till USA och Kanada (Norman & Runblom, 1988, 124–125). Flytten var inte
särskilt uppskattad bland de hemmavarande. I flera fall var det familjefäder som
lämnade fru och barn efter sig och det sågs inte med blida ögon (Kolehmainen, 1968,
5).

3.2 Finland som mottagarland
Finland har, genom lagstiftning och myndighetsåtgärder, på ett effektivt sätt skyddats
från invandring. För att få flytta till Finland har släktskap krävts, till exempel genom
finländsk förälder, tidigare finländskt medborgarskap eller äktenskap med finländare
(Laakkonen, 1996, 124–125). I Finland har utlänningar och invandring betecknats
som en säkerhetsrisk. Det ansågs vara en del av säkerhetspolitiken att skydda sig mot
invandring. Den invandrarpolitik Finland bedrev fram till år 1992 berodde på
relationerna till öst. Finland ansågs, med tanke på relationerna till Sovjetunionen,
inte ha råd att erkänna flyktingar eller ta mot flyktingar (Lepola, 2000, 43–45).
Även om invandringen till Finland inte är ett nytt fenomen, så har omfattningen av
och orsakerna till invandringen har varierat. Många finländare valde i början av
1900-talet att emigrera till Nordamerika och även Sverige, samtidigt som de som
flyttade till Finland vid den här tidpunkten främst var finländska återflyttare. På
1990-talet ökade invandringen. Människor sökte sig till Finland av familjeskäl och
för att söka asyl. På senare tid har det även blivit vanligare att människor kommer till
Finland för att studera eller för att arbeta. (Arbets- och näringsministeriet, 2019).

15

Bild 1. Invandringen i Finland. (Arbets- och näringsministeriet, 2019).
3.2.1 Antalet personer med utländsk bakgrund ökar
I slutet av år 2018 fanns det över 400 000 personer bosatta i Finland med utländsk
bakgrund. Enligt Statistikcentralen motsvarar det 7,3 procent av hela befolkningen
och antalet personer med utländsk bakgrund bosatta i Finland har fördubblats på tio
år. Statistiken visar att en femtedel av alla med utländsk bakgrund har sitt ursprung i
Ryssland eller forna Sovjetunionen. De näst största grupperna av var estländare,
irakier, somalier och exjugoslaver. (Statistikcentralen, 2019).

16

Figur 1. Antal personer med utländsk bakgrund i Finland åren 1990–2018
(Statistikcentralen, 2019)

Över hälften av personerna med utländsk bakgrund är bosatta i Nyland. Sett på
kommunnivå är det fyra kommuner som utmärker sig. Utöver städerna Vanda (19
%), Esbo (17 %) och Helsingfors (16 %) i huvudstadsregionen har Närpes (16 %)
högst andel bosatta med utländsk bakgrund. Även landskapet Åland har en hög andel
med utländska härkomst, nämligen 15,5 procent av befolkningen. (Statistikcentralen,
2019).
Antalet asylsökande har de senaste åren ökat i snabb takt. Under 2000-talet har
antalet asylsökande i Finland varierat mellan 1 500 och 6 000. År 2015 kom
rekordmånga 32 476 asylsökande till Finland. År 2018 var antalet asylsökande nere
på drygt 4500 personer och 2500 sökte skydd genom familjeåterförening
(Statistikcentralen, 2019).
Stadsrådet beslutade inför 2014 att höja flyktingkvoten från 700 till 1050 flyktingar.
Även Närpes tog emot en del av dessa kvotflyktingar. Fyra sudanesiska
flyktingfamiljer (totalt 20 personer) placerades i Närpes i slutet av 2014 (Närpesinfo,
2014, 17). Från och med 2016 sänktes dock flyktingkvoten till 750 flyktingar per år
(Statistikcentralen, 2019).
17

4 TEORIER OM MIGRATION
Migrationsforskare använder sig av olika teorier och modeller i studiet av migration.
Inom migrationsforskningen finns ingen teori som står över de andra, men push-pullteorin är en av de mest kända och använda. Teorin har haft stor betydelse inom
ekonomisk, kulturgeografisk forskning. Geografen Ravenstein var den som i slutet
av 1800-talet i The Laws of Migration presenterade teorin. (Nyman-Kurkiala, 1999,
36).

4.1 Push and pull-teorin
Enligt push-pull-teorin fungerar migration i termer av faktorer i hemlandet som
uppmuntrar till utvandring (push) och faktorer i mottagarlandet som gör invandring
attraktivt (pull). Den bygger på nyttomaximeringstänkandet och utgår ifrån att
människan handlar rationellt (Häggström, Borgegård & Rosengren, 1990, 8–9).
Geografen Lee (1966, 47–57) utvecklade Ravensteins idéer om push-pullfaktorer.
Migranters rationella beslut att flytta påverkas av faktorer associerade både med
utflyttningsorten (origin) och inflyttningsorten (destination) samt mellanliggande
hinder (intervening obstacles). Lee illustrerar faktorerna med hjälp av en figur med
plus-, minus- och nollfaktorer. Plus- och minusfaktorerna representerar fördelar och
nackdelar på såväl utflyttnings- som inflyttningsorten. Där emellan finns
mellanliggande hinder som gör en eventuell flytt svårare att genomföra. Lee nämner
Berlinmuren (år 1961–1989) som ett exempel på en faktor som på ett påtagligt och
negativt sätt försvårade människors möjligheter att flytta. Nollfaktorerna i figuren
beskriver neutrala omständigheter, som påverkar migrationen varken positivt eller
negativt.

Bild 2. Lees schema för migrantens beslutssituation (Lee, 1966, 48).
18

Push-pull-teorin kan fungera som ett hjälpmedel då migranters motiv till emigration
och återvandring ska beskrivas (Nyman-Kurkiala, 1999, 39). Teorin ger dock inte
svar på orsakerna till varför en människa väljer att migrera (Häggström, Borgegård &
Rosengren, 1990, 8–9). Castles och Miller (2009) understryker behovet av att
undersöka ett helt migrationssystem. Enligt dem behöver migrationen studeras ur
såväl makro-, mikro- och mesoperspektiv (Castles & Miller, 2009, 28).
Mikroperspektivet behandlar migranternas sociala nätverk och hur tillgången på
information främjar migrationen. Enligt Jackson (1986, 14–15) är människor inte
individualistiska, utan reagerar i relation till personerna i sin omgivning och därför
behöver även den delen beaktas i sammanhanget. Makroperspektivet behandlar den
ekonomiska situationen, relationen mellan länderna och de juridiska restriktioner
länderna ifråga har, till exempel hur invandringspolitiken regleras (Boyd, 1989, 645).
I mesoperspektivet kopplas mikro- och makronivån samman. Förespråkare menar att
mikro- och makroperspektivet bör studeras tillsammans för att på bästa sätt förklara
faktorerna som styr migrationen (Hammar & Tamas, 1997, 14).

4.2 Sociala nätverk
De sociala nätverkens betydelse i migrationsprocessen uppmärksammades på 1980talet. Syftet var att med hjälp av sociala nätverk förklara de migrationsmönster och
relationer som gör migrationen möjlig (Boyd, 1989, 639). Sociala nätverk beskriver
det nätverk av sociala kontakter som finns till exempel mellan människor,
organisationer och länder (Pescosolido, 2006, 209). Genom dessa sociala kontakter
får migranten information och praktisk hjälp för att flytten ska bli möjlig
(Teitelbaum, 2008, 55–56).
En viktig orsak till att människor flyttar är förekomsten av arbetstillfällen.
Hägerstrand (1957, 126–154) konstaterar dock att de som vill emigrera behöver
kunskap om att det finns arbete att få. Denna kunskap kan potentiella emigranter få
via kontakter med tidigare emigranter. Häggström (1978, 26) beskriver handlingen
som en feedback-process.

19

Flera forskare (Hietala, Häggström, Borgegård och Rosengren, m.fl.) har studerat de
sociala nätverkens betydelse för migrationen mellan Finland och Sverige och
konklusionen är att relationer och den informationsspridning som relationer
möjliggör, haft avgörande påverkan på dels beslutet att flytta men även valet av ort
som migranterna flyttat till. Vänner, släkt och bekanta hjälpte emigranterna att få
arbete och bostad på den nya orten (Nyman-Kurkiala, 1999, 39–42).
Sociologen Boyd (1989, 651) menar att migration och de sociala nätverken även
innefattar överföring av pengar. Hon menar att detta har en viktig roll i förhållandet
med familjen och släkten, eftersom pengarna kan vara den inkomstkälla som gör det
möjligt för familjen och släkten att klara sig i hemlandet. Samtidigit menar Boyd att
dessa relationer stimulerar till att fler framöver kan komma att migrera.

4.3 Kedjemigration
Begreppet kedjemigration (Chain migration) myntades av författaren Lochore (1951,
23–24) för att förklara sydeuropéernas migration till Australien på 1800-talet och
tidigt 1900-tal. Lochore definierar kedjemigration enligt följande:
…an established route along which migrants continues to move over a period of many
years from a European peasant community to a modified peasant community in the new
world.

Även om Lochore använde begreppet för att beskriva europeiska kolonialiseringen
av Australien är termen idag vedertagen (Nyman-Kurkiala, 1999, 42). Teorin om
kedjemigration är väsentlig då frivillig migration diskuteras, men kan inte tillämpas
lika väl i samband med flyktingmigration eller internationella företags rekrytering av
högutbildad arbetskraft. Kedjemigrationen är en emigrationsrörelse och behöver inte
vara från ett land till ett annat land. Migration kan också ske inom ett land,
exempelvis från en ort till en annan, menar sociologen Price (1969, 212).
Sociologen Price (1969, 210–212) utvecklade Lochores tes om kedjemigration
genom att dela in händelseförloppet i tre faser:

20

1. Pionjärer flyttar från sitt hemland
2. Pionjärerna övertygar andra att flytta och ansluta sig till dem
3. Immigranterna har etablerat sig och bosatt sig permanent
I första fasen väljer en eller flera pionjärer att flytta från hemlandet. Oftast handlar
det om unga män. Enligt Price (1979, 210) har pionjärerna ofta för avsikt att någon
gång återvända till hemlandet. I andra fasen börjar pionjärerna att känna sig
ensamma. De besöker hemlandet eller försöker övertyga andra (unga män) att ansluta
sig till dem i det nya landet. Om någon visar intresse att migrera får de hjälp av
pionjärerna med att hitta arbete och bostad (Price, 1979, 113). I den tredje fasen har
pionjärerna etablerat sig i det nya landet och bosatt sig permanent. Familjer börjar
anlända till det nya hemlandet och en del av pionjärerna har även gått in i relationer
med personer på orten. Andra pionjärer har valt att söka en partner i hemlandet, för
att sedan återvända till inflyttningsorten (Price, 1979, 113, Price, 1969, 211).
Prices tes är nära sammakopplad till teorin om sociala nätverk. Även NymanKurkiala (1999, 18) menar att de sociala nätverken spelar en relevant roll i valet att
migrera. Hon skriver följande om den kollektiva migrationscykeln:
Vid kedjemigration påverkar tidigare migranter senare migranter att flytta. Mellan en
inflyttningsort och en utflyttningsort uppstår då en över tiden fortgående migrationskedja.
Denna består av migranter som socialt är länkade vid varandra vid släktskap, vänskap,
parförhållande eller bekantskap. Det är således aktiveringen av migranternas sociala
nätverk som åstadkommer den kollektiva migrationsprocessen. (Nyman-Kurkiala, 1999,
18).

En människas flytt föder en vilja bland andra att flytta (Rondahl, 1972, 260). Även
Castles och Miller (1998, 5–19) menar att migration är en kollektiv handling.
Kedjemigration ses i många fall som det vanligaste sättet att migrera. När
sydeuropeér emigrerade till Australien kom överlägset flest genom kedjemigration.
Av dem som emigrerade till USA mellan åren 1908 och 1910 saknade bara sex
procent släkt och vänner på den ort de flyttade till (Price, 1979, 109).

21

Castles och Miller (1998, 28) utvecklade en egen modell för migrationsrörelsernas
utvecklingssteg. Till stor del överensstämmer deras fyrstegsmodell med de tre
faserna Price presenterat:
1. Tillfällig arbetsmigration. Oftast handlar det om unga män, som
kontinuerligt har kontakter till hemlandet.
2. Vistelsen i den nya omgivningen förlängs. Arbetsinvandrarna utvecklar
sociala nätverk med släkt och andra från hemorten som är i samma situation.
3. Familjer återförenas med arbetsinvandrarna. Personerna blir mer fast
beslutna om att stanna kvar, de engagerar sig till exempel i egna föreningar.
4. Arbetsinvandrarna och deras familjer bosätter sig permanent.
Som nämndes tidigare menar Boyd (1989, 651) att teorin om sociala nätverk också
består av att skicka och ta emot pengar. Castles och Miller nämner också
inkomstöverföringar som en del i första steget i deras fyrstegsmodell (1998, 28).
Betydelsen av de sociala nätverken verkar också vara stor när det gäller migration i
de nordiska länderna. Stjernström (1998, 171) noterar att bara tio procent av de som
flyttat inom Sverige har valt en ort där de saknar sociala kontakter. Samma mönster
fann Pohjola (1991, 435–444) bland migranterna i norra Finland.
Nyman-Kurkiala (1999, 53) menar att de sociala nätverken sannolikt fungerar på ett
liknande sätt i samband med kedjeåtervandringen som vid kedjemigrationen. Därför
kopplar hon i sin doktorsavhandling (Att flytta bort och hem igen) samman teorin om
kedjemigration med diffusionsteori i sökandet efter svaret på varför en grupp
människor valde att flytta från Jakobstad till Gävle och sedan några år senare tillbaks
igen (Nyman-Kurkiala, 1999, 53–62).
Diffusionsteorin innebär i korthet att någon presenterar en idé (innovation) som
sprids till en eller flera individer (Rogers, 1995, 5–6). Diffusionsprocessen kan
beskrivas som en S-formad kurva (Rogers, 1995, 257–259). Till en början mottas
innovationen positivt endast av ett fåtal. Ju längre tiden går accepteras idén av allt
fler och till slut når kurvan taket och processen avslutas. Nyman-Kurkiala (1999,
199–207) visar i studien att flyttrörelsen är en kollektiv handling, även vid
22

återflyttningen och inte minst därför behöver man förstå de sociala nätverkens och
innovationsspridningens betydelse vid kedjemigration.
I kapitel sju går jag in närmare på att diskutera kedjemigrationen och de sociala
nätverkens betydelse för hur det kommer sig att Närpes idag har en hög andel
arbetsinvandrare.

23

5 FRÅN UTVANDRING TILL INVANDRING I NÄRPES
Närpes ligger i Österbotten på Finlands västkust, cirka 80 kilometer söder om
regionhuvudstaden Vasa. Kommunen omfattar 970 kvadratkilometer landareal.
Största delen av befolkningen är koncentrerad dels till de strandnära byarna och dels
till ådalen längs med Närpes å. Europaväg 8 går genom kommunen på fem kilometer
öster om Närpes centrum. Närmaste järnvägsstation för persontrafik finns i Vasa,
liksom närmaste flygfält. Djuphamnen i grannstaden Kaskö ligger 13 kilometer
söderut från Närpes centrum (Närpes stad, 2019). Kommunen hade vid utgången av
2018 en befolkning på 9471 invånare. Majoriteten av befolkningen är svensktalande
(79,7 %). Andelen finsktalande är 5,4 procent, medan 14,8 procent talar ett tredje
språk (Österbotten i siffror, 2019).
Närpes är känt för sina växthusodlingar. Den totala växthusarealen uppgår idag till
90 hektar. Jord- och skogsbruket i sin helhet sysselsätter drygt en femtedel av
arbetskraften (22,9 %). Nästan lika många arbetar inom metallindustrin (22,3 %).
Bland annat finns två av Nordens största karosserifabriker här, Närpes Trä & Metall
och Närko. Drygt hälften (53,6 %) av kommunens knappt 4 300 arbetsplatser finns
dock inom servicesektorn. (Närpes stad, 2019).
Sysselsättningen har på senare tid varit god i Närpes. I november 2019 var
arbetslösheten i Närpes 3,3 procent, medan snittet för övriga Österbotten låg på 5,7
procent. Arbetslöshetsgraden i hela Finland var samtidigt 8,7 procent. (Arbets- och
näringsministeriet, 2019).

5.1 Migrationen till Amerika och Sverige
Även om Närpes idag har hög sysselsättningsgrad och företagen expanderar har det
inte alltid varit likadant. Ekonomiskt kärva tider har fått flera att vända blickarna
utomlands. Sedan slutet av 1800-talet har Närpes haft omfattande utvandring. Under
perioden 1893–1924 utvandrade 4 777 personer från Närpes till Amerika (Herberts,
1977, 70). På 1950- och 60-talen var andelen emigranter till Amerika ett tjugotal per

24

år. Efter hand blev det mindre vanligt att Närpesbor utvandrade till Amerika och allt
fler av utvandrarna valde istället att emigrera till Sverige (Stenwall, 1974, 684–687).
Migrationen från Närpes till Sverige var mest omfattande i början av 1950-talet.
Efter en liten avmattning tog emigrationen fart igen i slutet av 1960-talet (Herberts,
1977, 7). Närpes var under denna period en av Finlands främsta utvandrarkommuner
(Häggström, Borgegård & Rosengren, 1990, 107). Närpesborna valde oftast att
bosätta sig i Stockholm eller någon av huvudstadens kranskommuner. Det var även
vanligt att flytta till Eskilstuna eller Västerås (Herberts, 1977, 17).
När utvandringen var som störst tenderade också andelen återvandrare vara som
starkast (Herberts, 1977, 7). Mellan åren 1940 och 1971 utvandrade totalt 2 784
Närpesbor till Sverige. Under samma period återvände 523 personer, vilket utgjorde
18 procent av totala antalet utvandrare (Stenwall, 1974, 687). Herberts (1977, 77)
konstaterar att återvandringen var vanligare bland männen än kvinnorna och att detta
delvis kan förklaras med att det var vanligare att kvinnorna gifte sig med svenska
män än att männen hittade en svensk fru.
Forskare har försökt hitta orsaker till den höga andelen emigranter. Heikkinen (1974,
23–24) menar att Vasaområdets omfattande emigrationsbenägenhet har att göra med
det gemensamma språket och den geografiska närheten till Sverige. Både när det
gäller utvandringen till Amerika och Sverige verkar ekonomiska orsaker vara den
vanligaste förklaringen till emigration. Bland migranterna från Närpes var också
ekonomin det främsta skälet till att flytta, men en femtedel menade att de reste av
äventyrslust. (Herberts, 1977, 25–73).
När emigrationsrörelserna till Amerika och Sverige jämförs med varandra ser
mönstren ut att vara liknande. Herberts (1977, 73) konstaterar att ”det verkar som om
emigrationsrörelserna från och till Närpes inte skulle ha förändrats till sin struktur,
fastän målet för utvandringen geografiskt sett kommit mycket närmare”.

25

5.2 Flyktingmottagningen
I slutet av 1980-talet blev Närpes en av de kommuner som beslöt sig för att ta emot
kvotflyktingar. År 1988 anlände 18 vietnamesiska flyktingarna till Närpes, två år
senare ytterligare fler. Ledningen i Närpes stad insåg behovet av integrering och i
samarbete med den lokala Röda Korset-avdelningen gjordes stora insatser för att få
de nya invånarna att trivas i Närpes och smälta in i det svenskspråkiga samhället.
Lilian Ivars berättar att hon, som aktiv medlem i Rödakorset-föreningen, anställdes
av kommunen som flyktingkoordinator (personligt meddelande, 14 maj 2007).
Ivars (personligt meddelande, 14 maj 2007) berättar om den långa förberedelsen
inför mottagandet av de första flyktingarna. Syftet med den långa förberedelsen var
att skapa positiva attityder bland Närpesborna gentemot vietnameserna. Röda korset i
Närpes, med Ivars i spetsen, utarbetade och distribuerade en broschyr till alla hushåll.
I broschyren fanns information om exempelvis vilka flyktingarna var och varför de
kom till Närpes. Ivars konstaterar att det massmediala uppbådet i september 1988, då
de första vietnameserna anlände, bidrog till en positiv bild hos Närpesborna
gentemot vietnameserna. Närpesborna verkade uppskatta vietnamesernas gladlynta
uppsyn.
Flyktingarna flyttade in i kommunens hyresbostäder. Närpesborna bidrog med
möbler, husgeråd och övriga inredningstillbehör för att göra hyresbostäderna
ändamålsenliga. Under tiden som följde ordnades bl.a. språkkurser, information om
samhället, läkarundersökningar, dagvård och skola för barnen. Flyktingarna hade
tillgång till tolk och Rödakorset- avdelningen såg till att flyktingarna fick
vänfamiljer. Röda korset höll kurs för personer som var intresserade av att bli vänner
och stödpersoner för vietnameserna, berättar Ivars (personligt meddelande, 14 maj
2007).
Enligt kommunens beräkningar hade år 1995 totalt 97 flyktingar anlänt till Närpes,
men 71 av dessa hade flyttat till annan ort. Endast 26 flyktingar fanns kvar i Närpes.
Under senare delen av 1990-talet kom dock antalet flyktingar på orten att öka när
staden tog emot flyktingar från det krigsdrabbade Jugoslavien. Bosnier anlände i fyra
26

etapper mellan åren 1992 och 1997, totalt 104 personer. År 2001 kom den senaste
flyktinggruppen från Balkan, bestående av 20 serbiska kroater, berättar Ivars
(personligt meddelande, 14 maj 2007). Efter 2001 valde staden att inte ta emot fler
flyktingar. Bristen på lämpliga bostäder angavs som anledning (Mattila & Björklund,
2013, 27).
Efter många års uppehåll i flyktingmottagandet tog Närpes åter igen emot en ny
grupp flyktingar, denna gång från Afrika. Allt som allt kom det 20 kvotflyktingar
från Sudan och de första familjerna anlände redan i början av november 2014. Totalt
handlade det om fyra familjer med barn i åldern två till 18 år. Sudaneserna talar
arabiska, men några av dem behärskar även en del engelska (Närpesinfo, 2014, 16–
17). Mellan åren 1988 och 2001 tog Närpes emot 183 kvotflyktingar (Mattila &
Björklund, 2013, 28). De sudanesiska flyktingarna inräknade har Närpes vid
utgången av 2014 tagit emot 203 kvotflyktingar.

5.3 Arbetsinvandringen tar fart
På 1990-talet, när en ung generation växthusodlare tog över verksamheter, blev det
allt vanligare med modernare växthusanläggningar i stålkonstruktion. Med hjälp av
konstgjord belysning odlade man tomat året om. Växthustillverkarna kom från
Nederländerna och byggarna var holländare och polacker. Detta ledde till att en del
personer arbetsinvandrade till Närpes från nämnda länder. I och med att odlingarna
bedrevs året runt ökade behovet av arbetskraft i växthusen. Tidigare hade
växthusodlarna i behov av extra personal anställt unga från bygden under
sommarmånaderna. Nu behövde man personal året om och eftersom ungdomarna
studerade under stora delar av året fick odlarna vända blicken åt annat håll för att
hitta arbetare. (Mattila & Björklund, 2013, 68–69).
Arbetskraftsinvandringen till Närpes tog fart på allvar i början av 2000-talet (Mattila
& Björklund, 2013, 27). Det var inte bara inom växthusnäringen som det fanns
behov av arbetskraft. Även inom metallindustrin behövdes fler anställda, speciellt
svetsare. Företag löste sitt skriande behov av arbetstagare genom att anställa utländsk
arbetskraft, till exempel från de baltiska länderna. Peter Backman, personalansvarig
27

vid Nordens största karosserifabrik Närko, berättar i en intervju i tidningen SydÖsterbotten den 24.10.2006 (Jan-Ola Klåvus), att företaget haft svårt att hitta
tillräckligt med kvalificerad arbetskraft. Backman berättar att företaget bland annat
hyrt in estniska svetsare via ett estniskt bemanningsföretag.
Kedjemigrationen till Närpes har ökat till följd av flyktingmottagandet. När
arbetsgivarna inte kunde hitta arbetstagare i kommunen eller i grannkommunerna
riktade man blickarna mot andra länder. Arbetsgivarana frågade flyktingar om tips på
bekanta som var intresserade att arbetsinvandra till Närpes. Flera företag inom
metallbranschen gjorde på senare delen av 2000-talet rekryteringsresor till Bosnien
och Polen. På så sätt lyckades företagen lösa sitt akuta behov av kvalificerad
arbetskraft. (Mattila & Björklund, 2013, 72–73).
Antalet personer i Närpes som talar ett främmande språk har ökat stadigt under 2000talet. År 2000 fanns 169 personer med främmande språk registrerade, varav 108
pratade serbokroatiska. Elva år senare (2011) hade antalet med främmande språk
ökat till 741 personer. Drygt 200 av dessa hade bosniska som modersmål. Näst
största språkgrupp var serbokroatiska (121 personer), följt av vietnamesiska (109
personer). År 2011 var de tio största språkgrupperna i storleksordning följande:
bosniska, serbokroatiska, vietnamesiska, ryska, lettiska, thai, estniska, ukrainska,
spanska och holländska (Mattila & Björklund, 2013, 50). Sammantaget finns det 35
nationaliteter representerade i Närpes (Mattila & Björklund, 2013, 1).

5.4 Närpesmodellen
Närpes har på bara några årtionden blivit mångkulturellt. Närpes var den första
kommunen i Finland, utanför storstadsregionerna, att ta emot flyktingar. Det började
med de vietnamesiska flyktingarna 1988 och idag har Närpes en betydande andel
arbetskraftsinvandrare. En annan intressant notering är att Närpes lyfts fram som en
kommun som lyckats väl med att integrera invandrarna. Man talar ofta om en
speciell Närpesmodell, som bidragit till framgången. (Mattila & Björklund, 2013,
109).

28

Enligt Mattila och Björklund (2013, 109–112) består framgången i Närpesmodellen
av flera delar:
1. Lokalbefolkningens positiva inställning till invandrare
2. Många invandare lärt sig att kommunicera på svenska
3. Svaga incitament bland invandrarna att lämna Närpes
4. Företagarandan i Närpes
5. Alla känner alla på orten
6. En invandrarkoordinator har anlitats och en invandrarnämnd tillsatts
7. Behovet av arbetskraft
8. Familjeinvandring – inte bara ensamma arbetsinvandrare

Den positiva inställningen gentemot invandrare tros bero på bygdens långa
erfarenhet av utvandring och det faktum att Närpesborna själv tillhör en
svensktalande minoritet i det finskdominerade Finland. En annan viktig
framgångsfaktor som lyfts fram är att många av invandrarna har tidigare kunskaper i
germanska språk, vilket underlättat möjligheterna att lära sig svenska. Lika enkelt har
det inte varit för vietnameserna att lära sig svenska. Samtidigt konstateras att
eftersom Närpes är en svenskspråkig bygd och de flesta invandrare lärt sig svenska är
möjligheterna och viljan att flytta till andra delar av Finland begränsad av bara
språkliga skäl. Detta har gjort att invandrarna varit mer benägna att rota sig i Närpes.
(Mattila & Björklund, 2013, 109–110).
Företagarandan som finns i Närpes ser ut att ha smittat av sig på en del av
invandrarna, som efter att ha arbetat i något av alla småföretag i Närpes valt att starta
eget företag på orten. År 2011 fanns 49 företagare i Närpes med utländsk härkomst.
Bland de företagen fanns till exempel växthusföretag, städföretag, pizzerior och
butiker. Även den lokala gymägaren är andra generationens invandrare. (Mattila &
Björklund, 2013, 74).
Eftersom alla känner alla på orten har samarbetet mellan invånare och tjänstemän
fungerat smidigt. Frågor har skötts informellt, vilket underlättat vardagen för både
arbetsgivarna och invandrarna. Kommunen har tillsammans med grannkommunerna
29

Korsnäs, Kristinestad, Kaskö och Malax även anställt en invandrarkoordinator, som
håller i trådarna för integrationsarbetet i nämnda region. Även en invandrarnämnd
har tillsatts. (Mattila & Björklund, 2013, 110).
Behovet av arbetskraft har varit skriande och när de första arbetsinvandrarna kom
sågs de som räddande änglar. Arbetsgivarna i behov av arbetskraft har givetvis haft
starka incitament att få hit arbetstagare och gjort sitt yttersta för att se till att inga
praktiska hinder står i vägen. Därför har arbetsgivarna engagerat sig även i
invandrarnas liv, med att till exempel hitta bostad och hjälpt till i kontakten med
kommunen och andra myndigheter. (Mattila & Björklund, 2013, 111).
En viktig faktor i att få invandrarna att trivas är att säkerställa att hela familjen
bosätter sig på orten. Hela familjer har invandrat till Närpes och båda föräldrarna har
fått arbete. Dessutom har arbetet och bostaden gett nykomlingarna kontaktytor med
lokalbefolkningen, som underlättat integrationen. (Mattila & Björklund, 2013, 112).

5.5 Projekt för att främja integrationen
Närpes stad har genom åren finansierat flertalet projekt för att främja integrationen
och dessa ses som en framgångsfaktor i Närpesmodellen. Ett exempel på dylikt
projekt är ”Välkommen till Närpes”. Avsikten med projektet var att aktivt jobba för
att säkerställa områdets behov av arbetskraft nu och i framtiden. Målsättningen var
att få den invandrade arbetskraften att via olika åtgärder börja trivas och bli bofasta i
kommunen. (Ivars, 2005, 1).
Målgruppen för projektet var utöver de nämnda invandrarna även arbetsgivarna,
byaråd, föreningarna och Närpesborna i gemen. Det var viktigt att inom ramen för
projektet arbeta med attitydskapande åtgärder hos invandraren och även hos
lokalbefolkningen, för att skapa förutsättningar för en god samexistens. (Ivars, 2005,
2).
En av projektledarens främsta uppgifter var att skapa ett förtroende för att samhället
fungerar och att Närpes är ett bra alternativ att välja som stadigvarande boendeort.
30

Syftet var också att på olika sätt avlasta invandrarens arbetsgivare genom att lösa och
hjälpa till med olika praktiska ärenden, såsom hur barndagvård ordnas och hur man
beställer tid till hälsovården. En annan viktigt konkret hjälp gällde skaffandet av
bostad. Därför ingick det i projektet en inventering av ortens lediga bostäder, inte
bara i centrumområdet utan i hela Närpes. (Ivars, 2005, 1–2).
En annan viktig uppgift inom ramen för projektet var att skapa goda attityder och
acceptans hos sydösterbottningarna för människor från andra länder och kulturer,
samt att inflyttad arbetskraft är villiga att integrera sig och ta till sig ortens rådande
seder och bruk. Detta arbete sker i samtal, via media och i dagliga situationer. Man
menar att tidningsartiklar med information om bland annat behovet av arbetskraft
och antalet utlänningar som jobbar i området är attitydskapande information med
bred räckvidd. (Ivars, 2005, 2).
Som ett delmål för projektet var också att visa på utbudet av trivselfrämjande
åtgärder. I klartext innebar det att uppmuntra till engagemang i föreningsliv och
deltagande i olika fritidssysselsättningar. Skapandet av informationsmaterial, som
översattes till invandrargruppernas språk, ingick också i projektet. Materialet
översattes

till

bland

annat

ryska,

estniska,

serbokroatiska

och

polska.

Informationsmaterialet innehöll grundläggande uppgifter om samhället, hur det är
uppbyggt och fungerar samt kontaktuppgifter till olika viktiga instanser. Under
projekttiden hölls informationstillfällen för de olika befolkningsgrupperna, givetvis
med tolkning till gruppens modersmål. Även besök till dagis eller skola fanns med på
agendan. (Ivars, 2005, 2).
Närpes har lyckats väl med att integrera invandrarna och inget tyder på segregation
på arbetsmarknaden. Samtidigt menar Mattila och Björklund att invandringen pågått
under så pass kort tid att man inte kan tala om att invandrarna assimilerats in i
lokalsamhället, utom när det gäller barnen. (Mattila & Björklund, 2013, 112–114).

31

6 EMPIRISK UNDERSÖKNING
Närpes har vid flera tillfällen varit mål för migrationsstudier, inte minst till följd av
den omfattande emigrationen till Amerika och Sverige. Finländarnas återvandring
från USA, Kanada och Sverige har således också intresserat forskare. År 1977
publicerades Herberts´ studie Borta bra men hemma bäst?, som handlar om
närpesiska återflyttare. Herberts´ studie behandlar återflyttningen från Sverige till
Finland på individnivå och ger en inblick i varför emigranterna flyttade till Sverige
och sedan återvände till hemtrakterna. Häggström, Borgegård och Rosengrens
migrationsstudie När finländarna kom (1990) beskriver arbetskraftsvandringen
mellan Finland och Sverige efter andra världskriget. Tyngdpunkten i studien ligger
på 1960-talets senare del och 1970-talets början. I undersökningen presenteras tre
fallstudier, varav ett är tomatdistriktet Närpes.
En annan studie som berör Närpes är Berts´ och Lindéns lärdomsprov En resväska
fylld av minnen (2005). Det är en studie kring äldre flyktingars uppfattningar om
flyktingskapets inverkan på livet och att åldras i Närpes.
Grigaitytés magisteravhandling Positive peace attributes and conflict resolution
styles among the Bosnian Muslims of Närpes (2013) är en av de senaste
undersökningarna om invandrare i Närpes. Grigaitytés undersökning är dock
begränsad till en invandrargrupp i Närpes, bosnierna.
En studie som inte berör Närpes, men som är högst relevant inom ramen för
migrationsstudier är Nyman-Kurkialas doktorsavhandling Att flytta bort och hem
igen (1999), som är en fallstudie i kedjemigration och kedjeåtervandring. Studien
behandlar Jakobstadsbors flyttning till svenska Gävle och deras återflyttning till
hemtrakterna. Det speciella med studien är att Nyman-Kurkiala (1999, 52–53)
kopplar ihop kedjemigrationsteorin med teorin om innovationers diffusion för att se
på vilket sätt de sociala nätverken fungerar vid återvandringen.
Ehns Sötebrödet från 1975 har för min studies del bidragit med en hel del inspiration.
Studien är en etnologisk skildring av jugoslaver i svenska Åsensbruk. Ehn samlade in
32

upplysningar om jugoslavernas utvandring till Åsen, deras hushållning där,
relationerna inom den jugoslaviska enklaven, kontakterna mellan svenskarna och
invandrarna och kulturella skillnader mellan dem. Mellan åren 1965 och 1973 fanns
93 jugoslaver i det dalsländska pappersbrukssamhället. (Ehn, 1975, 11–15).
Det fenomen som hittills varit tämligen orört som forskningsområde är
arbetsinvandringen från andra länder till Närpes. Hösten 2012 genomförde dock
Migrationsinstitutet ett forskningsprojekt kring invandringen till Närpes. Som ett
resultat av det presenterade Mattila och Björklund våren 2013 rapporten Tomaatteja,
teollisuutta ja monikulttuurisuutta. Närpiön malli maahanmuuttajien kotouttamisessa.
Syftet med studien var att granska den så kallade Närpesmodellen, som gjort att
Närpes lyfts fram som förebild för lyckad integration.
Rapporten berör till stora delar samma frågeställningar som lyfts fram i den här
avhandlingen. Skillnaden är dock att Mattila och Björklund lägger större fokus på
själva integrationsmodellen, medan jag inom ramen för den här pro graduavhandlingen söker svar på varför invandrarna valt att komma till Närpes.
En möjlig förklaring till bristen på forskning kan vara att den arbetsrelaterade
invandringen till Närpes är ett betydligt yngre fenomen än Närpesbornas emigration
och återvandring. De första tecknen på arbetsinvandring till Närpes finns från 1990talet, men dess verkliga blomstringstid kom först på 2000-talet. Med tanke på att
ingen mig veterligen tidigare gjort någon kvalitativ undersökning kring
arbetsinvandrarnas flyttprocess till Närpes ser jag den här studien som ett bidrag till
att bättre förstå migrationen till orten ifråga. Jag är inom ramen för den här
magisteravhandlingen intresserad av att studera hur kedjemigrationsförloppet ser ut
och de sociala nätverkens betydelse för migrationen.

6.1 Problemformulering
Forskningstemat i min studie är arbetsinvandringen till Närpes. Den grundläggande
frågan för den här empiriska undersökningen är varför Närpes har arbetsinvandring,
hur har den uppstått och hur ser den ut? Genom personliga intervjuer försöker jag få
33

förståelse för vilka de bakomliggande orsakerna till arbetsinvandringen är, hur
migrationsprocessen ser ut och få en bild av hur väl de integrerats i Närpes samt om
de har för avsikt att stanna kvar. Syftet med avhandlingen är således att analysera
arbetsinvandringen och dess mekanismer genom att göra en intervjustudie bland
arbetsinvandrarna i Närpes.
De specifika forskningsfrågorna:
•

Vilka är de bakomliggande orsakerna till arbetsinvandringen i Närpes?

•

Vilka är arbetsinvandrarna som kom till Närpes?

•

Vilka motiv hade de till att söka arbete i Närpes?

•

Hur upplever arbetsinvandrarna arbetet och sin livssituation i Närpes?

•

Hur väl upplever man att integrationen av arbetsinvandrarna lyckats?

•

Vilka är arbetsinvandrarnas framtidsplaner?

Den empiriska forskningen baserar sig på två intervjugrupper, dels på utländska
medborgare som flyttat till Närpes för att arbeta och dels på arbetsgivare i Närpes,
med erfarenhet av arbetsinvandring. Syftet med att ha två olika intervjugrupper är att
se fenomenet arbetsinvandring från två separata håll. Även om tyngdpunkten i
empirin ligger på arbetsinvandrarnas upplevelser bidrar arbetsgivarnas svar till
förståelsen av migrationen till Närpes.
Vad tror jag att resultatet kommer att visa? Min förhandsgissning är att de
intervjuade invandrarna inte haft någon långtgående plan om en framtid i Närpes. Jag
tror att de kom till Närpes för att de på något sätt fått veta att där fanns arbete att få.
En del tror jag har kommit till Närpes till följd av att de sedan tidigare har släkt och
vänner här. Jag tror med andra ord att en stor del av invandringen beror på
kedjemigration och de sociala nätverken.
När det gäller arbetsgivarna tror jag att arbetskraftsbristen är den avgörande orsaken
till att rekrytera arbetskraft utanför Finlands gränser. Många företag i Närpes har
utvidgat sin verksamhet, vilket troligen gett upphov till arbetskraftsbrist inom flera
sektorer. Dessutom har Närpes i flera års tid haft låg arbetslöshet.

34

6.2 Metodval
Empirin väljer jag att genomföra med hjälp av kvalitativa metoder. Genom att
använda kvalitativa metoder blir det möjligt att kunna se situationen ur den
intervjuades perspektiv. Däri ligger den kvalitativa metodens styrka. Det blir enklare
att förstå den intervjuades sätt att tänka, vilket förhoppningsvis ger ökad insikt hos
den som intervjuar. Här är det dock viktigt att inte lämna kvar i den intervjuades
perspektiv, utan man bör ständigt förmå växla mellan att förstå och att förklara
fenomenet. Eftersom kvalitativa metoder kännetecknas av närhet till objektet som
forskas ser jag den här metoden som den mest lämpliga för min undersökning.
(Holme & Solvang, 1997, 92–93).
Kvale (1997, 9) säger följande om den kvalitativa forskningsintervjun:
Om man vill veta hur människor uppfattar sin värld och sitt liv, varför inte prata med dem?
I ett intervjusamtal lyssnar forskaren till vad människor själva berättar om sin livsvärld, hör
dem uttrycka åsikter och synpunkter med sina egna ord, får reda på deras uppfattning om
den egna arbetssituationen och familjelivet, deras drömmar och förhoppningar. Den
kvalitativa forskningsintervjun söker förstå världen ur de intervjuades synvinkel, utveckla
innebörden av människors erfarenheter, frilägga deras livsvärld före de vetenskapliga
förklaringarna.
I den kvalitativa forskningsintervjun byggs kunskap upp: det rör sig om ett samspel, om ett
utbyte av synpunkter mellan två personer som samtalar om ett ämne av gemensamt intresse.
Det interrelationella grunddraget framgår av själva ordet ”intervju”, som har sitt ursprung i
det franska entrevue och det engelska interview – ”mellan två seenden”, ”mellan två
synpunkter”.

Den här modellen innebär att man intervjuar personer som själv är delaktiga i den
företeelse som studeras. Kvale (1997, 13) definierar metoden ”som en intervju vars
syfte är att erhålla beskrivningar av den intervjuades livsvärld i avsikt att tolka de
beskrivna fenomenens mening”. Inom ramen för den här uppsatsen innebär det två
grupper av intervjuade, dels arbetsinvandrarna och dels arbetsgivarna.
Det

fenomenologiska

förhållningssättet

har

existerat

sedan

sekelskiftet.

Fenomenologin grundades av Husserl och utvecklades i ett senare skede av dels
35

Heidegger och dels Sartre och Merleau-Ponty. ”Fenomenologi är studiet av
strukturen, och variationerna i strukturen, hos det medvetande, för vilket varje ting,
händelse eller person framträder”, förklarar Giorgi (1975, 83). Enligt Kvale (1997,
55) kan den kvalitativa forskningsintervjun ge en inblick i den levda vardagsvärlden.
”Livsvärlden är världen sådan som den träffas på i vardagslivet och erbjuds som en
direkt och omedelbar upplevelse oberoende av och före förklaringar”, fortsätter
Kvale.
Den kvalitativa intervjun bygger på ett vardagslivets samtal. Kunskap om
samtalsämnet kommer till i interaktionen mellan den som intervjuar och den som
intervjuas. Det är ett utbyte av åsikter mellan två individer kring ett ämne som
intresserar dem båda (Kvale & Brinkmann, 2014, 18). Spradley (1979, 34) uttrycker
det öppna förhållningssättet i livsvärldsintervjun enligt följande:
Jag vill förstå världen ur din synvinkel. Jag vill veta vad du vet på det sätt som du vet det.
Jag vill förstå meningen i din upplevelse, gå i dina skor, uppleva tingen som du upplever
dem, förklara tingen som du förklarar dem. Vill du bli min lärare och hjälpa mig att förstå?
(Spradley, 1979, 34).

De intervjuer jag gjort ger en inblick i dels tre arbetsgivares och dels åtta
arbetskraftsinvandrares tankevärld. Intervjuerna är högst personliga och förmedlar
den intervjuades upplevelse av arbetskraftsinvandringen och den egna situationen.
Intervjuerna med arbetsgivarna talar om hur de upplevde bristen på arbetskraft, hur
de gick till väga för att rekrytera medarbetare och vilka deras erfarenheter av det är.

6.3 Urval och genomförande av intervjuer
Jag har valt att göra subjektiva urval eftersom jag tycker det är det mest
ändamålsenliga

för

att

beskriva

dels

arbetskraftsinvandringen

och

dels

migrationsprocessen. Först intervjuade jag arbetsgivarna, som i flera års tid haft och
fortfarande har utländsk arbetskraft. Efter det gjorde jag intervjuerna med
arbetsinvandrarna. Eftersom en stor del av arbetskraftsinvandrarna kommer från
forna Jugoslavien har jag valt att intervjua fyra personer från Balkan. De fyra övriga
intervjuade kommer från Kroatien, Litauen, Ryssland och Vietnam. Samtliga
intervjuade kommer från något av de länder som år 2009 var de största
36

invandrargrupperna i Närpes (Mattila & Björklund, 2013, 50). Intervjuerna är gjorda
under tiden maj till augusti månad år 2008. Den här avhandlingen beskriver med
andra ord situationen som rådde för tolv år sedan.
Jag tycker att det var viktigt att intervjua arbetsinvandrare från olika länder, men
samtidigt från de länder varifrån flest har kommit. En bosnisk arbetsinvandrares
upplevelse kan skilja sig från till exempel en vietnamesisk arbetsinvandrares
upplevelse, inte bara på grund av att varje persons situation är unik utan också för att
personerna kommer från olika kulturer och det i sig kan påverka invandrarens
upplevelser. Dessutom har det varit viktigt för studiens skull att skilja på
arbetsinvandrarna och de som från anlänt som flyktingar, men som nu arbetar.
6.3.1 Arbetsgivarna
Jag har intervjuat tre arbetsgivare med flera års erfarenhet av utländsk arbetskraft.
Intervjuerna med arbetsgivarna tog ungefär en halvtimme var och hölls i enskilt rum
på respektive företags kontor. Inga övriga var närvarande vid intervjusituationen.
Det första företaget anställer årligen ett hundratal till sin jordgubbsodling. Eftersom
jordgubbsodlingen är koncentrerad till några månader under sommarhalvåret är det
frågan om säsongsarbete. De anställda har de senaste åren bestått av polacker, ryssar
och ukrainare. Polackerna har i allmänhet stannat längst, medan ryssarna och
ukrainarna haft en mer begränsad arbetstid i och med tre månaders visum.
Det andra företaget är ett familjeföretag verksamt inom växthusnäringen och de odlar
gurka och tomat. Företaget har åtta anställda utöver den egna familjen. Samtliga
anställda har annat modersmål än svenska. De anställda kommer från Bosnien,
Vietnam och Nigeria. En arbetstagare är inte arbetsinvandrare utan är finländare med
finska som modersmål. Företaget odlar året om och de anställda har fast anställning.
De anställda har kommit från första början till Finland av olika orsaker. Några kom
som flyktingar på 1990-talet, några för studier och några kom i syfte att arbeta.
Det tredje företaget är ett koncernbolag verksamt inom metallindustrin och
livsmedelsbranschen. Totalt har koncernen 380 anställda, varav 45 är av utländsk
37

härkomst. Majoriteten av de med utländsk härkomst kommer från Bosnien, Kroatien
och Serbien. Alla med utländsk härkomst är dock inte arbetsinvandrare utan vid
intervjutillfället hade 17 av dem kommit till Finland som flyktingar.
6.3.2 Arbetsinvandrarna
Jag har intervjuat åtta invandrare, varav fyra kvinnor och fyra män. De kom till
Närpes från Bosnien-Herzegovina, Kroatien, Litauen, Ryssland och Vietnam.
Arbetsinvandrarna kom till Närpes mellan åren 1999 och 2007. När de intervjuade
kom till Närpes var de i åldrarna 19 till 34. Tre av de intervjuade har innan de kom
till Närpes arbetat i ett annat europeiskt land. Två av de intervjuade har tidigare bott
och arbetat på annan ort i Finland. I båda fallen var det i en större finskspråkig stad.
Intervjuerna med arbetsinvandrarna pågick allt mellan 35 och 75 minuter, de flesta
dock cirka en timme. Intervjuerna ägde rum i arbetsinvandrarnas hem. Vid tre
intervjutillfällen fanns en tolk närvarande. Vid samtliga tillfällen var tolken en nära
bekant eller familjemedlem till den intervjuade och hade goda kunskaper i svenska.
De intervjuade, som hade tolkhjälp, svarade i mån av möjlighet på svenska och när
svenskakunskaperna inte räckte till fortsatte de på sina respektive modersmål eller
engelska. Samtliga intervjuer hölls på svenska. Inga övriga var närvarande vid
intervjusituationen, men vid några tillfällen blev vi avbrutna när den intervjuades
barn kom in i rummet.

6.4 Etiska frågor
Kvale (1997, 105) menar att en intervjuundersökning inte bara skall sträva till att öka
den vetenskapliga kunskapen utan också sträva till att förbättra den människas
livssituation som studeras. Därför upplevde jag det väldigt viktigt att ha med frågor i
intervjuguiden som handlade om vad de intervjuade personligen tyckte kunde vara
eller kunde ha skötts bättre. Jag tänker i första hand på integreringen, men samtidigt
viktigt att de intervjuade får en chans att lyfta fram en annan problematik om en
sådan finns.

38

Gällande det informerade samtycket till att delta i undersökningen har jag så långt
det är möjligt velat att arbetsgivaren så litet som möjligt skall vara inblandad i valet
av intervjuperson bland arbetsinvandrarna från den specifika arbetsplatsen. I de fall
där jag haft kännedom om någon arbetsinvandrare har jag kontaktat personen direkt.
I några fall har jag bett arbetsgivaren ge namn och kontaktuppgifter på ett flertal
anställda för att sedan själv selektivt välja ut någon att kontakta. När jag bett om
uppgifterna från arbetsgivaren har jag berättat för denne att jag inte har för avsikt att i
ett senare skede informera arbetsgivaren om och i så fall vem av de anställda jag
gjort intervju med. Samtliga tillfrågade tackade ja till att bli intervjuade.
Frågan om hur mycket information som skall ges och i vilket skede hör också till det
informerade samtycket (Kvale, 1997, 107). Det finns delade meningar bland
forskarna om de etiska riktlinjerna. Kvale menar att de intervjuade bör informeras
om vilka fördelar och nackdelar ett deltagande kan innebära för den intervjuade.
Trost (2005, 103) å sin sida menar att det är orimligt att göra en bedömning om vad
som vore till fördel respektive nackdel. Enligt Seidman (1998, 51) bör det
informerade samtycket ske skriftligen, så att det finns dokumenterat att den
intervjuade är informerad och ställer upp av fri vilja.
Jag valde att berätta i korthet vad pro gradu-avhandlingen handlar om och om temat
för intervjun. I samband med första telefonkontakten informerade jag också om den
intervjuades rätt till anonymitet och gav en uppskattning om hur länge intervjun kan
beräknas ta. Min bedömning var att det räckte med ett muntligt samtycke, eftersom
de tillfrågade var så positiva till att medverka och speciellt för att jag menar att
intervjun inte innehöll alltför känsliga frågor. Hade intervjun till exempel handlat om
flyktingars upplevelser av krig hade jag övervägt skriftligt samtycke.

6.5 Reliabilitet och validitet
Trovärdigheten (reliabiliteten) i avhandlingen hänger samman med hur noggrant
arbetet gjorts. Om en annan forskare hade genomfört samma undersökning, hade
personen kommit fram till samma resultat? (Kvale & Brinkmann, 2014, 295). Som
nämndes tidigare i det här kapitlet finns en del liknande studier på området. I Mattila
39

och Björklunds (2013) rapport Tomaatteja, teollisuutta ja monikulttuurisuutta
presenteras svar från flertalet intervjuer med arbetskraftsinvandrare i Närpes och min
upplevelse är att de svar som presenteras där överensstämmer med de svar jag
presenterat.
Avhandlingens giltighet (validitet) avgörs av om jag i studien har lyckats fånga det
område som angetts i syftet. ”Hantverksskickligheten i att kontrollera, ifrågasätta och
teoretisera kring intervjuresultaten leder i det ideala fallet till transparanta
forskningsprocedurer och övertygande evidens”, menar Kvale och Brinkmann (2014,
302). Ger undersökningen en rättvis bild av arbetskraftsinvandringen till Närpes?
Min förhoppning är att resultatet av den här avhandlingen ger en tydlig inblick i hur
migrationsprocessen gått till och hur invandrarna resonerar kring valet att migrera
och livet i Närpes.

6.6 Bearbetning av material
Vid kvalitativa studier bearbetas ofta stora mängder data. Data analyseras ofta
parallellt med att det samlas in och ordnas i kategorier. Kvale och Brinkmann (2014,
230) anser att ”den ideala intervjun är redan analyserad då bandspelaren stängs av”.
När intervjun var över fanns det givetvis svar som stack ut och som jag speciellt hade
lagt på minnet, men den mer djupgående genomgången av materialet gjorde jag efter
att intervjuerna transkriberats från tal till skrift. Arbetet tog lång tid eftersom jag
återkommande fick stanna bandet och lyssna igen för att säkerställa att jag hade hört
rätt. De transkriberade intervjuerna omfattade totalt 60 sidor skrift. När jag sedan
läste igenom de skriftliga intervjusvaren strök jag under citat som jag tyckte var
relevanta utifrån forskningsfrågorna presenterade tidigare i detta kapitel.
I den här avhandlingen använder jag mig av teoretisk tolkning. Teoretisk tolkning
innebär att ”en forskare kan läsa igenom sina intervjuer gång på gång, reflektera
teoretiskt över specifika teman, skriva ned tolkningar utan att följa någon specifik
metod eller kombination av tekniker” (Kvale & Brinkmann, 2014, 283).
Intervjumaterialet har i det här fallet tolkats utifrån de migrationsteorier som
presenteras i kapitel fyra. Med hjälp av teorier om migration belyses olika aspekter i
40

intervjumaterialet. Citat som belyser svar på avhandlingens frågeställningar har
således lyfts fram ur intervjuerna.

41

7 RESULTAT
I det här kapitlet presenteras resultatet av intervjuerna och kopplas till teorierna om
kedjemigration. Först redogör jag vad som framkom i intervjuerna med
arbetsgivarna. Senare i kapitlet beskriver jag arbetsinvandrarnas svar och
upplevelser. Arbetsgivarna benämns som AG1, AG2 och AG3. Arbetsinvandrarna
har jag valt att benämna IP1, IP2 och så vidare. Förkortningen AG står för
arbetsgivare och IP för intervjuperson.
Tyngpunkten i resultatdelen ligger på att analysera arbetskraftsinvandrarnas svar,
eftersom det är de som migrerat. Svaren är indelade i tre olika underrubriker. När det
gäller intervjuerna med arbetsgivarna delas svaren in i orsaker till rekrytering, hur
rekryteringen gick till och arbetsgivarna erfarenheter av att rekrytera utländsk
arbetskraft. Intervjuerna med arbetsinvandrarna indelas i hur det kommer sig att de
flyttade till Närpes, hur väl de lyckats integrera sig i samhället och vilka planer de
har för framtiden.

7.1 Arbetsgivarna
Arbetsinvandringen till Närpes tog fart på allvar i början av 2000-talet. Bristen på
arbetskraft gjorde att företagarna vände blickarna åt andra håll för att hitta lämpliga
arbetstagare (Mattila & Björklund, 2013, 27, 72). En av arbetsgivarna (AG3)
berättade

under

intervjun

att

det

som

varit

mest

positivt

med

hela

rekryteringsprocessen är att företaget lyckats hitta arbetstagare. Hade företaget inte
lyckats rekrytera fler medarbetare hade det annars hämmat företagets utveckling.
7.1.1 Orsaker till rekrytering
Anledningen till att samtliga tre arbetsgivare valt att rekrytera utländsk arbetskraft
beror på svårigheterna i att hitta inhemsk arbetskraft. Två av arbetsgivarna menar att
många unga inte vill ta de arbeten som erbjuds. För metallföretaget handlade det om
bristen på utbildad arbetskraft inom metallindustrin, exempelvis svetsare:

42

I och med att 2005 va ju åv att e vort akut arbetskraftsbrist häjlt enkelt. Att fram ti he had vi
ju som hitta lokalt arbetskraft. Men tå insåg vi ju no at he gar it hitje at, vi kommer it och
alla prognoser visar ju åp he at e kommer it att räck inom metall... (AG3)

7.1.2 Hur rekryteringen gick till
Rekryteringen av utländsk arbetskraft har gått olika till i de tre företagens fall.
Företaget med bärodling kom från första början i kontakt med polacker via en bekant
som ordnade hjälpsändningar till Polen:
Och tå träffa an en familj ter som an bodd vör och di va fyra pojkar och en flick, och
pappan had dödd och di had a dåligt täjde. Och tå in yngst så vort student honde våren och
tå va an ihop me an att du mått skaff arbet åt me nu så jag får kom en nager månad ti
Finland och arbet. Och itt hag an na så an ringd hit å fråga om an fick skick hit an och jag
sa vetja he gar. (AG1)

Året därpå hade den första polacken två av sina bröder med sig och ytterligare fler
polska sommarjobbare det tredje året. Senare kom företaget att även rekrytera
arbetare från Ukraina och Ryssland. Ukrainarna kom via en man med goda kontakter
på utrikesministeriet. Mannen ifråga ordnade både rekryteringen och pappersarbetet.
Kontakt med ryska sommarjobbare fick företaget via bekanta som åkt med
hjälpsändningar till Ryssland.
Hos växthusföretagaren var den första arbetstagaren med utländsk bakgrund en
bosnier som kommit som flykting till Närpes. Det var arbetskraftsbyrån som
förmedlade kontakten och senare anställde arbetsgivaren även brodern till flyktingen:
Nå, hisin först som jag fieg så va in tåsche flykting som kom hit, som kom för 10-12 år
sedan, in bosnier och jag va åp arbetskraftsbyrån å tog taanifrån. Och så häe utvecklats,
brorin hans kom och så bare utvecklase åp hede vise. (AG2)

Företaget inom metallindustrin var i behov av ytterligare arbetskraft och kom 2005
på idén att göra en rekryteringsresa till Bosnien. Idén testades på de bosniska
arbetarna som redan fanns hos företaget och eftersom de tyckte förslaget var bra
gjorde företaget en rekrytering på plats i Bosnien året därpå. De bosniska arbetarna
43

som jobbade på företaget innan den utländska rekryteringen var utbildade
metallarbetare som tidigare arbetat inom växthusnäringen:
He va no från Bosnien vi ha rekrytera och hur vi gjord va ju i praktiken tå vi fieg hande
idén så kontakta vi ju taische våra gamla anställda tå som je tierifrån, kva täij trodd om
hede at, tror di at e finns intresserade och kvalificera arbetskraft. (AG3)

Arbetsgivaren menar att de inte hade så mycket kunskap om förhållandena i Bosnien,
men att de bosniska arbetarnas positiva inställning till idén gav dem mod att
genomföra rekryteringen. Genom de bosniska arbetarna skapades nätverk som gjorde
rekryteringen möjlig. I det här fallet handlar det om att ett av Nordens största
karosseriföretag gör en aktiv rekrytering i ett annat land. Price (1969, 212) menar
dock att teorin om kedjemigration inte kan tillämpas lika väl i samband med
flyktingmigration

eller

internationella

företags

rekrytering

av

högutbildad

arbetskraft.
7.1.3 Erfarenheter
Samtliga arbetsgivare är överlag nöjda med rekryteringarna. En av arbetsgivarna
framhåller att företaget inte hade fortsatt att rekrytera utländsk arbetskraft om det inte
hade fungerat bra:
Tenn tå e börja -94, it ha e alls vuri na problem. Ska e a vuri na problem ska vi itt ha kona
fortsätt åp hisin viejin. Nu je ju klart at me täische nya som kommer så je ju it lätt i början ti
kommunicer utan di måst ju lär se språke, at he je ju främst täische gambäl som ha kona
kommunicer. (AG3)

En av arbetsgivarna berättar dock att det under en period var aningen besvärligt
mellan olika etniska grupper. Arbetsgivaren menar att man måste se upp med att
arbetstagarna inte bilda egna grupperingar, så att det uppstår spänningar eller
avundsjuka mellan de anställda:
Äjn tur väe no nalete de att di gadda som ihop se. Jag tror om it man skådar ett me he kan
di no jier a än å, så man ska no skåd et me he. Tå täische vietnamesflickor kom va di nalete
välkan, di arbeta snabbt täj. (AG2)

44

En av arbetsgivarna poängterar vikten av att hitta rätt person för arbetet. Med det
menar han arbetare som har rätt yrkesutbildning, har tidigare erfarenhet av att jobba
utomlands och som avser bosätta sig permanent i Närpes:
…från utlande så tar vi gärna tåli som ha vari tidigan i utlande å he je it rektit ovanligt tide i
och me att he je mang som ha vari flyktingar å tådde, så ha di vuri främst i Mellaneuropa,
Tyskland förstås största mottagarin åv flyktingar. Di kändär till nalete hitje vårt system, vi
har ju ganska liknand system. Å så förstås ti försök hitt tåli som faktiskt je intressera, satsar
seriöst åp hitje, siir it a bara som ett kortvarigt äventyr, si na å far häjm tibak, uta faktiskt
tåli som vi tror je berädd ti lömen shär. (AG3)

Tidigare hade företaget även anställt estniska svetsare via uthyrningsfirmor.
Erfarenheterna av det var inte så goda, eftersom svetsarna inte ville bosätta sig i
Närpes:
Nä, he fungera it na bra he. It fö ås i alla fall it. Men he va ju som sagt via än tådde estnisk
uthyrningsfirm så at. Vi vill ju no ha tåli personal som bosätter se shär å som je permanent.
Di gjord ju it he täij, utan di va fyra vikor å så sku di häjm än viik å så ska näjn anin va
iställe fö di rolland system å hede fungera nu it na… (AG3)

Samarbetet med kommunen har enligt arbetsgivarna fungerat bra. Man framhåller
ortens litenhet som en fördel och det faktum att alla känner alla:
He je ju förstås in litin ort hitje, så all kändär all…Jag tycker no stadin ha skött se bra
schenn, it haft na ti klag åp alls it. (AG3)
Och socialväsendet funktionerar no schenn. He ha klaffa riktigt bra he, som om in
kommunmedlem sku ha fari. (AG1)

Däremot tycker de intervjuade att kontakten med de finska myndigheterna varit
svårare och långdragen. En av arbetsgivarna menar att problemen beror på att en del
arbetsgivare inte skött sig och det skapar även problem för andra som söker tillstånd:
No funktionerar e ju no, men he no som om di sku va naletet stel täische finska
myndigheten tå e gäller tålje. Milanåt kommer pappren tibak bare åv formella skäl och
milanåt väjt int di om di ska jev tillstånd en och tådde…Men he ha framkumi tåg att vissa

45

arbetsgevarer ha fuska me lönan, nästan så di ha måsta skjuts häjm dom på statens
bekostnad. Hede ha gjort tå att alla ha hamna ynjt samma oppsikt. (AG1)

7.2 Arbetsinvandrarna
”Såsom förmodad anledning till deras afflyttning till främmande land antages vara en
förhoppning om bättre utsigter i lekamligt hänseende, äv hvad fädernejorden tyckes
lofva”. Citatet är taget ur Skålleruds församlings in- och utflyttningsbok från 1873
och beskriver vad som ansågs vara anledningen till emigranternas beslut att utvandra.
7.2.1 Migrationsprocessen
Flera av de intervjuade uttrycker den svåra ekonomiska situationen och bristande
möjligheter till en hög levnadsstandard i hemlandet som en bidragande orsak till att
de överhuvudtaget funderat över att flytta till ett annat land:
1999 det var svåraste år i Ryssland efter perestrojka. Det vara bara några stycken som hade
jobb. Det var nittiotalet. Det var svårt i Ryssland och jag alltid kunnit att få jobb för lite, lite
lön. Därför jag försökt att kommit till Finland. (IP5)
Man har så låg ekonomi så man kan inte tänka på någonting. Här får man välja någonting
som man studera, vad man önska bli, men i Vietnam riktig svårt att få välja. (IP7)

En av de intervjuade berättar att familjesituationen hemma bidrog till valet att flytta
till ett annat land. Personen hade släkt sedan tidigare i Närpes och det underlättade
flytten. De intervjuade som kommit till Närpes från Bosnien lyfter fram
samhällsproblem kopplade till Balkankriget som en anledning till att emigrera:
Men nu är lite problematisk efter krigen i Bosnien. Det är svårt att utveckla sig. Det är svårt
att få plats i…för att studera, att få studieplats och om man har en studieplats, svårt efteråt
att hitta ett jobb. (IP2)

Ja, det finns viel korruption. Man betalar inte skatten och…hela systemet är inte som det
skulle vara. Och det är också problem med barnen om de går till skolan, de gör en
utbildning eller så, de kan inte hitta jobb. Man måste allting betala i skolan, boken och mat
och allting. Därför kom vi till Närpes, här i Finland. (IP4)

46

Push-pull-teorin bygger på att det finns omständigheter i hemlandet som uppmuntrar
till utvandring (push) och likaså omständigheter i mottagarlandet som gör att
personerna överhuvudtaget funderar på att emigrera (Häggström, Borgegård &
Rosengren, 1990, 8–9). I de intervjuades svar framgår samhällsproblem och
bristande möjligheter till hög levnadsstandard som push-faktor. Det faktum att
invandrarna redan hade släkt och vänner i Närpes underlättade flytten till orten (pullfaktor).
Bland de intervjuade fanns dock personer som valt att komma till Närpes av annan
anledning än problem i hemlandet. En av de intervjuade kom till Närpes för att spela
fotboll professionellt. IP6 såg det som en ny utmaning i livet att flytta till ett annat
land. Samtidigt framgår det i svaret ett intresse för möjligheterna till högre
levnadsstandard i Finland:
It was some kind of challenge to come here and try something new in your life and then it
was the opportunity maybe, the standard is higher and earn more money. (IP6)

Av intervjuerna framgår det tydligt att personerna kommit till Närpes genom
kontakter med kännedom om orten. De sociala nätverkens betydelse för att få reda på
att det fanns arbete att få framgår tydligt av svaren. Teitelbaum (2008, 55–56)
konstaterar att genom dessa sociala kontakter får migranten information och praktisk
hjälp för att flytten ska bli möjlig. I flera fall har kontaktlänken varit en släkting, en
vän eller bekants bekant, som sedan tidigare är bosatt i Närpes. I flera av fallen
handlar det om personer som kommit tidigare till Finland som flyktingar:
Jo, han kommer varje år med familjen till Bosnien och vi träffas dit. Vi har en riktigt bra
vänskapsrelation. Och vi har pratat med dom sista sommar. Det var 2006 och jag har klagat
lite…och dom har sagt, jo, om ni vill vi kan fråga om det finns möjlighet att hitta jobb och
att ni kan flytta dit. (IP2)

Det var från den släktingar som vi har…Det är fin här och människorna är ganska fint och
roligt och allt jobb också. Och så har vi tänkt att jo vi kan försöka att åka. (IP3)

En viktig anledning till att människor flyttar är möjligheten att hitta ett arbete.
Emigranterna behöver på något sätt få reda på om att det finns arbete att få
47

(Hägerstrand, 1957, 126–154). Informationen kan de potentiella emigranterna få via
kontakter med tidigare emigranter, något som av Häggström (1978, 26) beskrivs som
en feedback-process.
I ett fall fick den intervjuade kontakt via en finländsk missionär, som besökte den
intervjuades hemort:
Och i församlingen jag har träffat en missionär och jag frågat kanske jag får komma och
plocka jordgubbar på sommaren. (IP5)

I de flesta fallen har kontakten varit en som i ett tidigare skede kommit till Närpes
som flykting eller en från orten som besökt utlandet. Endast en av arbetsinvandrarna
kom till Närpes genom att ha värvats av en tidigare arbetsinvandrare. Samtidigt ger
personen bilden av att det var andras påtryckningar som övertygande den intervjuade
om att prova på livet i Närpes:
Why I go from my country? Because when my friend was working here and he come on
semester, I think in winter he told if I like want to job here. I don´t really want to go but…I
think my mama was pushing me. That`s why I come here. (IP8)

Det vanliga är att mannen i familjen anländer först (Castles & Miller, 1998, 28). Av
intervjuerna framgår att i de fall där arbetsinvandraren har familj anlände övriga
familjen först senare till Närpes, även i det fallet där emigranten är ensamförsörjare:
Han kom i december 2006. Och sen fick jag jobb. Jag kunde inte komma med barnen, bara
på grund av mannens jobb. Det räcker int för att leva. Måste jag ha ett jobb också. (IP2)
De komma först sent. Efter fjorton månader. De bo med min mamma och pappa. (IP1)
Alla av oss kom vi ensam och kvinnor kom efter. Min kvinna kom två månader efter mig…
Min syster har fyllt i pappret som familjemedlem, men ingen har sagt att de inte kan
komma på mannen visum. Han måste tjäna 2400 euro netto för kvinna och två barn. Det går
inte. (IP4)

Nivån på försörjningskravet innebär att båda vuxna i familjen behöver arbeta om
arbetskraftsinvandrarna jobbar i växthus eller som svetsare och har flera barn.
48

Försörjningskravet för en fyra personers familj, med två minderåriga barn, är i
dagsläget 2600 euro efter att skatten dragits av (Försörjningsförutsättning för
familjemedlemmar till personer som beviljats uppehållstillstånd i Finland, 2019).
Finlands höga krav på försörjning kan ses som ett exempel på vad Lee (1966, 51)
kallar för ett mellanliggande hinder som försvårar migrationen. Uppfylls inte kraven
kan inte hela familjen emigrera, även om viljan finns.
Processen från att ha bestämt sig för att komma till Närpes, till att börja arbeta i
Närpes ser ut att ha tagit tre till sex månader, i de flesta fall ungefär fem månader. Att
komma till rätta i Närpes verkar samtliga tycka gått smidigt:
Det var min kompis från min man. Han hittade jobb också för mig… Jo, jag minns jag har
kommit tisdag kväll och onsdag gick jag till magistraten, polisen här, torsdag började jag att
jobba. (IP2)
Ingen trodde åt mig att det var såhär i Bosnien. Jag har berättat åt viela kompisar att jag ska
gå till Finland, men de sa att du har ingen chans eller problem med bosniska pass kan man
inte gå. Till Europa måste man alltid ha visum. (IP4)

Flera berättar att det fått stor hjälp av sina vänner, bekanta och arbetsgivare för att
lösa praktiska saker under den första tiden, såsom visum och bostad. Två av de
intervjuade säger såhär:
Everything was going quite fast. I think the whole process it was ok, probably they have a
lot of experience with that, it wasn’t problem with nothing special. (IP6)

Allt möjligt har förberedat man som hittade jobb för oss. Han har skött om allt. Han hjälper
oss idag om vi behöver nånting… Jag har kommit till lägenhet, det var allt där inne. Möbel,
allt var där inne, gardinen. Jag måste bara flytta in. (IP2)

Här framgår åter igen de sociala nätverkens betydelse för att komma till rätta på den
nya orten. Kommunens tjänstvillighet, som även framkommer i intervjuerna med
både arbetsgivarna och arbetsinvandrarna, lyfts fram av bland annat Mattila och
Björklund (2013, 110) som en av framgångsfaktorerna i Närpesmodellen.

49

7.2.2 Integreringen
Alla intervjuade säger att de kände sig välkomnade till Närpes. Några uttrycker till
och med förvåning över hur lätt de tycker att det varit att anpassa sig till livet på den
nya orten, att lokalbefolkningen varit vänliga och tillmötesgående:
När man till exempel går genom Närpes, då finns det människor som hälsar på dig som du
inte känner och det känns också ganska konstigt också. (IP3)

En av de intervjuade tycker inte att det var så lätt under den första tiden i Närpes:
Jag upplevde att det var inte så lätt. Ryska människor har en annan mentalitet. Det var
jätteintressant att lära känna finska människor som pratar svenska här. (IP5)

Flera av de intervjuade har också erfarenheter från att ha bott och arbetat på andra
orter i Finland och även andra länder. Samtliga ger bilden av att mottagandet varit
bättre och att människorna är trevligare i Närpes:
Och jag har tyckt allt från början här vad gäller Närpes och hur människor…hmm, jag har
upplevt den att mina vänner som inbjudat mig och andra, att de tyckt ryska människor
jättemycket och var jätteannorlunda från den finska södra Finland. (IP5)
Men då jag bott i Tammerfors för fyra månader sedan. Jag tycker där tycker man inte om
invandrare. Finska människa säga skitord till oss. Vi var riktig sämre. (IP7)

Här, jag känner mig som människan. Och jag ser inte att nån ser på oss annorlunda, vi är
inte från Finland och jag har fått många kompisar. Och jag vågar sig att göra mycket saker.
(IP2)

Flera berättar också om sina första upplevelser av ljusa sommarnätter och det kalla
vinterklimatet i Finland:
Jo, det var den samma sak som jag sa när vi har varit i den Syd-Österbotten, alltså att det
var första natten här…att det finns ingen natt här. (IP3)

Och när vi har kommit var det is överallt, på gatan också och ingen var ute… Och sen vi
gick till gamla Eepee (matvarubutik, red.anm.) och det var så kallt. (IP2)

50

Jag tycker det var kall. Min syster sa att det är riktig varm, men jag tyckt att he så kallt. Jag
en varm jacka på vintern. Och jag tycker he så rent i Finland. Mycket blommor och he så
grönt. (IP7)

Arbetet betyder mycket för intervjupersonerna och även om arbetet kan vara fysiskt
tungt ser de ut att trivas bra på sina arbetsplatser. IP8 uttrycker sig kort och gott: I
love it! Även relationen till arbetskamraterna verkar vara god. Flera av
intervjupersonerna berättar om hur de pratar och skojar med varandra på
arbetsplatsen. Samtidigt uttrycker flera att de gärna vill jobba med något annat i
framtiden:
Jo, jag trivs. Jag kan jobba där. Det är nog bättre om man har, vad heter det, om man trivs
med att jobba med människan, om vi…vi gör så att, vi hjälper mycket åt varandra. (IP2)
Man kan skratta, man kan prata och sånt. Och man jobbar i samma tid, alltså det är inte så
tråkigt. Men det är inte den jobb jag har tänkt mig att jag ska göra och jag hoppas att jag om
några år kan byta he. (IP3)

Det passar mig bra. Det är inte för hela livet, utan för den tiden. Jag vet att det ligger något
annat i framtiden och bättre. (IP5)

De intervjuade arbetar inom låglöneyrken, men trots det verkar de flesta tycka att de
får en rimlig lön för arbetet. En berättar också att lönen till en början var låg, men att
lönen höjdes efter ett tag:
Jo, om man till exempel tittar på lönen i Bosnien så är det absolut fantastiskt. Det är
jättebra. Sen måste man också se att det är dyrare här och livet är mycket, mycket dyrare.
(IP3)
Man måste bli nöjd. Det är lite annorlunda för mig på grund av att min familj är stor.
Flickorna är nu i tonålder, vill ha alltid nånting, byxor eller skorna, jag vet inte, kosmetik
och så. Det går nog bra. (IP2)
På mitt arbete nog bra, men i början det var int så bra. Men när man börjar får man inte så
hög lön. Efter åtta månader så fick vi bättre lön. (IP4)

51

Endast en av de intervjuade uttrycker besvikelse över sin nuvarande lön, men vågar
inte lyfta frågan till diskussion med arbetsgivaren. IP5 å sin sida säger sig vara nöjd
med lönen idag, men så var det inte på det tidigare arbetet:
Jag är nöjd. Jag hade dålig lön när jag plockade jordgubbar på fälten, det var ganska dålig
och kort jobb, men det var bättre än ingenting. Nu har jag bra lön. (IP5)

Intervjupersonerna har i olika stor utsträckning lärt sig svenska. Några av dem har
gått språkkurs, antingen på Syd-Österbottens folkakademi eller på kurs som ordnats
av arbetsgivaren. Övriga har lärt sig svenska genom att prata med chefen och
arbetskamraterna. IP3 menar att om man både gått språkkurs och samtidigt övar på
svenskan i kontakten med lokalbefolkningen lär man sig språket tämligen snabbt:
Om jag till exempel går till K-hallen eller till S-Market, då måste jag prata svenska om jag
behöver någonting. Här i Närpes, men det var också på jobbet och i skolan också. Och när
det komma allt tillsammans lära man sig ganska snart.

I intervjun med en av arbetsgivarna (AG3) framgår att företaget ställt krav på att
arbetsinvandrarna gör sitt bästa för att lära sig svenska. Yrkeskunnigheten är inte
nog, eftersom det är viktigt att arbetstagarna kan kommunicera med varandra och
arbetsledningen. Arbetsgivaren har ansvar för sin anställda och av säkerhetsskäl är
det av största vikt att kommunikationen fungerar (Mattila & Björklund, 2013, 84).
En av de intervjuade som valt att prata engelska under intervjun menar att det nu
finns så många ex-jugoslaver på arbetsplatsen att det bildats en enklav som ofta bara
pratar bosniska med varandra:
When I work, I´m working with the Bosnian guy we speak same language and sometimes I
don´t speak English or Swedish, I´m not speaking good Swedish but...I´m speaking with
them whole day and when I meet somebody here, now it´s a lot of people from Bosnia here,
sometimes I have feeling, I have to ask myself where I am. (IP6)

Som nämndes tidigare uttrycker flera av de intervjuade en önskan om att i framtiden
jobba med något annat. Det framgår även av intervjuerna att några redan utbildar sig
till annat yrke.

52

Studierna bedrivs vid sidan av arbetet. En av intervjupersonerna har påbörjat
sjuksköterskeutbildning och en annan studerar till närvårdare. En har även studerat
på universitet innan ankomsten till Närpes och planerar att fortsätta studierna i
Finland. För den som vill få ett arbete som tjänsteman inom den offentliga sektorn
ställs ofta krav på kunskaper i både svenska och finska (Creutz & Helander, 2012,
58). För bosatta i Närpes kan det bli ett hinder, eftersom många har bristande
kunskaper i finska.
Mattila och Björklund (2013, 112) menar i sin forskning om invandringen till Närpes
att inget tyder på segregation på arbetsmarknaden. Dels har flera invandrare skaffat
sig en ny utbildning och dels har många startat egna företag. Nykomlingarna har fått
kontakt med lokalbefolkningen genom arbete och bostad, som minskat risken för
etnisk segregering.
Trots att de intervjuade har goda relationer till sina arbetskamrater och man på
arbetet umgås i blandade grupper, med både Närpesbor och invandare, verkar
umgänget på fritiden se annorlunda ut. Flera verkar inte ha kontakter med lokala på
fritiden, även om de samtidigt uttrycker en vilja att få det. En intervjuperson berättar
att han och hans fru en sommar bjöd med sig en familj från Närpes till sitt hemland
på semester:
Jag vill gärna ha Närpesbor som vänner. Vi har bjudat några gånger som vi känner, några
gånger på kaffe och bosniska mat. (IP2)
De är bosnier, Närpesbor, från Litauen, från hela Europa. Alla människor som finns här i
Närpes. Jag kan inte säga att jag bara är med bosniska människor. Men också från Vasa och
från Åbo också. (IP3)

Två av de intervjuade är singlar och anser sig ha ett brett kontaktnät:
Mest Närpesbor. Jag har inte vänner bland invandrare…Vi går ut och motionerar, åker ut
till sommarstuga om det är sommar, handlar tillsammans, går till simhall tillsammans…
(IP5)

53

Endast några av de intervjuade säger sig ha fritidsaktiviteter utöver att umgås och
laga mat med familj och vänner. I Närpes finns en bosnisk förening och två av de
intervjuade med bosniskt ursprung berättar att de brukar delta i föreningens
aktiviteter, där de umgås, spelar musik, dansar och firar högtider tillsammans:
Jo, det finns en förening och dom brukar att ha danskväll och vi kan inte vänta till nästa.
(IP2)

En av de intervjuade är engagerad i den lokala fotbollsföreningen, men i det fallet är
fotbollen arbetet. IP1 säger sig vilja engagera sig i en förening, men upplever sig
vara för dålig på svenska för att våga delta. Flera uppger att arbetet tar så mycket tid
och energi att de inte velat engagera sig i någon förening eller aktivitet:
Efter att man kommit hem från jobb är man ganska trött och jag sover efteråt. Men efter he
så är jag mycket vid datorn. Och jag är också ut och hjälper till i gården eller jag vet inte.
Jag kör bil, runt Närpes (vanligt förekommande fritidsaktivitet bland unga vuxna i Närpes,
red.anm.) eller någonting. (IP3)
Det är problem just med min arbete. Man kan hitta förening om man vill göra någonting.
En vecka kan jag komma, en annan vecka kan jag inte komma. (IP4)

En av de intervjuade uppger en helt annan anledning till att inte engagera sig i en
förening:
Nä. För att jag tycker vi har så annorlunda kultur. Ni tycker till exempel om att skida och gå
i skogen. Det tycker inte vi. (IP7)

I Castles och Millers (1998, 28) modell för migrationsrörelsernas utvecklingssteg är
det i det fjärde steget som arbetsinvandrarna blir mer fast beslutna om att stanna
kvar, de engagerar sig till exempel i egna föreningar. Familjerna har vid det laget
också återförenats med arbetsinvandrarna, vilket gör att trivseln på orten ökar.
Några påpekar också att de tycker att det är positivt att Närpes är en lugn ort att bo på
och ett bra ställe för barnfamiljer. Samtidigt berättar de att barnen som nått tonåren
inte tycker att det finns tillräckligt med utbud för ungdomar:
54

Det finns ingenting för ungdomar här. Det finns ingen plats kan besöka. Man har simhallen
och det finns mycket aktiviteter, men i den tonålder dom tänker inte samma som vi. (IP2)

Det finns en nyfikenhet hos de intervjuade för finländsk kultur och tradition och en
vilja att förstå och även ta del av den. Bland annat lyfter flera fram julen som en fin
och stämningsfull högtid:
Jag har mycket upplevt på tiden då jag var på praktik och det var jultiden. Jag har gråtat när
jag var med när Lucia har kommit till dagis. Det var så full med känslor, så konstigt, så fint.
Och det är riktigt nytt för oss, vi har aldrig sett. Mina barnen dom gör allt med, dom
förbereder till påsken, till julen och…Min flicka hon har varit en gång i kyrkan, det var
någonting som avslutning. Det är ingen problem för mig. Hon ska inte gå att be, annars går
det bra. (IP2)
Jag anpassar mig till olika omständigheter. Jag har lärt mig att handla (hantera, red.anm.)
dem. (IP5)
Jag lever i finländska kulturen. Jag tycker om Finlands kulturen. Även förrän vi visste att vi
skall åka till Finland, tyckte jag om Finland…Jag älskar finska musik och mytologi…Alltså
jag har läst Kalevala. (IP3)

Samtidigt berättar de flesta av de intervjuade om behovet av att bevara en del av
religionen och traditionerna från hemlandet:
Jag är muslim och jag äter ingen griskött, ingen korv eller jag vet inte. Och jag är riktig
glad och i skolan att dom vet och dom respekterar det, att våras barnen får inte det. Eller om
vi har Baihram, som våras högtid, barnen får ledigt från skolan om dom vill eller jag från
jobbet också. Dom respekterar våras religion. (IP2)
Yes, that´s most important for me. We bought this satellite and we are watching every
Sunday, catholic mass…It´s tradition. (IP6)

Några av intervjupersonerna berättar också att det är viktigt att bevara språket. IP4
och IP2 säger såhär om att barnen bör kunna sitt modersmål:
Med mina barnen här pratar jag bara bosniska, bara bosniska i huset. Därför att barnen de
glömmer bort språk om man bara pratar svensk. (IP4)

55

Mina pojkar dom pratar svenska. Dom har svårt med bosniska. Ibland om dom leker
hemma dom pratar svenska med varandra och dom frågar mig: mamma, varför pratar vi
inte svenska hemma? Men jag vill att dom kan båda två. Dom har sitt modersmål också.
(IP2)

Mattila och Björklund (2013, 112–114) framhåller att Närpes lyckats väl i att
integrera invandrarna. Samtidigt menar de att det gått för kort tid för att kunna prata
om assimilering, åtminstone bland de vuxna. Situationen är annan för barnens del,
som i många är födda i Närpes eller kom dit som mycket unga barn.
Sedan arbetsinvandrarna anlänt till Närpes har de flesta försökt få andra, vänner eller
släktingar, att flytta till Närpes. De berättar också att de lyckats i sitt försök. Det
vanliga svaret är att man hjälpt antingen ett syskon eller en familj:
Hon har också haft samma tankar som jag hade i Bosnien. Och jag har lovat åt henne jo, jag
ska försöka om jag bara kan att hjälpa dig. Och jag har fått jobb åt henne och hennes man.
(IP2)

En har dock inte lyckats hitta arbeten åt dem som velat migrera. Den intervjuade
menar att svårigheten i att hitta arbete beror på att behovet av arbetskraft minskat:
Men nu är det så att vi har försökt att hitta ett arbete för dom, men det går nog ganska svårt
för dom, för nu behöver man inte så mycket arbetare och allt. (IP3)

Castles och Miller (1998, 5–19) menar att migration är en kollektiv handling. Price
(1979, 113) menar att i den andra fasen börjar pionjärerna att känna sig ensamma. De
besöker hemlandet eller försöker övertyga andra, ofta unga män, att ansluta sig till
dem i det nya landet. Om någon visar intresse att migrera får de hjälp av pionjärerna
med att hitta arbete och bostad.
Två av de intervjuade har inte gjort några som helst försök att rekrytera fler
arbetsinvandrare till Närpes. En av intervjupersonerna menar att vännerna och
släktingarna har det bra i hemlandet, jämfört med till exempel bosnier:

56

No, they have their lives. In Bosnia it´s much harder. Here I don´t know nobody who didn´t
bring at least one family or friend. They are doing everything. They are always measuring
what they have there and here. (IP6)

I det ovan nämnda fallet ser det inte ut att finnas några push-faktorer (Lee, 1966, 50),
som gör att en flytt ses som önskvärd. Livet i hemlandet är tillfredsställande nog och
personerna upplever att fördelarna att bo kvar i hemlandet överväger nackdelarna.
Därför finns inga starka incitament att flytta.
7.2.3 Framtiden
De flesta av intervjupersonerna planerar för en framtid i Finland. Många lyfter
drömmen om att se sina barn växa upp i Finland, att de ska få en bra utbildning och
sedan integreras väl på arbetsmarknaden.
Jag tror inte att jag skall flytta tillbak. Jag vet inte. Man kan aldrig veta vad liv ska göra. Jag
vet inte vad skall hända. Jag vill inte flytta tillbak ännu…Min dröm nu är att fortsätta i
skolan, att bli färdig med skola, att hitta ett bra arbete här ocj lära mig finska också. (IP3)
Jag tänker stanna i Finland. Nä, man kan inte säga aldrig. Man vet int vad ska hända
imorgon, men jag tänker att stanna här. Men varje år kommer jag att gå på semester i alla
fall. (IP4)

Visst finns drömmen hos flera om att kunna återvända till hemlandet, men samtidigt
uttrycker flera av de intervjuade att barnens välmående och god levnadsstandard är
viktigare. En intervjuperson berättar också om önskemål att flytta tillbaks till
hemlandet under en period, för att sedan återvända till Närpes igen.
Som till exempel om man väljer om framtiden och en bättre livet så väljer man här, men om
man väljer om man får bo i sin hemlandet, med föräldrar och vänner, ska man välja. Men
då man tänkte hur det ska bli med livet, med ekonomin så välja man här. (IP7)
Ibland min man och jag vi funderar om pension, när vi går till pension, kanske i den tiden.
Men jag brukar att säga åt min man får gå bara, jag ska stanna med barnen, inte leva utan
att bli så långt borta. Jag vet int, kanske vi ska uppleva samma som mina föräldrar, åka hela
världen runt för att se barnen. Mitt hem är där jag har bra och mina barnen trivs. (IP2)

57

I could go there not for always, but for some years. (IP8)

Inom ramen för Närpesmodellen har mycket kraft lagts på att skapa så goda
förutsättningar som möjligt för att invandrarna ska vilja stanna. Samtidigt har en del
företag valt att satsa på att locka till sig invandrare som vill bosätta sig permanent på
orten.
Två av de intervjuade är inställda på att inte vara kvar i Närpes resten av livet. Den
ena uttrycker vilja att återvända till hemlandet efter några års vistelse i Närpes,
medan den andra är öppen för att bosätta sig utanför hemlandet.
We are coming for sure back, but maybe it´s not five years, maybe little longer but for now
thinking five years. But for sure we are going back. It´s okay some years, but not whole
life. (IP6)

Jag tror jag ska vara i andra länder…Du aldrig vet vad händer i ditt liv. Det kan hända att
jag stannar här, i Sverige eller i Ryssland. (IP5)

I slutet av intervjun gavs tillfälle för samtliga att tillägga något om de önskade och
flera ville tala om att de var glada över att ha fått komma till Närpes. Tacksamheten
gentemot arbetsgivarna, invånare och kommunen är påtaglig i flera av intervjuerna.
Jag tackar Finland att de ger åt en chans att komma hit och vi får ett bättre livet. Man
behöver inte mycket. Det är jätteviktigt för mig. Men jag ska klara mig själv, bara jag får en
chans att stanna här så. (IP4)
Om jag på något sätt kan tacka all som är så bra mot oss, förstår oss. Det finns många och
jag är så glad. Jag har sagt till dig, det var inte samma i Tyskland. Jag ska alltid stanna här.
Jag tänker att inte flytta någonstans, från Närpes. (IP2)

58

8 AVSLUTANDE DISKUSSION
Slutet av 1900-talet och början av 2000-talet har visats sig vara ett migrationens
tidevarv (Castles & Miller, 1998, 3). Migrationsströmmarna har under denna period
gått i olika riktningar. När det gäller Europa har vi fått se allt från européer som
utvandrat till andra delar av världen, till att Europa blivit mottagare av många
återvandrare, asylsökande och arbetsinvandrare (Bade, 2003, 217–220).
Samtidigt kan ett visst mönster skönjas. Castles och Miller (1998, 213) menar att
migrationsprocessen ser liknande ut i alla länder. Bland migranterna finns en
grundläggande strävan efter ett bättre liv. En del har migrerat av ekonomiska orsaker,
på grund av politisk eller religiös förföljelse eller flytt undan krig, men processen tar
sig i uttryck genom ett likartat händelseförlopp. Olika migrationsteorier utvecklade
av bland andra Ravenstein (1880-talet) och Lee (1966) förklarar händelseförloppet,
vilka faktorer som driver på migranten att flytta och vilka faktorer som lockar i målet
för destinationen.
Sociala nätverkens betydelse kan inte underskattas vid valet att migrera och var
migranten välja att flytta. Flera forskare, däribland Boyd (1989) och Teitelbaum
(2008) beskriver hur migranterna genom sociala nätverk får information och praktisk
hjälp för att genomföra flytten. Studier från olika delar av världen visar hur
migrationen blir en kollektiv handling, där de sociala kontakterna spelar roll. Det är
inte bara en person som slutligen migrerar, utan fler gör samma resa och bidrar till en
kedja av migranter, något som Lochore (1951) och Price (1969) uppmärksammat.
Syftet med den här avhandlingen har varit att diskutera kedjemigration och de sociala
nätverkens betydelse för hur det kommer sig att Närpes under 2000-talet blivit
föremål för arbetsinvandring från andra länder. Genom personliga intervjuer med tre
arbetsgivare och åtta arbetsinvandrare har jag sökt svar på ett antal frågor som berör
migrationsprocessen.
Närpes har en lång historia av emigration och var i slutet av 1960-talet en av
Finlands främsta utvandrarkommuner. Idag ser situationen annorlunda ut. Den lokala
59

företagarandan har lett till många arbetstillfällen och när företagen inte lyckats hitta
arbetskraft i närområdet har blickarna riktats åt annat håll. Hade de inte lyckats
rekrytera utländsk arbetskraft hade det hämmat företagens verksamhet och
utvecklingsmöjligheter.
I intervjuerna framgick två anledningar till att det var så svårt att rekrytera på
hemmaplan. Dels menade företagarna att det handlade om lokala ungdomars ovilja
att ta jobben, inom exempelvis växthusnäringen och dels på bristen av kvalificerad
arbetskraft. För företaget verksamt inom metallindustrin handlade det företrädesvis
om behovet av utbildade svetsare.
Rekryteringen skedde genom både personliga och professionella kontaktnät. Det ena
företagets första arbetsinvandrare kom tack vare att en bekant åkt med
hjälpsändningar till Polen och där träffat personer som frågade efter arbete i Finland.
I ett annat fall förmedlade Arbetsförmedlingen kontakten. Karosserifabriken valde att
ordna en resa till Bosnien i syfte att rekrytera ny arbetskraft. Även i det fallet skedde
rekryteringen med hjälp av bosniska arbetstagare, med kontakter i forna hemlandet.
Samtliga tre intervjuade arbetsgivare har överlag goda erfarenheter av utländsk
arbetskraft. Det har uppdagats en del problem på arbetsplatsen mellan olika etniska
grupper, men osämjan har stävjats genom att förhindra bildandet av etniska
grupperingar på arbetsplatsen. En av arbetsgivarna poängterar vikten av att hitta rätt
person för jobbet, någon som inte bara är kvalificerad för arbetsuppgiften utan även
är villig att stanna i Närpes. Därför har det även varit viktigt för arbetsgivaren att
hjälpa den anställde att få sin övriga familj hemmastadd på orten.
I intervjuerna med arbetsinvandrarna framgår det klart att valet att emigrera hänger
starkt samman med viljan att skapa ett bättre liv. Den svåra ekonomiska situationen i
hemlandet och bristande möjligheter till utbildning som ett resultat av politisk
instabilitet, korruption och krig har bidragit till att många vänder blicken utomlands.
Push-pull-faktorernas betydelse kan här inte underskattas. En av arbetsinvandrarna
menar dock att det inte var sociala eller ekonomiska problem som ledde till beslutet
att arbeta i ett annat land. I den personens fall handlade det snarare om
äventyrslystnad.
60

Det framgick i svaren från arbetsgivarna att företag i behov av arbetskraft har genom
olika nätverk rekryterat utländsk arbetskraft. I arbetsinvandrarnas svar märks tydligt
hur deras sociala nätverk bidragit till att de kom till just Närpes. I många fall var
kontakten en släkting eller en vän, men även bekantas bekanta och rentav
missionärer kunde vara den avgörande kontaktlänken. Nyman-Kurkiala (1999, 204)
beskriver på följande sätt hur det kommer sig att migrationen sker till ett visst land
eller en viss ort:
Om flyttningsrörelsen från en ort till ett givet invandringsland är ny, avgör troligen slumpen
i hög grad var pionjären hamnar. Om däremot en flyttningsrörelse mellan en ort och ett
visst invandringsland förekommit under några årtionden, är det således sannolikt att
pionjären i ett åldersklassmässigt definierat socialt system söker sig till en ort dit släktingar
flyttat kanske två årtionden tidigare. (Nyman-Kurkiala, 1999, 204).

De sociala nätverken har hjälpt arbetsinvandrarna att komma till rätta i Närpes. Det
vanliga har varit att arbetsinvandraren anländer först och om denne har familj kvar i
hemlandet anländer övriga i ett senare skede. Finlands höga försörjningskrav ser ut
att ha påverkat i viss utsträckning möjligheterna att ta hit övriga familjen.
Både av samtalen med arbetsgivarna och -invandrarna framgår att kommunen varit
tjänstvillig och på olika sätt underlättat arbetsinvandrarnas möjligheter att stadga sig
på orten. Flera intervjuade berättade också om den välkomnande attityd som finns
gentemot invandrare på orten. Även om bemötandet från lokalbefolkningen verkar
vara gott ser de flesta arbetsinvandrarna ändå ut att umgås mest med sina landsmän
på fritiden. Kontakten med lokalbefolkningen sker i första hand på jobbet eller i
matbutiken.
De flesta arbetsinvandrarna planerar för en framtid i Närpes. Mestadels handlar det
om viljan att ge sina barn goda utbildningsmöjligheter. Några arbetsinvandrare
studerar själv, vid sidan av arbetet, och planerar att i framtiden jobba inom vården.
Samtidigt försökte flera rekrytera fler landsmän att flytta till Närpes. En del hade
också lyckats i sina uppsåt. Därmed hade dessa inte bara själv varit en del av en
migrationskedja, utan även själv förmått andra att emigrera.

61

Fenomenologin studerar individernas perspektiv på sin värld (Kvale, 1997, 54) och
det är det som gör den unik. En stor fördel med personliga intervjuer är möjligheten
att kunna ställa följdfrågor för att förtydliga eller fördjupa ett svar. I ett personligt
samtal med den intervjuade framgår inte bara svaret utan också sättet hur den
intervjuade svarar på, vilket kan vara nog så viktigt för att förstå var den intervjuade
försöker säga.
Kvale och Brinkmann (2014, 302) menar att ”svårigheterna att validera kvalitativ
forskning behöver inte bero på någon inneboende svaghet i kvalitativa metoder, utan
kan tvärtom bygga på deras enastående förmåga att spegla och ifrågasätta den
undersökta sociala verkligheten i all dess komplexitet”.
Kvalitativa forskningsintervjuer har givetvis också nackdelar. Dylika intervjuer är
exempelvis tidskrävande. När intervjuerna genomförts ska det bandande materialet
skrivas ut i sin helhet i text, vilket tar en hel del tid beroende på antalet intervjuade. I
en kvantitativ studie finns större möjlighet att inkludera ett större antal personer i
studien, men är avsikten att grundligt studera en individs perspektiv på tillvaron har
den kvalitativa metoden en klar fördel.
När jag arbetade fram intervjuguiden funderade jag på risken att inte bli förstådd av
eller själv inte förstå arbetsinvandrarna. Trots allt har de personer jag intervjuat inte
varit särskilt många år i Närpes och inte tidigare varit i kontakt med det svenska
språket. Nu efter att ha gjort intervjuerna tycker jag att min oro var överdriven. Jag
tyckte inte att det var några problem att varken göra mig förstådd eller att förstå deras
svar.
Tanken var att intervjuerna skulle hållas i enskildhet. Den målsättningen uppfylldes
inte i sin helhet, dels på grund av tolkens närvaro vid två tillfällen och dels fanns
barn i rummet intill vid några intervjutillfällen. Vid några tillfällen blev vi avbrutna
av att den intervjuades barn kom in i rummet för att fråga föräldern om något.
Jag är positivt överraskad hur väl en del arbetsinvandrare hade lärt sig svenska. En
möjlig förklaring som några av de intervjuade själva framhöll var goda kunskaper i
tyska. En eloge bör riktas till staden Närpes och företagen som ger
62

arbetsinvandrarna, i flera fall på arbetstid, undervisning i svenska. Som det också
framgått i flertalet studier är språket en nödvändighet för integration.
Jag kan se en skillnad på intervjun beroende på om det var med en arbetsgivare eller
en arbetsinvandrare. Jag upplevde intervjuerna med arbetsgivarna mer formella till
sin karaktär. Arbetsinvandrarna kändes mer avslappnade och personliga i
intervjusituationen. Enligt min uppfattning vägde arbetsgivarna sina ord mer än vad
arbetsinvandrarna gjorde. En av arbetsinvandrarna valde dock att inte svara på en
fråga. Frågan gällde negativa aspekter med att leva i Närpes. Jag fick uppfattningen
att den intervjuade hade en åsikt, men ville av någon anledning inte berätta sin åsikt.
För att inte ytterligare besvära den intervjuade gick jag vidare till nästa fråga.
Samtliga tillfrågade tackade ja till att bli intervjuade, vilket jag upplevde som oerhört
positivt. Jag fick en känsla av att de intervjuade gärna ville berätta om sina
upplevelser, att de var glada över att få sin röst hörd. För min del var detta tacksamt
eftersom det utan tjänstvilliga intervjupersoner inte varit möjligt att genomföra
studien. Flera av de intervjuade arbetsinvandrarna var glada över att få vara anonyma
i undersökningen.
Jag tror att intervjusvaren berikats av att jag lyckades få ett urval av intervjupersoner
från fem olika länder. Även arbetsgivarna representerar olika näringar, men som är
viktiga för Närpes. Hade alla arbetsinvandrare kommit från ett land hade det varit
svårt att se likheterna i de sociala nätverkens betydelse, trots att de sträcker sig till
olika delar av världen. Samtidigt är det intressant att se om olikheter kan skönjas i
hur arbetsinvandrarna bemötts och upplevt sin tid i Närpes.
Det har gjorts flertalet studier om Närpes på migrationsområdet. Mattila och
Björklunds (2013) rapport tangerar på många sätt min egen avhandling, eftersom
deras rapport beskriver arbetsinvandringen till Närpes och innehåller flertalet
intervjuer med arbetskraftsinvandrare. Även svaren som presenteras av Mattila och
Björklund överensstämmer väl med de svar jag presenterat, trots att intervjuerna i
min studie genomfördes fem år tidigare (2008).

63

I framtida forskning kunde det vara av intresse att se hur väl Närpes generellt lyckats
behålla arbetsinvandrarna eller om personerna bytts ut över tid. När det gäller de
arbetsinvandrare jag intervjuade vore det intressant att veta exempelvis om de bor
kvar i Närpes och om de jobbar kvar på sin dåvarande arbetsplats. Blev livet som de
planerade? Hur välintegrerade är de idag i det lokala samhället?
Flera av arbetsinvandrarna hade även barn. I min avhandling berördes barnens
situation endast i begränsad omfattning, eftersom det var arbetsinvandrarnas
migrationsbeslut som stod i fokus. Ett forskningstema för framtiden kunde därför
handla om livet och drömmar bland andra generationens arbetsinvandrare.

64

KÄLLOR
Albertini, R. von. (1966). Dekolonisation: Die diskussion ber verwaltung und zukunft
der kolonien 191 –1960. Köln: Vs Verlag Fur Sozialwissenschaften.
Anwar, M. (1995). ”New Commonwealth” Migration to the UK. In R. Cohen (Ed.),
The Cambridge Survey of World Migration (pp. 274-278). Cambridge: Cambridge
University Press.
Bade, K. J. (1994). Ausländer, Aussiedler, Asyl: Eine Bestandsaufnahme. München:
C. H. Beck.
Bade, K. J. (2003). Migration in European History. Oxford: Wiley-Blackwell.
Berts, C. & Lindén, A. (2005). Med en resväska fylld av minnen – en studie kring
äldre flyktingars uppfattningar om flyktingskapets inverkan på livet och att åldras i
Närpes. Lärdomsprov för sjukskötarexamen. Yrkeshögskolan Novia.
Borjas, G. (2001). Heaven´s Door: Immigration Policy and the American Economy.
Princeton: Princeton University Press.
Boyd, M. (1989). Family and Personal Networks. In International Migration: Recent
Developments and New Agendas. International Migration Review, Vol. 23, No. 3,
Special Silver Anniversary Issue: International Migration an Assessment for the 90's
(Autumn, 1989), (pp. 638-670).
Carmon, N. (1996). Immigration and Integration in Post-industrial Societies:
Quantitative and Qualitative Analyses. London: MacMillan Press.
Castles, S. & Miller, M.J. (1998). The Age of Migration. International Population
Movements in the modern world. (2. ed.). London: MacMillan Press.

65

Castles, S. & Miller, M.J. (2009). The Age of Migration: International Population
Movements in the Modern World. (4. ed.). Basingstoke: Palgrave Macmillan.
Creutz, K. & Helander, M. (2012). Via svenska – Den svenskspråkiga
integrationsvägen. Magma-studie 1/2012. Helsingsfors: Finlandssvenska
tankesmedja Magma.
Ehn, B. (1975). Sötebrödet. En etnologisk skildring av jugoslaver i ett dalsländskt
pappersbrukssamhälle. Stockholm: Tiden i samarbete med Institutet för
Folklivsforskning.
Forsander, A. (2002). Luottamuksen ehdot – maahanmuuttajat 1990-luvun
suomalaisilla työmarkkinoilla. Helsinki: Väestöliitto, Väestöntutkimuslaitos.
Giorgi, A. (1975). An application of phenomenological method in psychology. In A.
Giorgi, C. Fischer & E. Murray (Eds.), Duqeuesne Studies in Phenomenological
Psychology, II (pp. 82-103). Pittsburgh: Duquesne University Press.
Grigaityté, I. (2013). Positive peace attributes and conflict resolution styles among
the Bosnian Muslims of Närpes. Master´s Thesis in Peace, Mediation, and Conflict
Reserach, Åbo Akademi, Department of Social Sciences.
Hammar, T. & Tamas, K. (1997). Why Do People Go or Stay? In T. Hammar, G.
Brochmann, K. Tamas & T. Faist (Eds.), International migration, immobility and
development: multidisciplinary perspectives (pp. 1-20). Oxford; New York: Berg.
Heikkinen, S-L. (1974). Ruotsista palanneet: Vuosina 1968 – 69 ja 1971 Ruotsista
Suomeen palanneita koskeva tutkimus. Helsinki: Työministeriön suunnitteluosasto.
Herberts, K. (1977). Borta bra men hemma bäst?: En studie av återflyttare i Närpes.
Åbo: Svenska litteratursällskapets i Finland nämnd för samhällsforskning.
Hietala, K. (1992). Maahanmuuton vaikutukset. Työpoliittinen tutkimus 36. Helsinki:
Työministeriö.
66

Hollifield, J. F. (1992). Immigrants, Markets, and States: The Political Economy of
Postwar Europe. Cambridge: Harvard University Press.
Holme, I. & Solvang, B. (1997). Forskningsmetodik. Om kvalitativa och kvantitativa
metoder. Lund: Studentlitteratur.
Hägerstrand, T. (1957). Migration and area: Survey of a sample of Swedish
migration fields and hypothetical considerations on their genesis. Migration in
Sweden. Lund: Gleerupska Universitetsbokhandeln.
Häggström, N. (1978). Migrationen mellan Finland och Sverige åren 1968 – 1974:
Några flyttningsrörelser, varifrån i Finland kommer flyttarna och var i Sverige
hamnar man? Umeå: Umeå Universitet.
Häggström, N., Rosengren, A. & Borgegård, L-E. (1990). När finländarna kom:
Migrationen Finland-Sverige efter andra världskriget. Gävle: Statens institut för
byggnadsforskning.
Jackson, J. A. (1986). Migration. Aspects of modern sociology. London; New York:
Longman.
Klåvus, J. O. (2006, 24 oktober). Nordens största vill bli större. Metallbranschen
växer mycket nu. Utländsk arbetskraft hyrs då inhemsk inte fås. Syd-Österbotten,
Näringslivsbilaga, 1.
Kostiainen, A. (1986). Illegial Emigration to the U.S.S.R. during the Great
Depression. Siirtolaisuus-Migration, 13, (3), 7-12.
Koivukangas, O. (Toim.). (1981). Siirtolaisuus Suomesta Ruotsiin kautta aikojen. 2.
painos. Turku: Siirtolaisinstituutti.
Kolehmainen, J. I. (1968). The Finns in America: A Student´s Guide to Localized
History. New York: Teachers College Press.

67

Korkiasaari, J. (1989). Suomalaiset maailmalla. Suomen siirtolaisuus ja
ulkosuomalaiset entisajoista tähän päivään. Turku: Siirtolaisinstituutti.
Korkiasaari, J. (2000). Suomalaiset Ruotsissa 1940-luvulta 2000-luvulle. Teoksessa
J. Korkiasaari, K. Tarkiainen (toim.), Suomalaiset Ruotsissa. Suomalaisen
siirtolaisuuden historia 3 (ss. 133-496). Turku: Siirtolaissuusinstituutti.
Korkiasaari, J. & Söderling, I. (1998): Finland: From a Country of Emigration to a
Country of Immigration. In i. Söderling (Ed.), A Changing Pattern of Migration in
Finland and Its Surroundings (pp. 7-28). Publications of the Population research
Institute (Väestöntutkimuslaitos). Helsinki: Väestöliitto.
Kvale, S. (1997). Den kvalitativa forskningsintervjun. Lund: Studentlitteratur.
Kvale, S. & Brinkmann, S. (2014). Den kvalitativa forskningsintervjun. Lund:
Studentlitteratur.
Laakkonen, R. (1996). Suomen siirtolaisuus. Teoksessa T. Dahlberg, ym. (toim.),
Vähemmistöt ja niiden syrjintä Suomessa. Ihmisoikeusliitto r.y.:n julkaisusarja, N:o 4
(ss. 123-132). Helsinki: Yliopistopaino.
Lee, E. S. (1966). A Theory of Migration. Demography, 3 (1), 47-57.
Lepola, O. (2000). Ulkomaalaisesta suomenmaalaiseksi. Monikulttuurisuus,
kansalaisuus ja suomalaisuus 1990-luvun maahanmuuttopoliittisessa keskustelussa.
Helsinki: Suomalaisen Kirjallisuuden Seura.
Lochore, R. A. (1951). From Europe to New Zealand: An Account of Our
Continental European Settlers. Wellington: A. H. & A. W. Reed, in conjunction with
the New Zealand Institute of International Affairs.
Mattila, M. & Björklund, K. (2013). Tomaatteja, teollisuutta ja monikulttuurisuutta.
Närpiön malli maahanmuuttajien kotouttamisessa. Turku: Siirtolaisinstituutti.

68

McRae, K. D. (1988). Finland: Marginal Case of Bicommunalism? Publius.
Bicommunal Societies and Polities 18 (2), 91-100.
Moch, L. P. (1992). Moving Europeans: Migration in Western Europe Since 1650.
Bloomington: Indiana University Press.
Myhrman, A. M. (1966). Finlandssvenska immigranter i Amerika. Historiska och
Litteraturhistoriska Studier. Skrifter utgivna av Svenska Litteratursällskapet i
Finland, 41, 261-283.
Myhrman, A. M. (1976). The Finland-Swedish immigrants in the USA. In V.
Niitemaa et al. (Eds.), Old Friends – Strong Ties (pp. 181-204). Turku/Vaasa:
Institute for Migration.
Necef, M. U. (2000). Den danske debat om invandrere og flygninge 1964-2000:
synspunkter i og på forskningen. Den jydske historiker, 89, 133-159.
Norman, H. & Runblom, H. (1988). Transatlantic Connections: Nordic Migration to
the New World after 1800. Oslo: Norwegian University Press.
Nyman-Kurkiala, P. (1999). Att flytta bort och hem igen: sociala nätverk i
kedjemigration. Umeå: Borea Bokförlag.
Oman, E. (1986). Swede-Finns on the Iron Ranges of Northeasterns Minnesota.
Finnish Americana 7, 39-42.
Pescosolido, B. A. (2006). The Sociology of Social Networks. In C. D. Bryant & D.
L. Peck (Eds.), 21st Century Sociology: A Reference Handbook (pp. 208-217).
Thousand Oaks, CA: SAGE Publications.
Piore, M. J. (1979). Birds of passage. Migrant labour and industrial societies.
Cambridge: Cambridge University Press.

69

Pohjola, A. (1991). Social networks – Help or hindrance to the migrant?.
International Migration 29 (3), 435-444.
Price, C. A. (1969). The Study of Assimilation. In J.A. Jackson (Ed.), Migration (pp.
181-237). Cambridge: The University Press.
Price, C. A. (1979). Southern Europeans in Australia. Canberra: Australian National
University.
Ravenstein, E. G. (1885). The Laws of Migration. Journal of the Statistical Society
of London, 48 (2), 167-243.
Reinhard, W. (1988/1990). Geschichte der europäischen Expansion. (Bd.3/4).
Stuttgart: W. Kohlhammer GmbH.
Rogers, E. M. (1995). Diffusion of Innovations. (4. ed). New York: Free Press.
Rondahl, B. (1972). Emigration, folkomflyttning och säsongarbete i ett
sågverksdistrikt i Södra Hälsingland 1865 – 1910. Söderdala kommun med särskild
hänsyn till Ljusne industrisamhälle. Uppsala: Uppsala universitet.
Roinila, M. (2000). Finland-Swedes in Canada. Migration, Settlement and Ethnic
Relations. Turku: Institute of Migration.
Salt, J., Clarke, J. & Schmidt, S. (2000). Patterns and Trends in International
Migration in Western Europe. Eurostat Theme 3 Population and social conditions.
Luxembourg: Eurostat.
Sand, A. (2014). Markus handleder de nya flyktingarna. Närpesinfo. Närpes stads
informationstidning, 15, 16-17.
Sandlund, T. (1981). Patterns and Reasons in the Emigration of the Finns. In M.
Karni (Ed.) Finnish Diaspora I (pp. 215-229). Toronto: Multicultural History Society
of Ontario.
70

Seidman, I. E. (1998). Interviewing as qualitative research: A guide for researchers
in education and the social sciences (2. ed). New York: Teachers College Press.
Stenwall, E. (1974). Emigrationen och immigration åren 1940–1971. I E. Stenwall
(red.), Närpes igår och idag (ss. 681-690). Åbo: Förlags Ab Sydvästkusten.
Stjernström, O. (1998). Flytta nära, flytta bort. De sociala nätverkens betydelse för
val av bostadsort. Umeå: Kulturgeografiska institutionen.
Spradley, J. (1979). The Ethnographic Interview. New York: Holt, Rinehart &
Winston.
Teitelbaum, M. S. (2008). Demographic Analyses of International Migration. In C.
B. Brettell, J. F. Hollifield (Eds.), Migration Theory: Talking across Disciplines (2.
ed) (pp. 51-62). London: Routledge.
Trost, J. (2005). Kvalitativa intervjuer. Lund: Studentlitteratur.
Tuomi-Nikula, O. (1986). Suomalaisten akkulturoituminen Saksan Liittotasavallassa
II maailmansodan jälkeen. Osa 1. Siirtolaisuus-Migration, 1, 19-27.
Vobruba, G. (1999). The end of full employment society. Changing basis of
inclusion and exclusion. In P. Littlewood (Ed.), Social exclusion in Europe.
Problems and paradigms (pp. 23-45). Aldershot: Ashgate.
Yli-Kangas, H. (1989). Ostrobothnia in Finnish history. In M. Engman & D. Kirby
(Eds.), Finland: People-Nation-State (pp. 73-84). London: Hurst & Company.

71

ELEKTRONISKA KÄLLOR
Arbets- och näringsministeriet. (2019). Invandringen i Finland. Hämtad 5 december
2019, från https://tem.fi/sv/invandringen-i-finland
Arbets- och näringsministeriet. (2019). Sysselsättningsöversikt november 2019.
Hämtad 6 januari 2020, från
https://www.temtyollisyyskatsaus.fi/graph/tkat/tkat.aspx?lang=sv&ely=07#
Finlex. (20.04.2004). Utlänningslagen. Hämtad 15 maj 2007, från
http://www.finlex.fi/sv/laki/ajantasa/2004/20040301/
Sisäministeriö. (2018). Töihin Suomeen: Hallituksen maahanmuuttopoliittinen
ohjelma työperusteisen maahanmuuton vahvistamiseksi. Sisäministeriön julkaisu
1/2018. Viitattu 2. joulukuuta 2019, osoitteesta
http://julkaisut.valtioneuvosto.fi/bitstream/handle/10024/160444/1%202018%20SM
%20T%c3%b6ihin%20Suomeen.pdf?sequence=4&isAllowed=y
Migrationsverket. (2019). Försörjningsförutsättning för familjemedlemmar till
personer som beviljats uppehållstillstånd i Finland. Hämtad 2 december 2019, från
https://migri.fi/sv/forsorjningsforutsattning-for-familjemedlemmar-till-personer-sombeviljats-uppehallstillstand-i-finland
Nationalencyklopedin. (2019). Arbetsvandring. Hämtad 27 november 2019, från
https://www.ne.se/uppslagsverk/encyklopedi/l%C3%A5ng/arbetsvandring
Nationalencyklopedin. (2019). Arbetskraftsinvandring. Hämtad 27 november 2019,
från
https://www.ne.se/uppslagsverk/encyklopedi/l%C3%A5ng/arbetskraftsinvandring
Nationalencyklopedin. (2019). Assimilation. Hämtad 27 november 2019, från
https://www.ne.se/uppslagsverk/encyklopedi/l%C3%A5ng/assimilation

72

Nationalencyklopedin. (2019). Flykting. Hämtad 27 november 2019, från
https://www.ne.se/uppslagsverk/encyklopedi/l%C3%A5ng/flykting
Nationalencyklopedin. (2019). Integration. Hämtad 27 november 2019, från
https://www.ne.se/uppslagsverk/encyklopedi/l%C3%A5ng/integration
Nationalencyklopedin. (2019). Invandrare. Hämtad 5 december 2019, från
https://www.ne.se/uppslagsverk/encyklopedi/l%C3%A5ng/invandrare
Nationalencyklopedin. (2019). Invandring. Hämtad 5 december 2019, från
https://www.ne.se/uppslagsverk/encyklopedi/l%C3%A5ng/invandring
Närpes stad. (sine ano). Fakta och historia om Närpes. Hämtad 6 november 2019,
från https://www.narpes.fi/sv/staden-och-forvaltningen/kommuninfo-ochdokument/fakta-och-historia-om-narpes
Siirtolaisinstituutti. (2011). Siirtolaisuus 1860-2010 kartalla. Viitattu 5. joulukuuta
2019, osoittesta
http://www.migrationinstitute.fi/files/jpg/maahan_ja_maastamuutto/siirtolaisuus_kart
ta_1860-2010.jpg
SO-rummet. (03.10.2010). Mellan två världskrig 1918-1939. Hämtad 26 september
2019, från https://www.so-rummet.se/kategorier/historia/det-korta-1900talet/mellankrigstiden
Statistikcentralen. (26.4.2019). Befolkning. Hämtad 6 november 2019, från
http://www.stat.fi/tup/suoluk/suoluk_vaesto_sv.html
Statistikcentralen. (19.6.2019). Årsöversikt. Antal personer med utländsk bakgrund i
Finland åren 1990–2018. Hämtad 6 november 2019 från
http://www.stat.fi/til/vaerak/2018/02/vaerak_2018_02_2019-06-19_tie_001_sv.html
World Encyclopedia of Law. (2013, 6 november). History of Migration. Retrieved
September 26, 2019, from https://lawin.org/history-of-migration/
73

Österbotten i siffror. (23.5.2019). Befolkning efter språk. Hämtad 29 maj 2020 från
http://www.pohjanmaalukuina.fi/befolkning/befolkningsstruktur

OPUBLICERADE KÄLLOR
Flyktigsituationen i Närpes 1995. Odaterad rapport. Stadsarkivet i Närpes, Närpes.

74

BILAGA 1. INTERVJUGUIDE

Intervjun med arbetsgivarna
1. Inledande frågor:
•

Berätta om företaget! Familjeföretag? Arbetsvillkor?

•

Bransch som företaget är verksamt inom:

•

Antalet anställda:

•

Antalet utländska anställda:

2. Orsak:
•

Vilka är orsakerna till att ni anställde utländsk arbetskraft?

3. Rekrytering:
•

Hur rekryterade ni den utländska arbetskraften? Var? När?

•

Vilka egenskaper har ni sökt? Vilken typ av personal söker ni?

4. Erfarenhet:
•

Vilka är era erfarenheter av utländsk arbetskraft? Hur har det gått?

•

Har ni varit nöjda?

•

Har ni haft språkproblem? Hur har ni löst problemet?

•

Vad har varit positivt?

•

Vad har varit negativt?

•

Hur fungerar samarbetet mellan de lokala arbetstagarna och invandrarna?

•

Hur tycker ni att invandrarnas arbetsinsats är?

•

Vilka är era erfarenheter av myndigheterna som handhar arbetskraftsinvandring?
Polis, arbetskraftsbyrå, kommun, etc.

5. Avslutande fråga:
•

Är det något du kommit att tänka på under intervjun som du vill tillägga?

Tack för ditt deltagande!

75

Intervjun med arbetsinvandrarna
1. Inledande frågor:
•

Kan du berätta om dig själv?

•

Kön

•

Ålder

•

Födelseort och land

•

Hemby i Närpes

•

När kom du till Närpes?

•

Typ av bostad

•

Utbildning

•

Tidigare jobb

•

Nuvarande jobb

•

Civilstånd

•

Familj

A. MIGRATIONSPROCESSEN
2. Livet i hemlandet: Innan flytten
•

Kan du berätta om ditt liv innan flytten?

•

Hur såg din livssituation ut i hemlandet? Jobb/skola, ekonomi, civilstånd,
umgänge, intressen, etc.

3. Flytten
•

Kan du berätta hur det gick till när du flyttade?

•

Vad var det som fick dig att vilja åka utomlands?

•

Hur kommer det sig att du kom till Närpes? Varför just Närpes?

•

Hur fick du information om Närpes och att det fanns jobb är? Hade du kontakter
till Närpes innan?

•

Hur kom du i kontakt med arbetsgivaren?

•

Hur länge tog det innan du kunde börja jobba?

•

Hur lång tid efter att du bestämt dig för att flytta till Närpes var du här?

•

Hur fick du bostad?
76

•

Kom du ensam eller i sällskap?

•

Kan du berätta hur du upplevde den första tiden i det nya landet?

B. INTEGRERINGEN
4. Den första tiden efter flytten: Integreringen
•

Hur blev du mottagen i det nya landet? Berätta!

•

Vad tycker du kunde ha skötts/gjorts bättre?

•

Efter flytten till Närpes, har du försökt få vänner/bekanta att flytta hit?

•

Vem har du vänt dig till om det uppstått problem?

5. Livet i Närpes: Den nya livssituationen
•

Upplever du att din livssituation har förändrats genom migrationen?
Förklara/motivera!

•

Hur ser en vanlig dag ut för dig i Närpes?

•

Kan du berätta hur det är för dig att bo i Närpes?

•

Kan du ge exempel på positiva aspekter med att leva i Närpes?

•

Kan du ge exempel på negativa aspekter med att leva i Närpes?

6. Jobbet:
•

Vad har du för arbetsuppgifter?

•

Motsvarar arbetsuppgifterna din utbildning?

•

Hur trivs du med ditt jobb?

•

Har du bytt jobb?

•

Är du nöjd med lönen?

•

Är du nöjd med arbetstiderna?

•

Hur trivs du med dina arbetskamrater?

7. Fritiden:
•

Kan du berätta vad gör du på fritiden?

•

Är du aktiv i någon förening? På vilket sätt kom du med? Vilken är din roll?

•

Har du fått information om aktiviteter på orten?

•

Vem umgås du med? Hur umgås ni, t.ex. i hemmet eller utanför hemmet?
77

•

Vad gör ni när ni umgås?

9. Kontakten med invånarna i kommunen:
•

Har du kontakt med invånarna i kommunen?

•

Hur har du blivit bemött av invånarna i kommunen?

•

Har du fått fler vänner med tiden?

•

Umgås du i blandade grupper, med invandrare och lokala tillsammans?

•

Språket? Kan du kommunicera på svenska med Närpesbor och myndigheter?

10. Kultur:
•

Är det viktigt för dig att bevara ditt hemlands traditioner? På vilket sätt?

•

Har du upplevt några kulturkrockar?

•

Hur upplever du den finländska kulturen?

C. FRAMTIDEN
11. Framtidsplaner:
•

Har du några konkreta planer för din framtid?

•

Har du tänkt återvända till ditt hemland?

•

Drömmar?

12. Avslutande fråga:
•

Är det något du kommit att tänka på under intervjun som du vill tillägga?

Tack för ditt deltagande!

78

