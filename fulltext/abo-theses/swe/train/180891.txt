”Jag visste inte att det fanns en sådan term som lärare inom

småbarnspedagogik”

- Abiturienters sätt att konstruera lärare och verksamhet inom
småbarnspedagogik

Alexandra Kronstrand

Avhandling för magisterexamen

Fakulteten för pedagogik och välfärdsstudier

Åbo Akademi

Vasa 2021

Handledare Mia Heikkilä

1

Abstrakt
Författare

Årtal

Alexandra Kronstrand

2021

Arbetets titel

Jag visste inte att det fanns en sådan term som lärare inom småbarnspedagogik – Abiturienters
sätt att konstruera lärare och verksamhet inom småbarnspedagogik
Opublicerad avhandling i pedagogik för pedagogie magisterexamen
med barnpedagogisk inriktning

Vasa: Utbildningslinjen för lärare inom småbarnspedagogik,
Fakulteten för pedagogik och välfärdsstudier, Åbo Akademi

Sidantal (105)

89

(105)

Referat

Inom Svenskfinland har det i över ett decennium varit brist på behöriga lärare inom
småbarnspedagogik. Då en ny lag för småbarnspedagogik trädde i 1.9.2018 förändrades
arbetsförhållandet från en till nya två lärare inom småbarnspedagogik samt en barnskötare inom
småbarnspedagogik (LOS, Finlex 540/2018) per barngrupp inom småbarnspedagogisk verksamhet.
För att få fler behöriga lärare inom småbarnspedagogik behövs arbetskraft. Abiturienter är på väg
ut i studielivet. Att ta reda på vad som lockar eller vad som inte lockar inom yrket genom
abiturienternas egna sätt att konstruera lärare och verksamhet inom småbarnspedagogik har legat i
fokus för denna avhandling.
Syftet med avhandlingen är att synliggöra hur abiturienter konstruerar lärare inom
småbarnspedagogik och småbarnspedagogisk verksamhet. Forskningsfrågorna nedan har legat som
grund för avhandlingen:
1. Hur konstruerar abiturienter lärare inom småbarnspedagogik och småbarnspedagogisk
verksamhet?
2. Hur kan abiturienternas sätt att konstruera lärare inom småbarnspedagogik och
småbarnspedagogisk verksamhet tolkas i relation till att öka antalet behöriga lärare inom
småbarnspedagogik?
Avhandlingen är kvalitativ. I avhandlingen har diskursanalys använts som teoretiskt ramverk
och som ansats. Det empiriska materialet har samlats in genom en elektronisk kvalitativ enkät. Fem
gymnasier från följande områden i Svenskfinland har deltagit: Egentliga Finland, Västra Nyland,
Huvudstadsregionen, Östra Nyland och Österbotten. Enkäten besvarades av 33 abiturienter.
Resultatet visar att finlandssvenska abiturienter inte har en såfan uppfattning om studier,
utbildningsorter eller småbarnspedagogisk verksamhet som motsvarar verkligheten. De är själva
inte intresserade av att börja arbeta inom branschen, men de är medvetna om att det råder ett stort
behov av arbetskraft på fältet. Yrket skrivs fram med fokus på ointresse, okunskap och oattraktivitet.
Resultatet från studien går i linje med tidigare forskning då flera forskare har pekat på att
arbetsförhållanden, lön och yrkets statys behöver bli mer attraktivt för att Svenskfinland ska få fler
behöriga lärare inom småbarnspedagogik. Slutsatserna är att abiturienterna är medvetna om att det
finns ett behov av arbetskraft, men analysen visar att de själva är för ointresserade på grund av att
yrket är för oattraktivt, på flera olika plan, för att de själva skulle vilja arbeta inom branschen.
Sökord

Småbarnspedagogik, lärare inom småbarnspedagogik, småbarnspedagogisk verksamhet,
abiturienter, studieval, brist, samhällssyn, attraktionskraft

2

Innehåll

Abstrakt ................................................................................................................................................ 1
Innehåll................................................................................................................................................. 2
Förord ................................................................................................................................................... 4
1. Inledning .......................................................................................................................................... 6
1.1. Bakgrund ................................................................................................................................... 6
1.2. Syfte och forskningsfrågor ........................................................................................................ 8
1.3. Avhandlingens teoretiska ramverk.......................................................................................... 10
1.4. Avhandlingens disposition ...................................................................................................... 12

2. Utbildning i Finland ....................................................................................................................... 13
2.1. Utbildningssystemet ................................................................................................................ 13
2.2. Utbildning till lärare inom småbarnspedagogik ...................................................................... 15

3. Småbarnspedagogisk verksamhet .................................................................................................. 20
3.1. Småbarnspedagogiken i Finland ............................................................................................. 20
3.2. Den småbarnspedagogiska verksamheten ............................................................................... 22
3.3. Pedagogisk dokumentation och barnets plan för småbarnspedagogik.................................... 24

4. Yrkesval och yrkesbeskrivning ...................................................................................................... 26
4.1. Faktorer som påverkar ungdomars val av yrken ..................................................................... 26
4.2. Yrkesbeskrivning av lärare inom småbarnspedagogik ........................................................... 32
4.3. Yrkesbeskrivning av socionom och barnskötare inom småbarnspedagogik .......................... 33

5. Arbetsförhållanden för lärare inom småbarnspedagogik och bristen på behörig personal inom
småbarnspedagogik ............................................................................................................................ 35
5.1. Småbarnspedagogiken ur ett genusperspektiv ........................................................................ 35
5.2. Arbetsförhållanden för lärare inom småbarnspedagogik ........................................................ 38
5.3. Bristen på behörig personal inom småbarnspedagogiken ....................................................... 41

6. Metod och genomförande .............................................................................................................. 46
6.1. Kvalitativ forskning ................................................................................................................ 46
6.2. Diskursanalys .......................................................................................................................... 47
6.3. Enkät ....................................................................................................................................... 50
6.4. Tillförlitlighet, giltighet och generaliserbarhet ...................................................................... 55
6.5. Etiska överväganden ............................................................................................................... 57
6.6. Undersöknings- och analysprocessen ..................................................................................... 58

7. Resultatredovisning ........................................................................................................................ 62
7.1. Resultatredovisningens struktur .............................................................................................. 62
7.2. Utbildning ............................................................................................................................... 63
7.3. Småbarnspedagogisk verksamhet ........................................................................................... 64
7.4. Yrkesval och yrkesbeskrivning ............................................................................................... 65

3
7.5. Arbetsförhållanden och brist på behöriga lärare inom småbarnspedagogik ........................... 71
7.6. Sammanfattade diskurs av abiturienters sätt att konstruera lärare inom småbarnspedagogik
och småbarnspedagogisk verksamhet ............................................................................................ 73

8. Diskussion ...................................................................................................................................... 75
8.1. Resultatdiskussion ................................................................................................................... 75
8.1.1. Utbildning ........................................................................................................................ 75
8.1.2. Småbarnspedagogisk verksamhet .................................................................................... 76
8.1.3. Yrkesval och yrkesbeskrivning ........................................................................................ 78
8.1.4. Arbetsförhållanden för lärare inom småbarnspedagogik och bristen på behörig personal
inom småbarnspedagogik ........................................................................................................... 81

8.2. Metoddiskussion ..................................................................................................................... 83
8.3. Slutsatser ................................................................................................................................. 88
8.4. Förslag till fortsatt forskning................................................................................................... 90
8.5. Avslutande ord ........................................................................................................................ 91

9. Referenser ...................................................................................................................................... 93
Bilagor .............................................................................................................................................. 104
Bilaga 1. Presentationstext ........................................................................................................... 104
Bilaga 2. Enkätens frågor ............................................................................................................. 105

4

Förord

Våren 2009 utexaminerades jag som pedagogie kandidat från Enheten för småbarnspedagogik i

Jakobstad och fick yrkestiteln barnträdgårdslärare. Jag har sedan min examination jobbat i barngrupp.
September 2018 ändrades yrkestiteln barnträdgårdslärare till lärare inom småbarnspedagogik i och

med den nya lagen om småbarnspedagogik (Lag om småbarnspedagogik, [LOS], Finlex 540/2018).
I denna avhandling kommer benämningen lärare inom småbarnspedagogik hädanefter att användas,

även för beskrivningar om yrket innan september 2018, för att på så vis bidra till att etablera den nya
yrkestiteln.

En känsla som funnits hos mig under mina år som lärare inom småbarnspedagogik är att folk i

allmänhet inte vet vad det innebär att jobba inom småbarnspedagogisk verksamhet. Min uppfattning

är också att yrken inom den småbarnspedagogiska branschen inte har så hög status och att den

småbarnspedagogiska verksamheten i sig ännu inte anses vara så viktig. Min förhoppning är att alla
ska se småbarnspedagogiken som en del av det finländska utbildningssystemet.

Känslan av omgivningens okunskap kring småbarnspedagogisk verksamhet och vad ett yrke som
lärare inom småbarnspedagogik innebär har som sagt funnits med mig under hela min yrkeskarriär

och är även något som syns i samhället och i forskning på fältet. Att yrken inom småbarnspedagiken
inte inte har så hög status kan kanske härledas till att det i samhället ses som att den kompetens som
behövs i arbetet på daghem inte skiljer sig från det som varje förälder har (Granbom, 2011, s. 27).

Berntsson (1999, s. 199) kopplar sedan i sin tur ihop den svenska läroplanen för daghem (i Sverige
förskola), som kom redan 1998 (i jämförelse med de nationella grunderna som i Finland kom så sent

som 2016), med att höja den professionella statusen för läraryrket. Berntsson (1999, s. 199) skriver
att ”Förskollärarnas kamp för att få monopol på det pedagogiska ansvaret i förskolan är därmed av
största vikt för att höja förskolläraryrkets professionella status.”. Att personalens pedagogiska

kompetens i allt högre grad poängteras sedan de strukturella förändringarna 2013 gjordes i Finland,
då dagvården flyttade från den sociala sektorn till undervisningssektorn och därmed blev

småbarnspedagogik, är något som Mansikka och Lundkvist (2019, s. 112) lyfter fram.

Förhoppningsvis kan den professionella statusen för småbarnspedagogiska verksamheten i Finland

nu höjas i och med de strukturella förändringarna och det nationella styrdokumentet Grunderna för
planen för småbarnspedagogik, så att yrken inom småbarnspedagogiken och småbarnspedagogisk
verksamhet ses som en viktig del av det finländska utbildningssystemet.

5
Under inledningen av magisterstudierna hösten 2019 beskrev flera av mina medstuderande ett

arbetsklimat präglat av stor personalbrist och obehörig personal. Den rådande bristen på lärare inom

småbarnspedagogik har naturligtvis inte varit främmande för mig, men att höra exempel från den

dagliga verksamheten av de som arbetar på fältet bidrog dock med en större förståelse för att det
faktiskt är en akut brist på lärare inom småbarnspedagogik i Svenskfinland. Under elva år i arbetslivet

som lärare inom småbarnspedagogik har jag själv sett en utveckling från att många behöriga sökt

befattningar som lediganslagits, till att allt färre behöriga söker befattningar som lärare inom
småbarnspedagogik.

Dessa två teman, okunskap om yrket och bristen på lärare inom småbarnspedagogik, växte sig

småningom till en tanke om att undersöka hur abiturienters konstruerar, skriver fram, yrket lärare
inom småbarnspedagogik och småbarnspedagogisk verksamhet. Abiturienter håller på att avsluta sin

gymnasietid och är därefter på väg ut i studie- och yrkeslivet. Att ta reda på deras uppfattningar om
varför de är eller inte är intresserade av att börja studera och jobba som lärare inom

småbarnspedagogik anses vara relevant för att få veta hur studier och branschen småbarnspedagogik
kunde bli mer attraktivt för unga att söka sig till.

6

1. Inledning

Detta kapitel inleds med en bakgrundsbeskrivning av den brist på lärare inom småbarnspedagogik

vilken syns i samhället genom media och i samhällsdebatten. Kapitlet innefattar också ett avsnitt med
syfte och forskningsfrågor samt avhandlingens teoretiska förhållningssätt. Avslutningsvis presenteras
dispositionen för avhandlingen.

1.1. Bakgrund

Den första september 2018 trädde den nya lagen om småbarnspedagogik i kraft. Enligt lagen om
småbarnspedagogik (LOS, Finlex 540/2018, 26 §) blir en person som minst erhållit pedagogie

kandidatexamen lärare inom småbarnspedagogik och den gamla benämningen barnträdgårdslärare

faller bort. I 37 § i den nya lagen står det att arbetsförhållandet inom småbarnspedagogiken ska utökas

med fler lärare inom småbarnspedagogik i barngrupperna (LOS, Finlex 540/2018). Enligt tidigare lag

var arbetsförhållandet en lärare och två barnskötare i en barngrupp inom småbarnspedagogiken. Den

nya lagen anger arbetsförhållandet två lärare inom småbarnspedagogik eller en lärare och en
socionom inom småbarnspedagogik samt en barnskötare inom småbarnspedagogik (LOS, Finlex
540/2018). De nya förhållandena i personalsammansättningen på daghem ska enligt den nya lagens
74 § senast träda i kraft första januari 2030 (LOS, Finlex 540/2018).

Den nya lagen medför att andelen lärare inom småbarnspedagogik senast från år 2030 ska vara två

eller vara en lärare och en socionom inom småbarnspedgaogik per grupp. Finland vill också öka

andelen barn som deltar i småbarnspedagogiken då det finns internationella forskningsresultat som
visar att deltagande i småbarnspedagogisk verksamhet har betydelse för resten av livet (Laurent,

2020, s. 25). Idag är det dock redan svårt att hitta behörig personal som ska jobba inom
småbarnspedagogisk verksamhet. I media lyfts med jämna mellanrum bristen på lärare inom
småbarnspedagogik upp. Svenska Yle genomförde i huvudstadsregionen två enkäter i daghem hösten
2018. Den ena enkäten riktade sig till vårdnadshavare och den andra riktade sig till daghemspersonal.

Daghemspersonalen ombads svara på frågor som berörde yrkestitel, om arbetsplatsen var kommunal
eller privat, om de kände sig stressade och om de upplevde daghemsmiljön där de jobbade som trygg.
Svaret från enkäterna har sedan publicerats i olika artiklar. I personalens fritt formulerade svar
framkom personalbrist i 72 % av svaren och 44 % tycker att lönen är för låg (Svenska Yle,

22.10.2018). Vidare framkom att 32 % upplever övertidstvång, 28 % anser att det är svårt att få tag

på vikarier, 23,5 % lyfter fram att det finns problem med ledningen och 14 % av de som svarat på

enkäten anser att barngrupperna är för stora. Svenska Yle skriver 14.6.2019 att man i Helsingfors kan
vara tvungen att stänga svenskspråkiga daghem på grund av personalbrist då man, enligt sektorchefen

7
för fostrans- och utbildningssektorn i Helsingfors Liisa Pohjolainen, inte ens lyckats hitta obehöriga
personer att anställa. 18.6.2019 skriver Svenska Yle vidare i en intervju med Niclas Grönholm, chef

för den svenska servicenheten i Helsingfors, att bilden av yrket och den småbarnspedagogiska
verksamheten borde bli positivare för att kunna minska den rådande bristen på behörig personal.
Enligt Grönholm stod Helsingfors hösten 2019 inför ett personalunderskott på 60–70 personer.

I en artikel från Åbo Underrättelser (02.10.2018) kan man läsa om bristen på universitetsutbildade
lärare inom småbarnspedagogik i Åbo. I artikeln framkommer att bristen blir ännu tydligare nu när

det ska bli fler lärare inom småbarnspedagogik på grund av kompetenshöjningen i och med den nya

lagen. I en rapport från Arcada 2010 skriven av Harju-Luukkainen med flera (2010, s. 9), gjord i

samband med att en ny svensk utbildningslinje för lärare inom småbarnspedagogik planerades,

kommer det fram att OAJ redan 2008 konstaterade att andelen högre utbildad personal har minskat
och att det råder en brist på såväl lärare inom småbarnspedagogik som speciallärare inom
småbarnspedagogik råder. I rapporten av Harju-Luukkainen med flera (2010, s. 9) står det också: ”Att

barndagvården har tillgång till behörig personal är en nyckelfråga för Svenskfinlands framtid. Utan
behörig personal minskar förutsättningarna för att utveckla dagvårdsverksamheten. En kvalitativ

dagvård, som hör till barnens rättigheter, är beroende av personalens kompetens.”. Bristen på
behöriga lärare inom småbarnspedagogik har ökat under hela 2010-talet och har alltså redan före den

nya personaldimensioneringen som lagen för med sig varit ett problem i Finland (Kantonen et al.,
2020, s. 265). I en rapport från Sydkustens landskapsförbund framkommer det att personalbristen

inom småbarnspedagogiken i Svenskfinland har pågått i över 15 år samt att det finns en relativt stor
grupp, 12 %, som inte är behöriga lärare inom småbarnspedagogik (Österberg, 2019, s. 22).
Ett

webbinarium

ordnades

4.6.2020

med

rubriken ”Småbarnspedagogik på

svenska

i

huvudstadsregionen”. Webbinariet vände sig till tjänstemän, förtroendevalda, föräldrar i

huvudstadsregionen samt till övriga intresserade (Björklund, 5.5.2020). Orsaken till att man ordnade
detta

webbinarium

var

bristen

på

personal

inom

småbarnspedagogisk

verksamhet

i

huvudstadsregionen (Björklund, 5.5.2020). Björklund (5.5.2020) på Kommuntorget skriver att
Helsingfors exemplevis hade ett så akut läge för ett halvt år sedan att svenskspråkiga barn erbjöds
plats på finskspråkiga daghem. Av sakkunniga nämndes under webbinariet att man borde eftersträva:

välbefinnande och trivsel hos såväl personal som hos barn, ett gott ledarskap och att alla känner
delaktighet. Vidare lyftes det fram att utbildningarna och arbetsplatserna inom området borde göras

attraktiva för ungdomar, att statusen för yrken inom småbarnspedagogiken höjs och framförallt att

man pratar positivt om småbarnspedagogisk verksamhet. Skolinspektionen (2016, s. 9) i Sverige

8
stöder tanken på att den småbarnspedagogiska branschen inte har så hög status då det där

framkommer att många förskolechefer upplever att de själva har högre förväntningar på sitt uppdrag

än vad deras chefer har. Vidare i rapporten framkommer det att detta kan bero på att huvudmännen

inte har kunskap om och förståelse för småbarnspedagogikens (i Sverige förskolans) uppdrag. Det

finns en stor medvetenheten om den rådande bristen på behörig personal hos yrkesfolket inom
småbarnspedagogiken, tyvärr känner de flesta sig hjälplösa i att själva kunna åtgärda läget (Österberg,

2019, s. 22).

Tidigare forskning om abiturienters uppfattningar om eller sätt att konstruera lärare inom
småbarnspedagogik och småbarnspedagogisk verksamhet har varit svår att hitta. Heikkinen med flera

(2020) har däremot nyligen gjort en undersökning på gymnasieelevers uppfattningar om
lärarutbildning. Rapporten gäller utbildning på alla nivåer, från småbarnspedagiken upp till
yrkeslärare. I det svenska presentationsbladet (Heikkinen et al., 2020) står det på följande sätt:
”Attraktionskraften stärks av uppfattningar om läraryrkets karaktär och betydelse för samhället.

Attraktionskraften minskar av föreställningar om lärarnas arbetsförhållanden. Ett av de mest
effektiva sätten att förbättra attraktionskraften är att stärka uppfattningen om arbetsförhållandena.”.

För att kunna förändra uppfattningar om arbetsförhållanden behöver man först veta vilka

uppfattningar som råder. Att därför ta reda på hur abiturienter skriver fram lärare inom

småbarnspedagogik och småbarnspedagogisk verksamhet anses vara aktuellt att ta reda på.

Kantonen med flera (2020) har nyligen gjort en studie på de som studerar till lärare inom

småbarnspedagogik och faktorer som påverkar viljan att börja jobba som lärare inom
småbarnspedagogik eller att istället överväga andra karriärmöjligheter. I undersökningen framkom

bland annat att 32,8 % av lärarstuderandena är osäkra på hur länge de tror att de kommer att jobba
som lärare inom småbarnspedagogik. Ser man till studier på ungdomars val av utbildning är det egna

intresset det som väger tyngst (Pekkarinen, & Myllyniemi, 2017, s. 209). Vidare är också egna
ambitioner, möjlighet att få arbete inom branschen och en bra lön ganska viktigt för ungdomar då de
gör sina utbildningsval. Efter studentexamen är det vanligt att ungdomarna arbetar en tid innan de
börjar studera eller gör värnplikten, men de flesta börjar studera inom tre år efter avlagd
studentexamen (Vento, 2017, s. 19).

1.2. Syfte och forskningsfrågor

Denna avhandling vill synliggöra hur abiturienter konstruerar lärare inom småbarnspedagogik och

småbarnspedagogisk verksamhet. Konstruera syftar till hur abiturienter i text skriver fram lärare inom

9
småbarnspedagogik och småbarnspedagogisk verksamhet. För att bli behörig lärare inom

småbarnspedagogik behövs behörighetsgivande studier. Studier till lärare inom småbarnspedagogik

inkluderas därmed också i begreppet lärare inom småbarnspedagogik. Det empiriska materialet utgår
från enkätsvar med öppna frågor som har analyserats och skrivits fram med en diskursanalytisk

ansats. Att avhandlingen utgår från abiturienters sätt att konstruera lärare inom småbarnspedagogik
och småbarnspedagogisk verksamhet anses relevant då det till exempel i Sydkustens rapport

(Österberg, 2019, s. 22) framkommer att yrkesfolket på fältet anser att det är svårt att anställa svensk

personal. Det framkommer vidare i rapporten att yrkesfolket efterlysenr ett handlingsprogram för hur
man ska kunna öka de ungas intresse för att studera till yrken inom den småbarnspedagogiken och

även öka attraktionen för branschen i största allmänhet. Att få fler och nya studerande är centralt för

att kunna öka mängden behörig personal på fältet. Heikkinen med flera (2020, s. 54) skriver i sin

rapport att andelen ungdomar som söker sig till lärarstudier inom småbarnspedagogik har minskat
sedan år 2015 och att lösningen på bristen därmed inte endast kan anses vara att öka antalet

utbildningsplatser. Heikkinen med flera menar vidare att det behövs mångsidiga metoder för att

försöka säkerställa att det i framtiden kommer finnas tillräckligt många sökande till utbildningarna

för att få behöriga lärare inom småbarnspedagogik. Kunskap kring ungas konstruktioner av lärare och
verksamhet inom småbarnspedagogik kan bredda synen på vad man behöver informera om och

tydliggöra för ungdomar och möjliga missuppfattningar kan eventuellt förebyggas. Det kan också

bidra till att ta reda på vad som behöver förändras till förmån för fler studerande, mer personal och
att personal som redan finns på fältet stannar kvar.
Syftet med avhandlingen

är att synliggöra

hur abiturienter konstruerar

lärare inom

småbarnspedagogik och småbarnspedagogisk verksamhet. Forskningsfrågorna nedan ger vidare
riktning för denna avhandling:

1. Hur konstruerar abiturienter lärare inom småbarnspedagogik och småbarnspedagogisk
verksamhet?

2. Hur

kan

abiturienternas

sätt

att

konstruera

lärare

inom

småbarnspedagogik

och

småbarnspedagogisk verksamhet tolkas i relation till att öka antalet behöriga lärare inom
småbarnspedagogik?

Avhandlingen vill synliggöra vad finlandssvenska abiturienter vet om småbarnspedagogisk

verksamhet och de arbetsuppgifter en lärare inom småbarnspedagogik har. Vidare innefattar det också
vilka uppfattningar abiturienter har gällande studier till lärare inom småbarnspedagogik, orsaker till

10
varför abiturienter kunde tänka sig eller inte tänka sig att jobba som lärare inom småbarnspedagogik
och vilka de bakomliggande orsakerna är. Mer specificerat vill avhandlingen ge indikationer på hur

man kan få nya studerande inom yrket och på så sätt få fler behöriga lärare inom småbarnspedagogik
på fältet. Indikationerna anses kunna vara till nytta för utbildningsanordnare, arbetsgivare,

fackföreningar och beslutsfattare. En orsak till att man i den nya lagen om småbarnspedagogik har

satt som mål att öka relationstalet på personer med högre utbildningsnivå inom småbarnspedagogiken

är att personalens utbildningsnivå anses höja personalens pedagogiska kompetens, vilket i sin tur

anses vara central för den småbarnspedagogiska verksamheten kvalitet (Österberg, 2019, s. 22). Att
synliggöra hur abiturienter konstruerar lärare inom småbarnspedagogik och småbarnspedagogisk
verksamhet kan bidra till att samhället får veta vad som behöver göras för att kunna öka intresset för

att fler ska utbilda sig inom branschen och att Svenskfinland får fler behöriga lärare inom
småbarnspedagogik. Detta anses viktigt då bristen på behörig personal inverkar negativt på barnen
och de som jobbar på fältet, men även i slutändan på den småbarnspedagogiska verksamhetens

kvalitet (Laurent, 2020, s. 104–105). Intresset för avhandlingen har framförallt varit att besvara den

andra forskningsfrågan, men för att kunna besvara den behövs dem första forskningsfrågan som
utgångspunkt och den står som grund för undersökningen.

1.3. Avhandlingens teoretiska ramverk

För denna avhandling finns en hypotes om varför man inte vill jobba som lärare inom
småbarnspedagogik som berör ointresse för utbildningen, okunskap om arbetsuppgifter, att lönen inte

är tillräckligt hög och att arbetsförhållandena inte lockar. I dagsläget borde det finnas goda

möjligheter att direkt kunna komma ut i arbetslivet efter avklarad utbildning på grund av den rådande
bristen på behörig personal. Det känns därför också relevant att undersöka om abiturienter är

medvetna om att det finns ett stort behov av arbetskraft inom området. För att kunna reda ut denna
hypotes och för att redan från början klargöra vilken avhandlingens teoretiska ramverk är kommer
här diskursanalys som teoretisk ansats att introduceras. Diskursanalys kommer att ligga som grund
för analysen och resultatdiskussionen. De kommande teorikapitlen sätter en ram för avhandlingen

och kommer att användas för att dra paralleller mellan resultatet i denna undersöknings och tidigare
forskning.

Diskursanalys hjälper oss att förstå hur vi med språkets hjälp skapar bilder av oss själva och andra

(Bolander & Fejes, 2009, s. 81). Hur man pratar om ett visst fenomen eller en viss person i ett
sammanhang blir den rådande diskursen. Lindqvist (2004, s. 21) hänvisar till Foucault beskrivning

av att diskursanalys är en sammanställning av påståenden om ett visst fenomen. Lindqvist (2004, s.

11
25; 35) menar att individer ses som splittrade inom diskursanalys, men kategoriseras i ett historiskt
och diskursivt sammanhang, alltså skapas till helheter genom tillskrivningar av olika diskurser.

Sociala normer kan också kopplas till diskursteori då diskurser ger positioner åt människor,

exempelvis genom att olika roller aktiveras i särskilda situationer, vilket betyder att identiteter inte är
låsta utan varierar i olika diskurser (Lindqvist, 2004, s. 35). Centralt inom diskursanalysen är

hierarkiska inslag, exempelvis vem eller vad som tillskrivs makt och vad som är rätt, alltså vilka

tillskrivningar personer eller fenomen får (Lindqvist, 2004, s. 23–24).

Som forskare är det viktigt att vara medveten om vilken eller vilka diskurser man aktiverar genom
syftet och forskningsfrågorna. I denna avhandling aktiveras den rådande diskursen om hur man

skriver fram småbarnspedagogiken och yrket lärare inom småbarnspedagogik. Neumann (2003, s.
17) beskriver diskurs genom att olika yttranden utgör ett system för en viss grupp som är mer eller

mindre normala för dem som ingår i gruppen. Abiturienter avses här vara den grupp som

avhandlingen utgår ifrån och deras yttranden är grunden för den diskursanalys som görs. För att kunna

bearbeta och förstå abiturienternas sätt att konstruera lärare inom småbarnspedagogik och
småbarnspedagogisk verksamhet behöver deras svar kopplas till litteratur och tidigare forskning.

Denna koppling avses teorikapitlen i denna avhandling ge en grund för. Den rådande diskursen som
gäller småbarnspedagogisk verksamhet anses inte vara så positiv, då Harju-Luukkainen, Mansikka

och Silius-Ahonen (2010, s. 21) anser att statusen för småbarnspedagogiken och attraktionskraften

för utbildning till lärare inom småbarnspedagogik borde höjas. Röster från fältet som framkommer i
rapporten från Sydkustens landskapsförbund (Österberg, 2019, s. 22) lyfter fram att status för
småbarnspedagogiken borde höjas på politisk och samhällelig nivå.

Diskursanalys betonar starkt det sociala sammanhanget (Alvesson & Sköldberg, 2008, s. 459).

Centralt inom diskursanalysen är att studera vad som anses vara sanning i ett sammanhang och att

forskaren själv inte kan inta en utomstående roll, utan kommer själv att vara en medproducent som
på ett sätt kommer att påverka forskningen (Bolander & Fejes, 2009, s. 85). Valet av det teoretiska

innehållet i avhandlingen är exempel på val som anses ha färgats av avhandlingsskribenten och som
sedan kopplas till resultatet i undersökningen. Avhandlingsskribentens tolkningar av hur
abiturienterna konstruerar lärare inom småbarnspedagogik och småbarnspedagogisk verksamhet
färgar resultatet.

Bolander och Fejes (2009, s. 85-86) beskriver att diskursanalysen inte lägger någon större skillnad på
text, en politisk text i sitt sammanhang är lika jämförbart som en intervjuuppgift är i sitt sammanhang.

12
Texterna är beskrivningar av den verklighet de finns inom och kan vara material för en diskursanalys.

Författarna menar vidare att det är forskarens undersökning som fäller val av analysmaterial. I en

undersökning som utgår från att synliggöra hur abiturienter konstruerar lärare inom
småbarnspedagogik och småbarnspedagogisk verksamhet anses abiturienternas egna nedskrivna
tankar utgående från olika frågeställningar utgöra ett gott analysmaterial.

För anvhadnlingen används ordet konstruera på ett sätt som kan härledas till diskursanalys. Alvesson
och Sköldberg (2008, s. 465) beskriver att diskursanalys betonar människors sätt att konstruera den

sociala världen genom språket. Författarna menar vidare att diskursanalysens antaganden om språket
är att det används för olika saker, det är både konstruerat och konstruerande och att samma fenomen

kan beskrivas på många olika sätt och därför kommer att visa väsentliga skillnader i beskrivningarna.
Konstruera används för att visa hur abiturienter skriver fram och vad de lägger in i sina uppfattningar
för att synliggöra sin bild av lärare och verksamhet inom småbarnspedagogik med hjälp av sitt sårk.

1.4. Avhandlingens disposition

I den inledande delen av avhandlingen har jag nu presenterat mitt val av tema och hur brist på lärare
inom småbarnspedagogik syns i samhället genom media. Med det som bakgrund har syftet och
forskningsfrågorna beskrivits och dessa ligger sedan som grund till valet av avhandlingens teoretiska

ramverk och de kommande teorikapitlen. Det första teori kapitlet beskriver utbildningssystemet i
Finland och utbildningen till lärare inom småbarnspedagogik. Avhandlingen går i kapitel tre mera på
djupet in på att beskriva småbarnspedagogiken i Finland. I kapitel fyra lyfts ungdomars val av

utbildning fram och här presenteras också yrkesbeskrivningar av de personer som jobbar inom

småbarnspedagogisk verksamhet. Avhandlingens femte kapitel behandlar småbarnspedagogiken ur

ett genusperspektiv, bristen på lärare inom småbarnspedagogik samt arbetsförhållanden för de som
jobbar inom småbarnspedagogisk verksamhet, eftersom det i arbetsförhållandena kan finnas

förklarande element till den rådande bristen. Efter dessa fyra teorikapitel övergår avhandlingen i
kapitel sex till att beskriva undersökningens metod och genomförande. I kapitel sju presenteras

resultatet från enkätundersökningen och i kapitel åtta framskrivs en diskussion kring resultat och

metod. I det avslutande diskussionskapitlet finns även förslag på till fortsatt forskning och ett
avslutande sammandrag för avhandlingen.

13

2. Utbildning i Finland

I detta kapitel presenteras utbildningssystemet i Finland. Kapitlet innefattar också utbildningen till

lärare inom småbarnspedagogik. Historiskt sett har utbildning värdesattas i det finländska samhället

(Välijärvi, 2017, s. 2015). Utbildning i Finland håller hög kvalitet med små skillnader mellan olika
skolors resultat, dessutom är undervisning från förskolan upp till andra stadiet avgiftsfri (infoFinland,

2019). Målet med det finländska utbildningssystemet är att man oavsett familjesituation eller

bakgrund ska få en högklassig utbildning för att kunna växa till en god medborgare (infoFinland,

2019). I Finland består utbildningssystemet av småbarnspedagogik, förskoleundervisning,
grundläggande utbildning, andra stadiets utbildning, högskoleutbildning, vuxenutbildning, fritt
bildningsarbete och grundläggande konstundervisning (OAJ, u.å.). Valet av att i detta sammanhang

kortfattat presentera hela utbildningssystemet i Finland är för att tydligt lyfta fram att
småbarnspedagogiken är den första delen av utbildningssystemet och för att sedan belysa helheten av
det finländska utbildningssystemet.

2.1. Utbildningssystemet

Enligt Utbildningsstyrelsen (UBS, 2018, s. 20) ska småbarnspedagogiken, förskoleundervisningen,

och den grundläggande utbildningen med tanke på barnets utveckling och lärande bilda en konsekvent
och kontinuerlig helhet som lägger grunden för ett livslångt lärande. Utgångspunkten för en kvalitativ

helhet är att personalen inom småbarnspedagogiken, förskoleundervisningen och den grundläggande

utbildningen ska känna till utbildningssystemet och de centrala mål, särdrag och tillvägagångssätt
som kännetecknar de olika stadierna inom systemet. För att barnens välbefinnande, utveckling och
lärande ska ske smidigt, ska även övergångarna planeras och utvärderas (Utbildningsstyrelsen,
[UBS], 2018, s. 20).

I Finland finns en fackorganisation för undervisningssektorn som heter Opetusalan Ammattijärjestö,

OAJ. OAJ är intressebevakare för utbildning, frostar och forskning från småbarnspedagogiken upp
till vuxenutbildningen och beskriver på sin hemsida utbildningssystemet i Finland.
Småbarnspedagogik

är

en

pedagogisk

verksamhet

för

barn

under

skolåldern.

Den

småbarnspedagogiska verksamheten ska vara en helhet besående av fostran, undervisning och vård

som är systematisk och målinriktad (OAJ, u.å.). I kapitel tre kommer småbarnspedagogik och
småbarnspedagogisk verksamhet att beskrivas mera ingående. Från och med 2016 har
småbarnspedagogiken

ett

eget

nationellt

styrdokument.

Grunderna

för

planen

för

småbarnspedagogik utkom 2016 och reviderades 2018. Syftet med Grunderna för planen för

14
småbarnspedagogik, som publicerats av Utbildningsstyrelsen med utgångspunkt i lagen om
småbarnspedagogik, är att stöda och styra hur småbarnspedagogiken ordnas, genomförs och

utvecklas i Finland (Utbildningsstyrelsen, [UBS], 2018, s. 7–8).

Förskoleundervisningen ger genom en lekbetonad verksamhet och positiva erfarenheter av lärande
en sund självkänsla och sociala färdigheter. Upptäckten och kartläggningen av barns stödbehov i

förskoleundervisningen är en viktig del och något som kan förebygga svårigheter på lärstigen längre
fram. (OAJ, u.å.)

Den grundläggande utbildningen i Finland omfattar årskurs 1–9, det vill säga barn i åldern 7–16

år. Den grundläggande utbildningen är allmänbildande och ska ge kunskaper och färdigheter som
behövs i livet. Den ska ge alla elever samma kompetens för fortsatta studier. I Finland är den
grundläggande utbildningen och allt läromaterial gratis. (OAJ, u.å.)

Andra stadiets utbildning i Finland bygger vidare på den grundläggande utbildningen och är

antingen gymnasieutbildning eller yrkesutbildning, i vissa fall är en kombination av båda möjligt.
Ungdomen kan själv välja utbildning och båda ger behörighet för fortsatta studier på högskolenivå.

Inom yrkesutbildningen finns ett mångsidigt utbildningsområde med inriktning på över hundra yrken.

Efter yrkesexamen är fortsatta studier möjliga vid yrkeshögskola eller högskola. Efter gymnasiet kan
den studerande välja universitetsstudier, yrkeshögskolestudier eller yrkesutbildning. (OAJ, u.å.)

Högskoleutbildningen i Finland innefattar yrkeshögskolor och universitet. Universiteten präglas av

vetenskaplig forskning medan yrkeshögskolornas fokus mera ligger på arbetslivet. Lägre och högre
högskoleexamen är möjligt att avläggas vid både universitet och yrkeshögskola. (OAJ, u.å.)

Vuxenutbildning ges inom alla utbildningsområdet, från grundläggande utbildning upp till
högskolenivå. Fritt bildningsarbete är en väsentlig del av vuxenutbildningen. I arbetslivet sker en

ständig förändring och detta skapar nya utbildningsbehov vilket i sin tur gör att betydelsen för
vuxenutbildningen ökar. (OAJ, u.å.)

Den grundläggande konstundervisningen riktar sig framförallt till barn och unga, den hör också

till det finländska utbildningssystemet. Denna utbildning ger elever möjlighet att konstnärligt uttrycka
sig och sedan kunna söka sig vidare till högre utbildning inom det egna konstområdet. Den
grundläggande konstundervisningen är målinriktad och nivån ökar stegvis. (OAJ, u.å.)

15

2.2. Utbildning till lärare inom småbarnspedagogik

Den svenskspråkiga utbildningen till lärare inom småbarnspedagogik har historiskt sett en lång och

inte spikrak väg till hur den ser ut idag. Föregångarna för både den svenskspråkiga och finskspråkiga

utbildningen heter Hanna Rothman och Elisabeth Alander (Sjöberg, 2007, s. 9). Den första
barnträdgården öppnades 1882 i Helsingfors av Hanna Rothman, som efter att ha avslutat sin
utbildning vid Pestalozzi-Fröbel-Haus i Berlin, öppnar en barnträdgård för barn vars föräldrar arbetar

och inte kan ta hand om sina barn (Sjöberg, 2007, s. 9). Behovet av fler barnträdgårdar ökar och

insikten om att det behövs utbildad personal börjar ta form. Elisabeth Alander studerade liksom
Hanna Rothman i Berlin och efter att hon avslutat sin utbildning startar Rothman och Alander den

första kursen för ”barnträdgårdsuppfostrarinnor” år 1892 i Helsingfors (Sjöberg, 2007, s. 10). Den

första kursen är svenskspråkig och ettårig men eleverna erbjuds att stanna ett år till om de önskar,
vilket småningom leder till att kurserna från 1896 blir två årig (Sjöberg, 2007, s. 11). Från år 1905
börjar man parallellt med en finskspråkig kurs och 1908 invigs i Helsingfors ett eget seminariehus
för utbildningen med namnet Ebeneserhemmets uppfostrarinneseminarium.

Ebeneserhemmet fyller fram till slutet av 1930-talet behovet av både finsk och svensk utbildning,

men efter det börjar behovet av fler utbildade på fältet att öka i och med andra världskrigets slut

(Sjöberg, 2007, s. 11). Fram till 1950-talet är dock Ebeneserhemmet det enda stället som utbildar
lärare inom småbarnspedagogik. I Jyväskylä öppnas en filial under Ebeneserhemmet år 1947, som
1965 blir ett självständigt seminarium och 1955 öppnas ett självständigt seminarium i Tammerfors,

dessa är endast finskspråkiga (Sjöberg, 2007, s. 11). På finska kan man idag studera till lärare inom
småbarnspedagogik vid Helsingin yliopisto, Itä-Suomen yliopisto, Jyväskylän yliopisto, Oulun
yliopisto, Tampereen yliopisto och Turun yliopisto (Smeds-Nylund et al., 2013, s. 199).

Då helt svenskspråkiga kurser småningom inte klart kan garanteras att regelbundet inledas, väcks

tankar om ett självständig svensk seminarium. Ett utskott kallat ” beredningsutskottet för inrättande
av ett svensk barnträdgårdsseminarium” tillsattes 1954 och en lång process, där framförallt en kamp
om vilken region det svenskspråkiga seminariet ska verka i inleds, innan seminariet slutligen inleder

sin verksamhet i Jakobstad 20.1.1958 (Sjöberg, 2007 s. 15;18–19; 22; 59). Svenska

barnträdgårdsseminariet i Jakobstad inledde sin verksamhet för att försöka råda bot på bristen av
svenskspråkiga barnträdgårdslärarinnor (Träisk, 2018).

År 1977 förstatligades landets barnträdgårdsseminarier och i samband med detta byttes namnet till

Barnträdgårdslärarinstitutet i Jakobstad, (förkortning: BLI) (Träisk, 2018). I Jakobstad flyttade

16
utbildningen under de 23 första åren runt i olika lokaler, innan utbildningen 1981 flyttades till ett

ändamålsenligt, nybyggt, hus (Träisk, 2018). I början av 1990-talet inleddes en diskussion om

huruvida utbildningen till lärare inom småbarnspedagogik borde bli en akademisk utbildning liksom
övriga lärarutbildningar och 1991 kom ett beslut från kulturutskottet som offentliggjorde att
utbildningen ska flyttas över till pedagogiska fakulteten vid universitet (Sjöberg, 2007, s. 179; 181).

Statsrådet beslöt 1993 att den svenskspråkiga utbildningen för lärare inom småbarnspedagogik från

1.8.1995 överförs till pedagogiska fakulteten vid Åbo Akademi och ska utvecklas till en lägre
högskoleexamen (Sjöberg, 2007, s. 183). Statsrådets beslut 1993 ledde till att institutionsutbildningen

skulle upphöra och att utbildningen och forskningen istället skulle utvecklas till en lägre

högskoleexamen på 120 studieveckor vid universitet (RP 196/1994 rd, s. 2). I lagen som upphävde
barnträdgårdslärarinstituten står det också att tjänster och tjänstemän vid barnträdgårdslärarinstituten

utan vidare åtgärder ska överflyttas till universiteten (RP 196/1994 rd, s. 4). I samband med att
utbildningen

överfördes

till

Åbo

Akademi

byttes

namnet

på

utbildningen

till

Barnträdgårdslärarutbildningen i Jakobstad (förkortning: BLU) för att sedan redan år 1998 få
namnet Institutionen för barnpedagogik (förkortning: BI) (Träisk, 2018). År 2006 skedde igen ett
namnbyte och utbildningen blev då Enheten för barnpedagogik vid Åbo Akademi (Träisk, 2018).

Den svenskspråkiga utbildningen till lärare inom småbarnspedagogik fortsatte sin verksamhet i

Jakobstad som en del av pedagogiska fakulteten vid Åbo Akademi fram till hösten 2018 då
utbildningen flyttade till Vasa (Åbo Akademi, 2019). Åren 1958–2018, 60 år, verkade således
utbildningen till lärare inom småbarnspedagogik i Jakobstad och flyttade till Vasa samma år som Åbo
Akademi firade sitt 100-års jubileum (Träisk, 2018).

På svenska kan man i dagsläget studera till lärare inom småbarnspedagogik vid Fakulteten för
pedagogik och välfärdsstudier, antingen vid Åbo Akademi eller vid Helsingfors universitet

(Studieinfo, u.å). Utbildningen i Helsingfors är relativt ny. År 2009 beviljade riksdagen medel för ett

samarbetsprojekt mellan Arcada och Helsingfors universitet för att planera en ny grundutbildning för
lärare inom småbarnspedagogik på svenska i Helsingfors (Harju-Luukkainen et al., 2010, s. 7). I
planeringsskedet var tanken att svenskspråkiga studeranden kunde avlägga kurser i huvudsak vid
Helsingfors universitet men även gå kurser via Arcada, detta för att trygga det svenska utbudet (Harju-

Luukkainen et al., 2010, s. 13; 20). Med en blick i backspegeln kan man se att Helsingfors universitet
sedan 2011 har haft en kandidatutbildning för lärare inom småbarnspedagogik, först i samarbete med

Åbo Akademi och självständigt sedan 2017 (Miettinen, 2017). Den akuta bristen på behörig personal

17
var redan på 2010-talet påtaglig och en utbildning stationerad i Huvudstadsregionen ansågs kunna
vara till hjälp för att underlätta personalbehovet.

Åbo Akademi i Vasa är det enda svenskspråkiga universitetet som erbjuder ett specifikt
magisterprogram på svenska, då utbildningen i Helsingfors är på kandidatnivå (en treårig utbildning)

och magisterprogrammet där är ett allmänt magisterprogram (Helsingfors Universitet, 2020). För att

bli magister inom småbarnspedagogik behövs en treårig kandidatexamen i småbarnspedagogik och
därtill komplettering med en tvåårig magisterutbildning. Då Åbo Akademi är det universitet som ger

en helhet av kandidat och magisterexamen inom småbarnspedagogik, kommer deras utbildning vara

den som nedan beskrivs innehållsmässigt. En avlagd kandidatexamen ger en behörighet att jobba som

lärare inom småbarnspedagogik eller förskollärare och en magisterexamen ger därtill behörighet för
att jobba som ledare inom småbarnspedagogik (Studentum, u.å.).
Hemsidan

Studentum

(u.å.1.)

är

en

hemsida

som

presenterar

flera

hundra

olika

utbildningsmöjligheter och skolor. Studentum (u.å.) beskriver att man under utbildningen till lärare
inom småbarnspedagogik på svenska vid Åbo Akademi får lära sig att uppmuntra och stöda barns

lärande och utveckling samt hur man ska fungera som ett stöd för vårdnadshavare i barns fostran.
Vidare står det att huvudämnet i utbildningen är småbarnspedagogik samt att vetenskap ligger som

grund för utbildningen och man lär sig tänka kritiskt samt att förstå och kommunicera med olika

människor. På Åbo Akademis (u.å.1) egen hemsida om utbildningen till lärare inom
småbarnspedagogik står det att studierna i småbarnspedagogik ger ett brett kunnande om barns

utveckling och lärande. De två huvuddelarna i utbildningen består av didaktisk ämnesteori kring
småbarnspedagogik (vad, varför och hur barn ska lära sig) samt barndomspsykologi (Åbo Akademi,

2017). Didaktik betyder läran om undervisningen och i studierna ingår hur man undervisar barn inom
småbarnspedagogisk verksamhet och förskola i exempelvis musik, bild/slöjd, rörelse, matematik,

naturvetenskap, språk och studier i förskoleundervisning, därtill innefattar utbildningen olika

praktikperioder för att omsätta teorin i praktik (Åbo Akademi, u.å.1; Åbo Akademi, 2017). Inom
barndomspsykologi får de studerande kunskap om barns och vuxnas samspel, beteende och olika
sociala relationer, samt kunskap om barns lärande och utveckling ur olika perspektiv (Åbo Akademi,

2017). Under våren 2020 inleddes ett projekt inom Åbo Akademi för att skapa övningsdaghem runt

om i Svenskfinland och hösten 2020 inleddes en handledarutbildning för handledare på fältet för de
daghem som ska ta emot de som studerar till lärare inom småbarnspedagogik under deras
praktikperioder (Åbo Akademi, u.å.2).

18
Innan den nya lagen trädde i kraft kunde socionomer med inrikting på småbarnspedagogik också

anställas som lärare inom småbarnspedagogik. I och med den nya lagen tillkom socionom inom

småbarnspedagogik som en befattning vid daghem och för det krävs en yrkeshögskoleexamen till
socionom (YH) som minst innehåller 60 studiepoäng småbarnspedagogik och socialpedagogik

(Undervisnings- och kulturministeriet, u.å, s. 17). Studerande som inlett sina studier till socionom

(YH) innan 01.09.2019 och som senast 31.07.2023 avlägger examen med ett innehåll på 60

studiepoäng i social- och småbarnspedagogik kan beteckna sig som såväl behörig lärare som
socionom

inom

småbarnspedagogik

kulturministeriet, u.å, s. 18).

enligt

tidigare

bestämmelser

(Undervisnings-

och

Den rådande bristen på behöriga lärare inom småbarnspedagogik har lett till att utbildningsanordnare

på fältet försöker med olika upplägg på utbildningar öka på mängden behöriga lärare. På Åland har

det exempelvis 2019 startats en kompletterande utbildning till lärare inom småbarnspedagogik på
öppna högskolan i samarbete med Åbo Akademi, på uppdrag av Ålands landskapsregering för dem

som har någon form av tidigare utbildning med inrikting på barn och har jobbat inom
småbarnspedagogik verksamhet (Öppna högskolan på Åland, u.å).

I juni 2020 beviljades av

Undervisnings- och kulturministeriet medel till sju universitet finansiering för att genom samarbete

förverkliga en flerforms utbildning till lärare inom småbarnspedagogik (Åbo Akademi, u.å.).

Universiteten är Helsingfors universitet, Jyväskylä universitet, Tammerfors universitet, Uleåborgs

universitet, Åbo Akademi, Åbo universitet och Östra Finlands universitet, de universitet som idag

anordnar utbildning till lärare inom småbarnspedagogik (Studieinfo, u.å.3). Utbildningen, som
planeras att inleds hösten 2021, har som mål att genom såväl närstudier som distansstudier utbilda
fler lärare inom småbarnspedagogik. Universiteten kommer delvis att samarbeta med att planera och

genomföra utbildningen, men varje universitet har en egen utbildningsplan (Studieinfo, u.å.3). I det

avseendet att höja personalens kompetens och kunna utbilda fler behöriga lärare inom
småbarnspedagogik är det viktigt att det finns tillräckligt många utbildningsplatser, samtidigt som
man i detta avseende behöver se till att yrken inom småbarnspedagogiken blir attraktiva studie- och
yrkesval med tillräckligt många sökanden (Österberg, 2019, s. 23).

Enligt Åbo Akademi (u.å.) innebär flerformsutbildningen att närundervisning, nätundervisning,

handledda praktikperioder och arbetslivsanpassade uppgifter kombineras till en helhet.

Arbetslivsanpassade uppgifter betyder att de studerande får uppgifter som kan utföras på det egna
arbetet (daghemmet) eller under praktikperioder och tanken med studiekonceptet är att det ska vara

19
möjlig att under sina studier samtidigt arbetar på daghem (Åbo Akademi, u.å.). Flerformsutbildningen
leder till en kandidatexamen på 180 studiepoäng (Åbo Akademi, u.å.).

20

3. Småbarnspedagogisk verksamhet

Inledningsvis beskrivs småbarnspedagogiken i Finland. Planering, genomförande och utvärdering

utgör grunden för den småbarnspedagogiska verksamheten och hör till de arbetsuppgifter en lärare
inom småbarnspedagogik har och lyfts fram i detta kapitel. Vidare i kapitlet lyfts pedagogisk

dokumentation som ett arbetsverktyg och barnets plan för småbarnspedagogik fram som centrala
delar inom den småbarnspedagogiska verksamheten.

3.1. Småbarnspedagogiken i Finland

I Lagen om småbarnspedagogik 2 § står det att ändamålet med småbarnspedagogiken är: ”en
systematisk och målinriktad helhet som består av fostran, undervisning och vård av barn och i vilken

i synnerhet pedagogiken betonas.” (Lag om småbarnspedagogik [LOS], Finlex 540/2018). I Finland
finns det ett nationellt styrdokument för småbarnspedagogiken, vilket är Grunderna för planen för

småbarnspedagogik (2018). Planen är juridiskt bindande för anordnare av småbarnspedagogik (UBS,

2018, s. 8). Syftet är att skapa jämlika förutsättningar för barns uppväxt, utveckling och lärande samt

för att den småbarnspedagogiska verksamheten genomförs på lika grunder i hela Finland (UBS, 2018,
s.7). Småbarnspedagogikens uppgift är enligt Grunderna för planen för småbarnspedagogik (2018,

s. 14) att i samarbete med barnets vårdnadshavare stöda fostran och en helhetsmässig utveckling i
barns växande och lärande. Vidare beskrivs att den småbarnspedagogiska verksamheten ska verka

för jämlikhet och förebygga utanförskap. Det står också att deltagande i småbarnspedagogisk
verksamhet från tidig ålder stöder barnens samhällsdeltagande och att barnens egna aktiva deltagande
ska uppmuntras.

Planen för småbarnspedagogik omfattar tre nivåer. En nationell nivå, Grunderna för planen för

småbarnspedagogik, utfärdad av Utbildningsstyrelsen 2018 och den nationella nivån ligger som
grund för de övriga två (UBS, 2018, s. 7). Varje kommun ska uppgöra lokala grunder för

småbarnspedagogik, där lokala särdrag och på vilket sätt man jobbar med grunderna på enskild ort
ska framkomma (UBS, 2018, s. 8–9). Den lokala planen för småbarnspedagogik utgör den andra
nivån. Varje barn som deltar i småbarnspedagogisk verksamhet har rätt till en egen plan för
småbarnspedagogik och denna uppgörs då barnet börjar i småbarnspedagogisk verksamhet och

utvärderas och uppdateras under barnets tid i småbarnspedagogisk verksamhet (UBS, 2018, s. 10).
Barnets plan för småbarnspedagogik utgör den tredje nivån.

I Grunderna för planen för småbarnspedagogik finns Lagen om småbarnspedagogik presenterad

genom tio mål, från vilka verksamheten ska utgå och byggas. De tio målen i Lagen om

21
småbarnspedagogik utgör syftet med hela den småbarnspedagogiska verksamheten, det vill säga att
hela det nationella styrdokumentet baserar sig på målen. Samtliga mål presenteras nedan i sin helhet

och direkt ur Grunderna för planen för småbarnspedagogik (2018, s. 16). Syftet med
småbarnspedagogiken är att:

1) hos varje barn främja en helhetsmässig uppväxt, utveckling, hälsa och ett helhetsmässigt
välbefinnande i enlighet med barnets ålder och utveckling,

2) stödja barnets förutsättningar för lärande och främja livslångt lärande och uppfyllandet av
utbildningsmässig jämlikhet,

3) ordna mångsidig pedagogisk verksamhet med utgångspunkt i barns lek, rörelse, konst och
kulturtradition samt ge barnet möjligheter till positiva upplevelser av lärande,

4) säkerställa en småbarnspedagogisk miljö som är utvecklande, främjar lärande och är hälsosam

och trygg,

5) trygga ett verksamhetssätt som respekterar barnet och så bestående förhållanden som möjligt för
växelverkan mellan barnet och personalen inom småbarnspedagogiken,

6) erbjuda alla barn likvärdiga möjligheter till småbarnspedagogik, främja likabehandling och

jämställdhet samt ge färdigheter att förstå och respektera den allmänna kulturtraditionen samt vars
och ens språkliga, kulturella, religiösa och livsåskådningsmässiga bakgrund,

7) identifiera barnets individuella behov av stöd och, när det uppkommit behov av stöd, ordna ett
ändamålsenligt stöd inom småbarnspedagogiken, vid behov i form av mångprofessionellt samarbete,

8) utveckla barnets förmåga till samverkan och växelverkan, främja barnets förmåga att delta i
kamratgruppen samt vägleda barnet mot ett etiskt ansvarstagande och hållbart handlingssätt, respekt
för andra människor och samhällsmedlemskap,

9) säkerställa barnets möjligheter att få delta i och påverka sådana angelägenheter som berör barnet
självt,
och

22
10) i samverkan med barnet och dess föräldrar eller andra vårdnadshavare främja en harmonisk

utveckling hos barnet och dess holistiska välbefinnande samt stödja barnets föräldrar eller andra
vårdnadshavare i fostringsarbetet.

3.2. Den småbarnspedagogiska verksamheten

I denna avhandling inkluderas en beskrivning av den småbarnspedagogiska verksamheten då det i
olika rapporter, artiklar och media framkommer att folk i allmänhet inte vet vad småbarnspedagogisk
verksamhet innefattar. Detta förväntas också synas i hur abiturienter konstituerar småbarnspedagogik

verksamhet. I Laurents rapport (2020, s. 42) lyfter biträdande professor Mia Heikkilä vid Åbo

Akademi fram att det småbarnspedagogiska fältet bättre borde lyftas fram och att också den
samhälleliga kunskapen om vad det innebär att jobba som lärare inom småbarnspedagogik behöver
ökas.

Verksamheten inom småbarnspedagogiken ska vara planerad, målinriktad och den ska ledas på ett
professionellt sätt (USB, 2018, s. 23). Pedagogiken betonas och ska synas i verksamheten och
lärmiljöerna,

pedagogiken

ska

också

synas

i

fostran,

undervisning

och

vård

som

småbarnspedagogiken består av (USB, 2018, s. 23). Fostran, undervisning och vård genomförs som
en helhet för att barns växande, utveckling och lärande ska främjas på bästa sätt och den
småbarnspedagogiska verksamheten ska genomföras i ett samspel mellan barn, personal,

vårdnadshavare och omgivning (USB, 2018, s. 23). Barn lär sig överallt, hela tiden och lärande blir

till genom iakttagelser, handlingar och imitationer där kunskaper, färdigheter, handlingar, känslor,
sinnesupplevelser, rörelse, språk och tankar inkluderas (UBS, 2018, s. 22). Barns egen aktivitet är
viktig i den egna lärande processen och barn lär sig genom lek, utforskande, uppgiftslösande,

skapande och genom att uttrycka sig själv (UBS, 2018, s. 22). Verksamheten på daghem ska utgå från
barns intressen och behov och ta sin form från lekar, sagor, utflykter eller spontana samspel mellan

barn och pedagoger eller barn och barn (UBS, 2018, s. 39; 42). Trygghetsaspekten, att barnen känner

sig trygga på sitt daghem, är central inom den småbarnspedagogiska verksamheten och det är något
som som av såväl vårdnadshavare som pedagoger lyfter fram som den småbarnspedagogiska

verksamhetens viktigaste uppdrag (Tallberg Broman, 2017, s. 59). För att barn ska kunna lära sig

behöver de vara trygga och trivas, vilket också FN:s konvention om barnet rättigheter belyser genom
att lyfta fram att barns bästa ska ligga som grund för all utbildning (Tallberg Broman, 2017, s. 60–
61). Persson och Tallberg Broman genomförde 2002 och 2015 studier där såväl pedagoger på fältet,

som de som studerade till lärare inom småbarnspedagogik (förskollärare i Sverige) ingick och

23
Tallberg Broman (2017, s. 70–72) återger resultatet av dessa studier. Följande citat av Tallberg

Broman (2017, s. 72) sammanfattar det som studierna tydligt visade: ”Förskolepersonalen och de

blivande förskollärarna framhäver såväl trygga barn som trygg miljö som de absolut centralaste
målsättningarna och aspekterna på sina professionella uppdrag.”.

Innehållet i den småbarnspedagogiska verksamheten består av mångsidig kompetens och utgående

från dem finns fem lärområden. Den mångsidiga kompetensen och lärområdena innefattar de centrala
målen och innehållet i den pedagogiska verksamheten på daghem. Inom verksamhetsramen för

småbarnspedagogiken finns fem områden som beskriver mångsidig kompetens. Enligt Grunderna för
planen för småbarnspedagogik (2018, s. 24) definieras mångsidig kompetens på följande sätt: ”Med

mångsidig kompetens avses en helhet som består av kunskaper och färdigheter, värderingar, attityder

och vilja.”. Barns förmåga att ta till sig kunskap och färdigheter påverkas av barnens egna vilja,

värderingar samt attityder och mångsidiga kompetenser behövs för att anpassa sig till den föränderliga

värld vi lever i, då kompetenserna förenar och omfattar varierande kunskaper (UBS, 2018, s. 24). Det

finns fem delområden inom mångsidig kompetens och dessa är: Förmåga att tänka och lära sig,
Kulturell och kommunikativ kompetens, Vardagskompetens, Multilitteracitet och digital kompetens

samt Förmåga att delta och påverka (UBS, 2018, s. 24). De fem delområdena ska inte ses som
separata delar, utan som överlappande helheter och målen för mångsidig kompetens går som en röd

tråd igenom hela det nationella styrdokumentet (UBS, 2018, s. 24). Mångsidig kompetens är en del
av det nationella utbildningssystemet, då det byggs vidare på de fem kompetenserna i planen för
förskolan (sex kompetens områden) och den grundläggande utbildningen (sju kompetens områden)
(UBS, 2018, s. 24). Inom ramen för den pedagogiska verksamheten finns också fem lärområden.

Lärområdena, liksom mångsidiga kompetensen, ska ses som helheter som ska anpassas till barnens

intressen och behov (UBS, 2018, s. 42). Lärområdena består av: Språkens rika värld, Mina många
uttrycksformer, Jag och vår gemenskap, Jag utforskar min omgivning samt Jag växer, rör på mig och

utvecklas (UBS, 2018, s. 42). Grunderna för planen för småbarnspedagogik (UBS, 2018, s. 42)
förklarar att: ”Lärområdena styr hur personalen tillsammans med barnen ska planera och genomföra
en mångsidig och helhetsskapande pedagogisk verksamhet.”.

Barns delaktighet är en centralt förekommande princip i Grunderna för planen för
småbarnspedagogik (UBS, 2018). Pedagogiken i den småbarnspedagogiska verksamheten ska utgå

från barns intressen och behov samt anknyta till viktiga aspekter i barnets uppväxtmiljö (UBS, 2018,
s.

39).

I

NCU:s

publikation

Grunder

och

rekommendationer

för

utvärdering

av

småbarnspedagogikens kvalitet (NCU, 3:2019, s. 26) står det att barn ska vara delaktiga och kunna

24
påverka verksamheten utgående från sin egen nivå och i de frågor som berör barnet själv. Det står
även att barn ska göras delaktiga i såväl planering, genomförande och utvärdering av verksamheten.

Vidare går att läsa att barns spontana nyfikenhet som kommer fram i lärandestunder ska tas tillvara

och bli en del av pedagogiken. Barn ska också få vara delaktiga i såväl uppgörandet av den egna
planen, barnets plan för småbarnspedagogik, samt i den lokala planen för småbarnspedagogik (UBS,
2018, s. 9–10).

En målinriktad verksamhet, som den småbarnspedagogiska verksamheten enligt de nationella

grunderna ska vara, kan inte genomförs utan pedagogisk planering, dokumentation, utvärdering och

utveckling (NCU, 3:2019, s. 58). Som stöd i arbetet med utvärdering och det utvecklande arbetet

utgav Nationella centret för utbildningsutvärdering (NCU) 2019 grunder och riktlinjer för detta,

Grunder och rekommendationer för utvärdering av småbarnspedagogikens kvalitet (3:2019).

Grunderna för utvärderingen innehåller olika kvalitetsfaktorer och indikatorer för en god kvalitet som
man ska utgå från vid utvärdering av den småbarnspedagogiska verksamheten. Syftet med

utvärderingsgrunderna är att öka kvalitén inom småbarnspedagogiken, att stöda det kontinuerliga
arbetet med att utveckla verksamheten på ett förbättrat sätt (NCU, 3:2019, s. 13). Syftet innefattar

också att underlätta genomförandet av den småbarnspedagogiska verksamheten enligt de fastställda

målen i Grunderna för planen för småbarnspedagogik. I NCU:s publikation från 2019 (3:2019, s. 12)

beskrivs en utvecklande utvärdering som en princip som ska styra utvärderingen av

småbarnspedagogiken. Denna utvecklande utvärdering kan göras på såväl nationell-, lokal- som på
verksamhetsnivå. Det centrala inom principen är att utvärderingen ska göras för att utveckla den egna
verksamheten på ett framåtsträvande sätt.

3.3. Pedagogisk dokumentation och barnets plan för småbarnspedagogik

För att kunna utgå från barns intressen och behov behövs närvarande och sensitiva pedagoger som
observerar och tar tillvara det barnen gör och uttrycker. Inom verksamhetsramen för

småbarnspedagogiken finns pedagogisk dokumentation som en central arbetsmetod för detta och för
att göra mångsidig kompetens och lärområden till en helhet för barnens lärande och välbefinnande.

Skolverkets publikation (2015, s. 3; 15) om Uppföljning, utvärdering och utveckling i förskolan

definierar pedagogisk dokumentation som ett arbetsverktyg som ska underlätta för pedagoger att
försöka se och förstå vad som pågar i verksamheten, utan en förutbestämd förväntning eller norm.
Enligt Grunderna för planen för småbarnspedagogik (2018, s. 39) ska pedagogisk dokumentation
vara en central arbetsmetod för att planera, genomföra, utvärdera och utveckla verksamheten.

Pedagogisk dokumentation är en fortlöpande process som innefattar observation och dokument som

25
sedan gemensamt tolkas för att få en förståelse för verksamheten (UBS, 2018, s. 39). Samtidigt
möjliggör pedagogisk dokumentation att barn och vårdnadshavare är delaktiga i planering,

utvärdering och utveckling av den pedagogiska verksamheten (UBS, 2018, s. 39). Pedagogisk

dokumentation ska vara en del av utarbetandet och utvärderingen av barnets plan för
småbarnspedagogik (UBS, 2018, s. 11).

Barnets plan för småbarnspedagogik är, som ovan beskrivits, en del av den pedagogiska

dokumentationen av barnet i den småbarnspedagogiska verksamheten (UBS, 2018, s. 39). I
Grunderna för planen för småbarnspedagogik (UBS, 2018, s. 10) står det att det är lärare inom
småbarnspedagogik som på enhetsnivå har ansvar för uppgörandet och utvärderingen av barnets plan

för småbarnspedagogik. Vidare beskrivs i grunderna att varje barn som deltar i småbarnspedagogisk

verksamhet enligt lagen om småbarnspedagogik har rätt till en egen plan och till en verksamhet som
är målstyrd och en systematisk helhet av vård, fostran och undervisning. Enligt Grunderna för planen

för småbarnspedagogik (UBS, 2018, s. 10) kan detta tryggas genom att en egen plan för

småbarnspedagogiken göras upp för varje barn. Barnets plan för småbarnspedagogik berör den
pedagogiska verksamhetens utformning och fokus ska läggas på barnets intressen och behov (UBS,
2018, s. 10–11). Barnet själv och dess vårdnadshavare ska vara delaktiga i processen kring barnets

plan och planen görs upp och utvärderas minst en gång per år och alltid ifall nya behov uppdagas som

leder till att planen behöver uppdateras (UBS, 2018, s. 10).

Barnets plan för småbarnspedagogik innefattar och identifierar också eventuella behov av stöd. Vid
identifiering

av

stödbehov

är

samarbetet

mellan

vårdnadshavare,

speciallärare

inom

småbarnspedagogik och övrig personal på daghemmet viktigt (USB, 2018, s. 56). Verksamheten på
daghem ska anpassas utgående från stödbehovet och eventuell hjälp av sakkunniga personer utifrån

för att stöda barnets utveckling kan behövas (USB, 2018, s. 56–57) . Exempel på sakkunniga
samarbetspartners inom ramen för identifieringen, uppgörandet och utvärderingen av stödet är socialoch hälsovården (USB, 2018, s. 57–58). Det viktigaste vid uppgörandet, genomförandet och

utvärderingen av barnets stöd är att utgångspunkten ska ligga på barnets styrkor samt behov för
lärande och utgångspunkten ska vara hur man genomför och arrangerar den småbarnspedagogiska

verksamheten (USB, 2018, s. 56-57; 60). Arrangemang i verksamheten inom ramen för stöd som kan
behöva beaktas är lärmiljön, personaldimmensionering, gruppstorlek och hjälpmedel i verksamheten
(UBS, 2018, s. 59–60).

26

4. Yrkesval och yrkesbeskrivning

I detta kapitel presenteras vad forskning säger om vilka typer av utbildning som ungdomar söker sig

till. Kapitlet övergår därefter till yrkesbeskrivningar inom småbarnspedagogiken. Inom
småbarnspedagogisk verksamhet kan man i huvudsak jobba om man antingen är lärare inom
småbarnspedagogik, socionom inom småbarnspedagogik eller barnskötare inom småbarnspedagogik.

4.1. Faktorer som påverkar ungdomars val av yrken

I ett sammanhang där abiturienters sätt att konstruera lärare inom småbarnspedagogik ligger i fokus

och som även inkluderar utbildning till lärare inom småbarnspedagogik, kan faktorer som påverkar

ungdomars val av yrken vara intressant. Vad som kan sägas om yrken i framtiden och hur de kommer

att se ut för barn och ungdomar som växer upp idag är dock svårt att sia om, då forskning visar att en

del av framtidens yrken ännu inte finns, bland annat till följd av att dagens yrken kan komma att
robotiseras (Haikkola & Myllyniemi, 2020, s. 15; 21). Forskning inom yrkesval i denna avhandling
fokuserar främst på vad ungdomar intresserar sig för i studie- och yrkesval.

Ur ett historiskt perspektiv är yrkesval ett relativt sent fenomen eftersom en förutsättning för detta är

att man faktiskt ska kunna göra ett val, vilket blev möjligt först i början av 1900- talet då

industrisamhället växte fram (Fransson & Lindh, 2004, s. 15). Strukturella och sociala faktorer
påverkar ungdomars utbildnings- och yrkesval. Fransson och Lindh (2004, s. 34) lyfter fram att
utbildningssystemets utformning (institutionella valmöjligheter, utval och studiestöd) samt villkoren

på arbetsmarknadsenheten och i arbetslivet är strukturella faktorer som påverkar ungdomars val.
Likaså har det visat sig att socioekonomisk tillhörighet, kön och etnicitet påverkar vilka studie- och
yrkesval ungdomar gör (Fransson & Lindh, 2004, s. 34). Fransson och Lindh (2004, s. 43) förklarar

att statistiken visar ett samband mellan socioekonomisk ursprung (vilken utbildning som föräldrarna
har) och de utbildningsval ungdomar gör. Det vill säga att det sociala arvet, som föräldrarnas

positioner socialt och hur föräldrarnas livsmönster ser ut, ganska långt överförs från föräldrarna till
deras barn (Fransson & Lindh, 2004, s. 96). Etniciteten, vilken bakgrund ungdomen kommer från,

påverkar också ungdomars val av yrken (Fransson & Lindh, 2004, s. 49). Att beskriva ungdomar som
en enhetlig grupp och dra slutsatser som är allmängiltiga, mot ovanstående faktorer som påverkar, är
därför svåra att göra (Fransson & Lindh, 2004, s. 57). Det som däremot alltmer börjar framträda idag
och blir alltmer tillåtande, menar Fransson och Lindh (2004, s. 96), trots att olika faktorer påverkar,

är att ungdomar inte behöver följa redan upptrampade stigar utan har oanade möjligheter om de vill
och tar chansen. Författarna menar vidare med detta att man kan säga att framtiden både påverkas av
det förflutna och nuet.

27
Fransson och Lindh (2004, s. 59) beskriver att olika studier och teorier som gjorts på ungdomars val

av studie- och yrkesval ofta ligger mellan psykologiska inriktningar och sociologiska inriktningar.
Fransson och Lindh (2004, s. 60) menar att:

När det gäller ungdomars motiv för att välja en viss utbildning frågas till exempel ofta, i

de studier vi tagit del av, om sådant som betydelsen av: intressanta ämnen, möjligheter
efter utbildningen, möjligheter att klara studierna, föräldrars och kamraters synpunkter.

Detta är också något som olika ungdomsbarometrar i Finland har lyft fram och presenteras nedan.
Ungdomsbarometern från 2017, Opin polut ja pientareet. Nuorisobarometri 2017, visar att ungdomar
väljer studieinriktning redan i 15 års ålder och att det därför vore viktigt att man redan i grundskolan
börjar fokusera mera på frågor om yrkesval (Pekkarinen & Myllyniemi, 2017, s. 209). Detta anses

viktigt med tanke på att alla ska uppleva att de fått likvärdig studievägledning och information för att
inte falla utanför utbildning. Barometern från 2017 visar också att 41 % av gymnasieeleverna vet vad

de vill börja studera efter studentexamen, 31 % svarade att de ganska bra vet medan 27 % inte ännu
vet vad de kommer att börja studera (Pekkarinen & Myllyniemi, 2017, s. 33).

I ungdomsbarometern, Nuorisobarometrin 2019 Hyvää työtä!, var temat arbete och företagande

(Haikkola & Myllyniemi, 2020). Barometern fokuserar bland annat på att visa ungdomars val av

yrken utgående från vem som påverkar och vad som påverkar deras val av yrke/område/karriär
(Haikkola & Myllyniemi, 2020, s. 22). Enligt barometerns resultat är det som allra mest påverkar
ungdomars val av yrken sommararbetsplatser och praktikplatser samt vårdnadshavarna. Även

studiehandledaren, övriga lärare, internet och media samt kamrater inverkar i betydande mening på
ungdomars yrkesval. I ungdomsbarometern från 2017 stod det klart att den viktigaste
informationskällan om olika utbildningsvägar efter grundskolan var studiehandledaren (Pekkarinen

& Myllyniemi, 2017, s. 209). Andra lärare, vårdnadshavarna och medierna lyfts i barometern från
2017 fram som viktiga informationskällor . I en sammanställning av Talous ja nuoret (TAT) vid namn

Kun koulu loppuu 2019 (s. 14) framkommer det att internet och sociala medier har en stor inverkan

på var ungdomar söker och får information om yrkesval. I Talous ja nuorets sammanställning (s. 3)

framkommer det också att 19 % av pojkar och 38 % av flickor efter studentexamen tar ett mellanår.

Mellanåret används av 72 % till att arbeta och på så vis tjäna pengar, men 59 % av ungdomarna
behöver också fundera på vilken studieinriktning de ska göra.

28
Nuorisobarometrin 2019 Hyvää työtä! visar att det egna intresset och möjlighet till utveckling inom

den egna branschen är väldigt viktigt för ungdomar (Haikkola & Myllyniemi, 2020, s. 23). Vidare

visar barometern att mångsidiga arbetsuppgifter, att förverkliga sig själv och att man får arbete inom
branschen i stor utsträckning är väldigt eller ganska viktigt för ungdomar. Arbetets sociala status lyfts

fram som väldigt viktigt av 16% och ganska viktigt av 22 % medan lönenivån lyfts fram som väldigt

viktigt av 13 % respektive ganska viktigt av 42 %. Opin polut ja pientareet. Nuorisobarometri 2017
visar att det egna intresset är det som för ungdomar allra tydligast fäller det avgörande valet av
studieinriktning, men den egna ambitionen, hur hög grad det finns sysselsättning inom branschen och

hur bra lönen är påverkar också ungdomarna i deras studieval (Pekkarinen & Myllyniemi, 2017, s.

209). Det framkommer också i barometern från 2017 att av unga i åldern 15–29 år har 17 % lämnat
en examen på hälft och den vanligaste orsaken till det uppges vara att man valt fel yrkesinriktning.

Kepsu och Markelin (2020, s. 4) skriver i ungdomsbarometern 2020, gjord på finlandssvenska

ungdomar, att de ungdomar som redan studerar vid ett gymnasium eller en yrkesskola anser att de

egna framtidsplanerna, intressena och värderingarna påverkar det kommande studievalet mest.

Isak Vento gjorde efter en beställning av Svenska kulturfonden 2016 en undersökning om
svenskspråkiga (finlandssvenska) studenters placering efter studentexamen åren 2005–2015.

Utredningen blev klar 2017 och visar att svenskspråkiga studenter gör flest studieansökningar till
ämnen med inriktningar på samhällsvetenskap, humaniora och ekonomi efter avlagd studentexamen

(Vento, 2017, s. 77). Det som också tydligt framkommer om studieansökningar i utredningen är att

studenter riktar sina ansökningar till finskspråkiga högskolor om ämnen man vill studera saknas på
svenskan i den region där man bor (Vento, 2017, s. 78). Detta betyder att målet att koncentrera svensk
utbildning till en högskola tydligt leder till att ansökningar riktas till motsvarande finska utbildningar

som ligger närmare. Det leder också till att rekryteringen från finlandssvenska gymnasier från södra
Finland är liten till exempelvis utbildningar i Vasa. Resultatet från utredningen visar alltså att
rekryteringen till utbildningar i Vasa således främst sker från Österbotten. Som ett led i detta drog
Österberg (2019, s. 23) i Sydkustens landskapsrapport en slutsats om att tillgången på fler
utbildningsställen på olika håll i Svenskfinland är en viktig del i att minska obehöriga lärare på fältet,
då tendensen är den att utexaminerade gärna bosätter sig nära studieorten.

I slutet av 2020 kom det ut en ungdomsbarometer av Magma som baserades på en
opinionsundersökning gjord under våren 2020 bland finlandssvenska ungdomar i åldern 15–19 år
(Kepsu & Markelin, 2020). Barometerns första del tangerar välmående, studier samt framtid och den

29
baserar sig på 545 finlandssvenska ungdomar (Kepsu & Markelin, 2020, s. 2) Kepsu och Markelin

(2020, s. 2) skriver att syftet med undersökningen var att skapa en bild av hur svenskspråkiga

ungdomar ser på sitt liv samt sin framtid och denna undersökning inkluderade även frågor kring

studier och arbetsliv. Det ställdes en öppen fråga till ungdomarna om vad de vill arbeta med och i
svaren var det yrken inom social- och hälsovård som fick flest svar (Kepsu & Markelin, 2020, s. 5).
Många unga är också lockade av yrken inom pedagogik, ekonomi, teknik och kultur, samtidigt har

också många ungdomar svarat att de ännu inte vet vad de vill arbeta med (Kepsu & Markelin, 2020,

s. 5). Svaren på branscher som i denna undersökning lockar ungdomar, överensstämmer därför inte

helt med det som framkom i Ventos rapport om var de svenskspråkiga studenterna placerar sig i
studielivet. Magmas undersökning är dock inte endast gjord på finlandssvenska studenter, utan

finlandssvenska ungdomar i allmänhet. Magmas rapport tangerade den rådande bristen på personal
inom småbarnspedagogik och sjukvården genom att det ställdes frågor om ungdomars intresse för att

börja arbeta inom branscherna (Kepsu & Markelin, 2020, s. 5). Enligt rapporten ska 46 % av de
svarande uppgett att de kan tänka sig att arbeta inom småbarnspedagogik och enligt ungdomarna

anses ett arbete inom småbarnspedagogik verksamhet vara meningsfullt och vara en bransch som
också i framtiden kommer att behöva arbetskraft (Kepsu & Markelin, 2020, s. 5). Det som därtill
framkom var att ungdomar upplever att jobbet som lärare inom småbarnspedagogik har lägre status
än vad jobbet som sjukskötare har (Kepsu & Markelin, 2020, s. 5).

Internationell forskning på ungdomars yrkesval tyder på liknande resultat som de finländska
rapporterna ovan har beskrivit. Akosah-Twumasi med flera (2018) har undersökt befintlig forskning
om vilka faktorer som påverkar ungdomars (från hela världen) karriärval, ur såväl kollektivistiska

som individualistiska perspektiv. Forskningen är baserad på 30 olika referensgranskade artiklar på

engelska som publicerats under åren 1997–2018. Inre (eget intresse, erfarenheter av lärande,
tillfredställelse med arbete), yttre (arbetssäkerhet, garanterade jobbmöjligheter, höga löner, yrken
med högt status, förmåner i framtiden) och interpersonella (föräldrastöd, familjens sammansättning,

kamratinflytande, samspel med lärare) är faktorer anses påverka ungdomars karriärsval (Akosah-

Twumasi et al., 2018, s. 4). Av de yttre faktorerna lyfts ett arbetes ekonomiska perspektiv fram som
den mest inflytelserika faktorn som påverkar ungdomars val av yrke, eftersom en trygg inkomst anses
viktigt av ungdomar (Akosah-Twumasi et al., 2018, s. 4).

Ett intressant perspektiv på yrkesval gör Howard med flera (2015, s. 100), vilka också stöder sig på
andra forskare, då de anser att de yrkesupplevelser och -attityder som skapas i barndomen ofta ligger

som grund för yrkesval senar i livet. Forskarna menar att det finns lite forskning som försöker förstå

30
barns uppfattningar om vad som inverkar på barns karriärutveckling (Howard et al., 2015, s. 101).
Forskningen baserar sig på en undersökning av 72 barn inom småbarnspedagogisk verksamhet,

årskurs 4 och årskurs 8 och studien utgår från deras svar på frågor om deras uppfattningar om vad
som kommer att påverka deras karriärsval (Howard et al., 2015, s. 99). Forskarna menar att barn redan

vid 10 års ålder börjar förlita sig på egna erfarenheter då de reflekterar över framtida yrkesval
(Howard et al., 2015, s. 102). Tidigt i barndomen tar barn ofta fasta på allmänna intressen då de

funderar på framtida yrken, menad de ju äldre de blir börjar utgå från mer specifika intressen och
egna unika förmågor (Howard et al., 2015, s. 102).

Faktorer som i barndomen påverkar och formar intresset för kommande yrkesval är personliga,

familjära, miljömässiga och systemiska (Howard et al., 2015, s. 101). Howard med flera (2015, s.
101) stöder sig på många olika forskare då de lyfter fram att de faktorer som speciellt påverkar
kommande

yrkesval

är

föräldrarnas

yrken,

mödrars

anställning,

media-förebilder,

könsrollsstereotyper, socioekonomisk status, om mödrar och döttrar har ett gott förhållande och

fördelningen av makt i hemmet mellan föräldrarna. Enligt Howard med flera (2015, s. 101) verkar
barns förmåga att identifiera faktorer leda till vilka ambitioner för framtida karriär som uppstår och

över tid förstår också barn och ungdomar att andra viktiga personer spelar en roll i deras liv med tanke

på karriärstrategier. Barnen själva lyfte i undersökningen fram att miljö-, samhälls- och framtida

livsstilsfrågor påverkar deras yrkesval (Howard et al., 2015, s. 102). Barns förmåga att identifiera
faktorer som påverkar i yrkesval och yrkeslivet steg med åldern och de äldsta barnen i undersökningen

kunde också lägga in att arbetsmarknaden samt kombinationen av familjeliv och arbete kan påverka
yrkesval (Howard et al., 2015, s. 102). Resultaten tyder på att barn själva kan identifiera och beskriva
det som påverkar deras yrkesval och insikterna blir mer omfattande med stigande ålder (Howard et
al., 2015, s. 109). Howard med flera (2015, s. 109) anser också att samhället borde få en bättre
förståelse för vad och vem som bidrar till barns uppfattningar om yrken för att på så vis kunna främja
en positiv karriärutveckling för barn och ungdomar. Därtill kunde barnen och ungdomarna själva
upplysas om vilka faktorer som påverkar dem i deras beslut om yrkesval för att de skulle vara mer
förberedda på eventuella hinder på vägen mot sitt framtida yrke (Howard et al., 2015, s. 109–110).

Om ungdomar intresserar sig för att börja studera till lärare inom småbarnspedagogik finns det
information att hämta på hemsidor eller via studievägledning. Fransson och Lindh (2004, s. 64) menar
att det finns mycket information om utbildningar, yrken och arbetslivet men att steget mellan

information och kunskap är långt och det är ungdomarnas egen uppgift att skaffa sig denna
information. Det som försvårar processen är att ungdomar själva saknar erfarenheter av studie- och

31
yrkessammanhang och de måste själva skapa sig uppfattningar om yrken för att kunna avgöra sina
studieval (Fransson & Lindh, 2004, s. 64). Att få information i tidig ålder, ge erfarenhet av branschen,

skapa en positiv status för yrket och skapa goda arbetsförhållanden samt löner kan enligt ovanstående

forskning sammanfattas som sådant som kunde få ungdomar att välja en karriär som lärare inom
småbarnspedagogik.

Heikkinen med flera (2020, s. 26) har gett ut en rapport där huvudsyftet var att ta reda på unga

människors som är i färd med att planera sina universitetsstudier och vad deras uppfattningar om
lärarutbildning i Finland är och de faktorer som antingen ökar eller minskar dess attraktionskraft för

att söka in till en lärarutbildning. I rapporten inkluderades uppfattningen lärarutbildningar på alla

stadier, det vill säga inklusive studier till lärare inom småbarnspedagogik. Det framkommer att
gymnasieelever i huvudsak baserar sina uppfattningar om läraryrket till yrkeslärare och klasslärare
och till en viss del till lärare inom småbarnspedagogik (Heikkinen et al., 2020, s. 27). I rapporten lyfts
det fram att gymnasieelever inte har en tydlig uppfattning och vad en utbildning till lärare innefattar,

att gymnasieelever vet lite om hur en lärares arbete ser ut som helhet, och därför påverkas beslut kring

om man söker sig till studierna utgående från de uppfattningar man har av yrket som helhet och de
arbetsuppgifter som tros höra till yrket (Heikkinen et al., 2020, s. 28; 30). För att ta reda på
gymnasieelevers uppfattningar om lärarutbildningar har intervjuer genomförts och i dessa framkom

att orsaker till varför man överväger att arbeta som lärare är att arbetet känns värdefullt och att ett
arbete med att se barn och ungdomar växa skulle vara meningsfullt (Heikkinen et al., 2020, s. 29).

Rapporten visar dock att bara en av fyra gymnasieelever har en lärarutbildning som ett primärt
studieval och endast sex procent att de kommer att prioritera lärarutbildning som första hands val
(Heikkinen et al., 2020, s. 41). Rapporten visar också att antalet sökande till utbildningen till lärare
inom småbarnspedagogik har minskat under de senast fem åren, trots en svag återhämtning 2020 är

siffrorna för antalet sökande 2020 ändå 35,7 % lägre jämfört med 2015 (Heikkinen et al., 2020, s.

46). Detta är också något som Laurent (2020, s. 37) lyfter fram i sin rapport då hon menar att det
enligt antagningsstatistiken inte finns tillräckligt många som är intresserade av att söka till
utbildningen till lärare inom småbarnspedagogik och att förstahandssökande till såväl utbildningen

vid Åbo Akademi som Helsingfors universitet minskat de senaste tre åren. Orsaken till att
attraktionskraften för utbildningssektorn har minskat tors vara att det hos gymnasieelever råden en
uppfattning om försämrade arbetsvillkor så som ökade gruppstorlekar, möten med utmanande
föräldrar och en oattraktiv lön (Heikkinen et al., 2020, s. 52).

32
Heikkinen med flera (2020, s. 54 ) menar att ungdomar fattar sina beslut om studier baserar de sina
val på uppfattningen om vilken karriär man får, jobbet i allmänhet eller hur fältet eller yrket upplevs.

Uppfattningen om lärarutbildningar är däremot övervägande positiv, trots att gymnasielever inte
verkar ha någon tydlig uppfattning om vad lärarutbildningen innefattar så antas den vara kvalitativ

och ge bra kompetens för det kommande yrkeslivet (Heikkinen et al., 2020, s. 54). Heikkinen med

flera (2020, s. 54) påvisar i resultaten av undersökningen att gymnasieelevernas uppfattning om

försämrade arbetsförhållanden för lärare försvagar lärarutbildningens attraktionskraft, att
ungdomarna baseras sina uppfattningar om yrket på sina egna upplevelser av skola och daghem samt
på vilken information de får om lärarens arbete från andra källor.

4.2. Yrkesbeskrivning av lärare inom småbarnspedagogik

Behörighet och befattningsbenämningar för småbarnspedagogiken ändrades då den nya lagen om
småbarnspedagogik trädde i kraft 1.9.2018 (LOS, Finlex 540/2018). I och med den nya lagen ändras

befattningen barnträdgårdslärare till den nya benämningen lärare inom småbarnspedagogik

(Undervisnings- och kulturministeriet, u.å.1). Vid Undervisnings- och kulturministeriets hemsida
(u.å.1) kan man läsa att behörighetskraven för en lärare inom småbarnspedagogik är avlagd pedagogie

kandidatexamen, en lägre högskoleexamen med inriktning på småbarnspedagogik. Vidare står det att

alla som innan den nya lagen trädde i kraft 1.9.2018 hade behörighet som lärare inom
småbarnspedagogik behåller denna behörighet tills man avslutar sin arbetskarriär, oavsett vilken
utbildningsbakgrund man har.

Behörig som lärare inom småbarnspedagogik är även de som avlägger magisterexamen inom
småbarnspedagogik, högre högskoleexamen (OAJ, u.å.). Som speciallärare inom småbarnspedagogik

blir man behörig genom att avlägga en magisterexamen innehållande specialpedagogik som
huvudämne. Genom denna examen kan man arbeta som speciallärare inom småbarnspedagogik eller
lärare inom småbarnspedagogik (OAJ, u.å.).
Lagen

om småbarnspedagogik

(540/2018,

§2)

framhåller vikten

av

pedagogik

inom

småbarnspedagogiken och enligt Grunderna för planen för småbarnspedagogik (USB, 2018, s. 18)
har lärare inom småbarnspedagogik det övergripande ansvaret för planeringen av verksamheten i
barngrupp. Vidare står det i grunderna att lärare inom småbarnspedagogik ska genomföra
verksamheten enligt en planering för att uppnå de mål som satts upp, därtill hör utvärdering och

utveckling av verksamheten också till yrkesuppgifterna för en lärare inom småbarnspedagogik. En
lärare inom småbarnspedagogik ska vid planering och genomförande av verksamheten samarbeta

33
med speciallärare, socionomer, barnskötare och övrig personal inom småbarnspedagogiken (USB,

2018, s. 18). Lärare inom småbarnspedagogik ansvarar för att barnets plan för småbarnspedagogik

uppgörs och utvärderas (USB, 2018, s. 10).

Enligt OAJ (u.å.) stöder och främjar lärare inom småbarnspedagogik barns uppväxt, utveckling och

kunnande. Vidare beskriver OAJ (u.å.) att arbetsplatsen i huvudsak är daghem men en del lärare inom

småbarnspedagogik jobbar inom förskoleundervisningen. Förskoleundervisningen i Finland sker

antingen i daghems- eller i skolors lokaler. Arbete för en lärare inom småbarnspedagogik kan också
vara inom klubbverksamhet för barn (OAJ, u.å.).

4.3. Yrkesbeskrivning av socionom och barnskötare inom småbarnspedagogik
Den

nya

lagen

om

småbarnspedagogik

trädde

i

kraft

1.9.2018.

Personalen

inom

småbarnspedagogiken fick i och med denna lag ändrad behörighet och befattningsbenämningar. För

socionomernas del faller deras behörighet som lärare inom småbarnspedagogik bort och den nya
befattningsbenämningen är socionom inom småbarnspedagogik (Yrkeshögsskolan Novia, copyright
2015). De socionomer, som innan den nya lagen trädde i kraft, arbetade som barnträdgårdslärare

behåller sin behörighet och kan i fortsättningen arbeta som lärare inom småbarnspedagogik
(Undervisnings- och kulturministeriet, u.å.1). På yrkeshögskolan Arcadas hemsida (copyright 2019)
kan man ännu läsa att de som antagits till socionom studier innan 1.9.2019 och som senast slutför

sina studier 31.7.2023 med studier som omfattar minst 60 studiepoäng i småbarns- och
socialpedagogik får behörighet som både socionom- och lärare inom småbarnspedagogik.

I Regeringens proposition till riksdagen med förslag till lag om småbarnspedagogik (2018, s. 34) står
att läsa att en socionom inom småbarnspedagogik ska avlägga yrkeshögskoleexamen inom hälsovård

och det sociala området och studierna ska innefatta minst 60 studiepoäng inriktade på småbarns- och

socialpedagogik. Vidare står det i samma proposition (2018, s. 33) att socionomer inom
småbarnspedagogik erhåller genom sin behörighet en kompetens om servicesystemet för barn och

familjer som kan komma väl till pass inom den småbarnspedagogiska verksamheten. Till socionom
kan du studera vid Novia i Vasa eller Åbo och vid Arcada i Helsingfors (Studentum, u.å.2.).

För att arbeta som barnskötare inom småbarnspedagogik ska man ha grundexamen i pedagogisk

verksamhet och handledning, grundexamen inom hälsovård och det sociala området som är lämplig
eller någon annan motsvarande examen innehållande vård, fostran och undervisning av barn

(Regeringens proposition till riksdagen med förslag till lag om småbarnspedagogik, 2018, s. 34). På

34
hemsidan för Allmänt kommunalt tjänste- och arbetskollektivavtal (AKTA, 2018–2019) beskrivs
barnskötarnas uppgift i huvudsak vara vård- och omsorgsuppgifter.

35

5. Arbetsförhållanden för lärare inom småbarnspedagogik och bristen
på behörig personal inom småbarnspedagogik

I detta kapitel presenteras arbetsförhållande för en lärare inom småbarnspedagogik. Inom

småbarnspedagogisk verksamhet arbetar nästan bara kvinnor, vilket inledningsvis beskrivs och
därefter presenteras forskning kring att öka män inom småbarnspedagogisk verksamhet.

Arbetsförhållanden presenteras utgående från kollektivavtal, vad som kommit fram i

Utbildningssektorns arbetslivsbarometer som Oaj sammanställde 2017 samt undersökningar som
gjort inom området. Som en konklusion av de rådande arbetsförhållandena beskrivs statistik och
tidigare forskning kring bristen på lärare inom småbarnspedagogik.

5.1. Småbarnspedagogiken ur ett genusperspektiv

Yrken inom småbarnspedagogisk verksamhet är väldigt kvinnodominerade och kan i folkmun kallas

ett typiskt kvinnoyrke. I denna avhandling behövs därför en bild av hur det på fältet ser ut ur ett
genusperspektiv, såväl ur ett historiskt som nutidsperspektiv. En koppling mellan ungdomars val av

yrken och varför pojkar mer sällan väljer studier inom småbarnspedagogik lyfts också ur ett
genusperspektiv.

Tidigare i denna avhandling har småbarnspedagogikens historia i Finland beskrivits inom
Utbildningen till lärare inom småbarnspedagogik (2.2.). I den beskrivningen kan en tydlig dominas

av kvinnor skönjas och att dagvården fick sin början i ett behov av tillsyn till barn vars föräldrar

behövde ut i arbetslivet. Ser man till hur det historiskt sett ut i exempelvis Sverige, kan flera likheter
skönjas. Där startades de första småbarnsinstitutionerna i mitten av 1800-talet för fattiga barn, vars

mödrar behövde arbeta och dessa institutioner leddes oftast av diakonissor eller kvinnor med

erfarenhet av barnavård (Sagerberg & Österman Eriksson 2019, s. 14). Likt historien i Finland var
det också två kvinnor i Sverige, systrarna Ellen och Maria Moberg, som var initiativtagare till att den
första barnträdgården i Sverige startades 1899 (Sagerberg & Österman Eriksson 2019, s. 16).

Ser man till vilka benämningar som historiskt hittas om lärare inom småbarnspedagogiken finns

tydliga kopplingar till kvinnor. Olika benämningar genom tiderna har exempelvis varit: ledarinnor

och lärarinnor (Granbom, 2011, s. 25), uppfostrarinnor och barnträdgårdsledarinnor (Sagerberg &
Österman Eriksson 2019, s. 14; 17), barnträdgårdsuppfostrarinnor (Sjöberg, 2007, s. 10) och

barnträdgårdslärarinnor (Träisk, 2018). Att yrket lärare inom småbarnspedagogik historiskt sett
därför har en tydlig koppling till ett kvinnoyrke är kanske inte så konstigt.

36
I tiderna då småbarnspedagogiken formades ansågs inte intellektuellt och teoretiskt arbete passa för

kvinnor, istället ansågs kvinnor vara moraliskt lämpliga och starka, vilket i sin tur ledde till att kvinnor

ansågs bäst lämpade för arbete i barnträdgårdar (Granbom, 2011, s. 25). Idag används inte längre
benämningen barnträdgårdar, utan daghem eller i talmun dagis. Eftersom kvinnor ansågs bäst
lämpade för yrket tillskrevs det också benämningen ”kvinnoyrke”, vilket ännu lever kvar och är idag
en fråga som engagerar branschfolk för att få bort och istället höja yrkets professionella status

(Granbom, 2011, s. 26). Från att de första barnträdgårdarna upprättades fram till dagens

småbarnspedagogik har det skett en stor förändring i såväl barnsyn som kvinnosyn och
jämställdhetssyn

(Granbom,

2011,

s.

28).

Ser

man

tillbaka

några

generationer

var

utbildningsmöjligheterna helt olika för pojkar och flickor, vilket det inte är idag, men trots det inriktar

sig ofta pojkar och flickor på olika områden menar Fransson och Lindh (2004, s. 45). Författarna

beskriver vidare att det är vanligt att flickor som är matematiskt begåvade och pojkar som är verbalt

begåvade väljer sina utbildningar utgående från könsrelaterade förväntningar istället för att vara
öppen för möjligheter i ett större perspektiv.

Onnismaa (2017, s. 6) lyfter fram statistik från 2012 som visar att andelen kvinnor som arbetar inom
småbarnspedagogisk verksamhet vid olika enheter varierar mellan 93,7 %–99,9 %. I Institutet för
hälsa och välfärds statistikrapport (2014, Bilagetabell 1) framkommer det att 97,8 % av de som arbetar

inom småbarnspedagogik är kvinnor. Ur ett jämställdhetsperspektiv kan man se att kvinnor ökar inom
olika mansdominerande branscher men en ökning av män inom traditionella kvinnoområden har
enligt rapporten Statsrådets redogörelse om jämställdheten mellan kvinnor och män (Social- och

hälsovårdsministeriet, 2010, s. 18) inte skett. Pojkar tenderar dessutom oftare att göra utbildningsoch yrkesval relaterade till hög status och lön (Fransson & Lindh, 2004, s. 45).

Löfström (2005, s. 57) diskutera att en uppdelning efter kön på arbetsmarknaden inte behöver betyda

att män och kvinnor arbetar med sådant som de inte vill och de flesta svarar att de gjort yrkesval

utgående från egna intressen. Trots att intressen ofta lyfts fram som en utgångspunkt i yrkesvalet finns
det andra omständigheter, som vad som är faktiskt är möjligt att jobba med på orten och behovet i

samhället menar Löfström (2005, s. 57–58). Författaren fortsätter att lyfta fram att yrkesval indirekt
påverkas av olika förställningar som finns i samhället och det historiskt perspektivet. Löfström (2005,

s. 58) beskriver det rådande genussamhället i ett historiskt perspektiv och ett nutids perspektiv på
följande sätt:

37
Vi skrattar t ex idag gott då vi hör om den upprördhet som den första kvinnliga

nyhetsuppläsaren i radio orsakade i början av 1940-talet men är samtidigt många gånger

omedvetna om de attityder vi själva demonstrerar när vi idag uttalar oss, medvetet eller

omedvetet, om lämpligheten av män i omsorgsarbete och kvinnor i bilverkstaden eller på
vd-stolen.

Vidare fortsätter Löfström (2005, s. 59) påpeka att fokus hittills framförallt har legat på att få flickor

och kvinnor att arbeta inom mera mansdominerande arbeten. Löfström menar dock för att ett
genombrott i jämställdheten på arbetsmarknaden ska ske, behöver fokus specifikt läggas på att
pojkars och mäns intresse för kvinnodominerande yrken ökar.

Som statistiken här ovan visar, är män som arbetar inom småbarnspedagogisk verksamhet inte så
vanliga. Heikkilä (2018; 2019) har i några studier diskuterat män inom småbarnspedagogisk
verksamhet och hur man kan få fler män att arbeta inom området. Heikkilä lyfter fram att bristen av
män inom småbarnspedagogisk verksamhet kan ses som problematiskt ur det perspektivet att de utgör
en klar minoritet i arbetet (2019, s. 134) och att män själva inte vill pekas ut som en separat och

specifik grupp utan räknas som barnens pedagoger i allmänhet (2019, s. 147). Många
småbarnspedagogiska enheter vill anställa män till sin verksamhet (2019, s. 134). Heikkilä (2019, s.
148) menar dock att organisationer som vill anställa fler män borde problematisera detta inom teamet

för att förutfattade meningar om män som jobbar inom småbarnspedagogisk verksamhet ska
elimineras och istället då kunna välkomna män på samma sätt som vilken pedagog som helst. Att
normalisera män inom småbarnspedagogisk verksamhet skulle alltså vara viktigt menar Heikkilä

(2019, s. 147). Heikkilä (2019, s. 135) beskriver att en tidigare regering i Sverige har lyft fram

obalansen mellan könen hos personal som jobbar inom småbarnspedagogisk verksamhet. Det ansågs
ligga en indirekt könsdiskriminering i grunden som behöver försvinna då män inte anses fritt kunna
välja att jobba inom småbarnspedagogisk verksamhet på grund av stereotypa antaganden (Heikkilä,
2019, s. 135). Genom att minska på obalansen mellan kvinnor och män kunde småbarnspedagogiken

bli en arbetsplats som bidrar till att sprida en jämställdhets uppfattning i samhället (Heikkilä, 2019,
s. 135).

För att lämna uppfattningen om att män har något speciellt att bidra med i verksamheten och istället

få daghem där fler män jobbar och ses som en pedagogisk resurs som bidrar till daghemmets kvalitet

behövs ny kunskap och organisation (Heikkilä , s. 1465; Heikkilä 2019, s. 147). Heikkilä (2019, s.
147) lyfter fram att: ”Kunskap om kön, jämlikhet och förskolans uppgift kan förändra villkoren för

38
män på deras arbetsplatser och hur starkt minoritetspositionen "att vara man" känns och upplevs.”.

Heikkilä (2018, s. 1465) menar att det är av stor vikt att det finns en ledningsgrupp och inom

organisationen en arbetsgrupp som tycker att det är viktigt och jobbar för att öka antalet män som
jobbar inom småbarnspedagogiken.

För att få fler män som jobbar inom småbarnspedagogisk verksamhet handlar det enligt Heikkilä

(2019, s. 147) om att ändra på strukturer, vilket varken går snabbt eller är lätt. Heikkilä fortsätter med
att förklara att det krävs långsiktiga strategier med tydliga mål som genomförs i en interaktion mellan

både lokala som nationella aktörer. Såväl tid som resurser är viktiga i ett arbete med att försöka
rekrytera fler män inom småbarnspedagogiken och även om det framförallt borde vara en lokal

arbetsgrupp som för frågan framåt, kan politiska beslut bidra med att snabbare framsteg görs
(Heikkilä, 2018, s. 1464). Heikkilä (2019, s. 142) lyfter fram att information till högstadieelever

kunde ges eller att inbjudningar görs till personer som föreläser och diskuterar med elever om ämnen

som kön inom småbarnspedagogiken, detta för att elever ska få strategier och för att normalisera att

män kan jobba inom småbarnspedagogisk verksamhet. Samarbete mellan universitet och det
småbarnspedagogiska fältet kunde vara viktigt och genomföras så att manliga studerande får träffa
män som jobbar inom småbarnspedagogisk verksamhet för att på så vis få en förebild (Heikkilä, s.

142-143). Heikkilä (2019, s. 142) lyfter också fram att det kan vara fördelaktigt att utveckla nya

processer kring att få utdrag från brottsregistret och att ordna utbildningar kring normer inom
småbarnspedagogiken som ett led i att jobba för att fler män i framtiden arbetar inom
småbarnspedagogisk verksamhet.

5.2. Arbetsförhållanden för lärare inom småbarnspedagogik

I början av 2020 inledde kommunsektorn avtalsförhandlingar (Kommunarbetsgivarna, 2020). De
gällande avtalen gick ut 31.3.2020 och förhandlingarna innefattade avtal om löner, arbetstider och

andra anställningsvillkor (Kommunarbetsgivarna, 2020). Våren 2020 utbröt Corona-pandemin som
satte Finland och övriga världen i ett läge som tidigare inte har skådats i moderna historia. Pandemin

försvårade avhandlingarna och de gällande avtalen hann gå ut innan man 28.5.2020 enades om nya
avtal (OAJ, 2020). För lärare inom småbarnspedagogik var denna förhandling historisk då lärarna

och speciallärarna inom småbarnspedagogik samt daghemsföreståndarna överförs från det allmänna
kommunala

AKTA-avtalet

till

undervisningssektorns

UKTA-avtal

från 1.9.2021, AKTA-

avtalet tillämpas dock ända fram till 31.12.2022 om andra överenskommelser inte görs (OAJ, 2020).

39
Enligt det nya avtalet slopas de timmar som konkurrenskraftsavtalet tidigare förde med sig och från

31.8.2020 blev veckoarbetstiden 38 timmar och 15 minuter (OAJ, 2020). För lärare inom

småbarnspedagogik står det att ungefär 13 procent av arbetstiden fortsättningsvis ska vara reserverad

för planering, utveckling och utvärdering utanför barngruppen samt för uppgörandet av barnets plan

för småbarnspedagogik/plan för barnets lärande i förskolan (OAJ, 2020). Som behörig lärare och
daghemsföreståndare inom småbarnspedagogik har man fortsättningsvis enligt det nya avtalet rätt till

fem extra lediga dagar per år (OAJ, 2020). Vad UKTA-avtalet till fullo kommer att innebära för lärare
inom småbarnspedagogik står i skrivande stund inte klart.

Utbildningssektorns arbetslivsbarometer, som OAJ sammanställde 2017, kartlade välbefinnande i

arbete, arbetsförhållande och trygghet. Kartläggningen innefattade också lärare och chefer inom
småbarnspedagogik. I barometern framkom en upplevelse om ökad arbetsmängd, mobbning och våld

på arbetsplatsen, arbetsrelaterad stress och en försämrad arbetstillfredställelse (OAJ, 2017). Det
framkom också att ett gott ledarskap är viktigt för välbefinnande på arbetsplatsen. Enligt barometern

var lärare inom småbarnspedagogiken en yrkesgrupp där upplevelsen av för mycket arbete förekom
i stor utsträckning. Nästan en tredjedel av de svarandena inom småbarnspedagogiken menar att de
upplever osakligt bemötande eller mobbning på arbetsplatsen. Upplevelse av våld, framförallt

förorsakat av barn, är också något som enligt barometern förekommer inom småbarnspedagiken.

Inom utbildningssektorn anses arbetsstressen i högre grad än i övriga branscher utgöra ett problem
hos arbetstagarna. Hela 45 % av de svarande från den småbarnspedagogiska sektorn har svarat att de

väldigt ofta eller ofta upplever arbetsrelaterad stress. Barometern visar att ledarskapet är centralt i
frågor gällande personalens välbefinnande i arbetet. Det framkommer att ledarskapet påverkar allt

från hur man klarar av arbetsuppgifter, hur tillfredsställd man känner sig, hur inspirerad man är i
arbetet, om man känner såväl arbetsglädje eller arbetsstress samt att samarbetet på arbetsplatsen
fungerar.

I en Pro-gradu avhandling av Forsius (2018) undersöks finländsk daghemspersonal (lärare,

socionomer och barnskötare inom småbarnspedagogik) ur ett sammanhang som kan kopplas till
arbetsförhållanden och kan därför tänkas ge en bild av hur de som arbetar inom småbarnspedagogisk

verksamhet upplever sitt arbete. Den kvantitativa undersökningen besvarades av 545 personer: 128

lärare inom småbarnspedagogik, 250 socionomer inom småbarnspedagogik, 128 barnskötare inom

småbarnspedagogik samt 39 personer med annan utbildning och har i undersökningen kodats som
”saknar värde” (s. 54).

40
I Forsius avhandling (2018, s. 57) framkommer arbetsrelaterade faktorer som arbetsbörda,
arbetsrelaterade emotionella krav, inflytande och delaktighet samt relationen till kolleger och förman.

Undersökningen (Forsius, 2018, s. 58) visar att personalen upplever relativ hög arbetsbörda och

lärarna inom småbarnspedagogik är de som allra mest upplever detta. Resultaten visar vidare att alla
yrkesgrupper upplever arbetet som emotionellt krävande men det finns enligt avhandlingen en
signifikant skillnad som visar att lärare och socionomer inom småbarnspedagogik i högre grad än

barnskötare upplever att arbetet ställer höga krav på dem. Att samarbeta med vårdnadshavare är det
som enligt undersökningen är en av orsakerna till att arbetet upplevs som emotionellt krävande samt
att detta samarbetet väcker svårhanterliga känslor (Forsius, 2018, s. 65). Relationen till kollegor och

förmän beskrivs varierande av deltagarna i undersökningen. En del lyfter fram kollegor som orsak till

att man bättre orkar med belastningarna i arbetet medan andra i sin tur anser kollegor som en stor
belastning (Forsius, 2018, s. 60). Det som ansågs försvåra arbetssituationen var till exempel oklara
eller orättvisa arbetsfördelningar, olika åsikter gällande verksamhetens syfte samt utmanande
teamarbete (Forsius, 2018, s. 66). Hur personalen ser på ledarskapet är i undersökningen inte entydigt.

En del anser att ledarskapet är stöttande, handledande och att alla i arbetsgemenskapen blir lika

behandlad, medan andra lyfter fram avsaknaden av ledarskap, inkompetenta ledare, ledare som
favoriserar eller inte tar ansvar för ledarskapet (Forsius, 2018, s. 61).

Undersökningen av Forsius (2018, s. 62–63) visar oroväckande höga siffror, 53,4 %, på att personalen

har planer på att byta bransch. Här finns det också en signifikant skillnad som visar att lärare inom
småbarnspedagogik är de som överväger branschbyte mest av alla tre yrkesgrupperna. En förklaring
till att så många överväger branschbyte kan enligt undersökningen bero på att barngrupperna anses

vara för stora i relation till för få vuxna, vilket i sin tur leder till att arbetsbördan blir övermäktig

(Forsius, 2018, s. 64). I undersökningen framkommer som positivt inslag att de som jobbar inom
småbarnspedagogisk verksamhet är engagerade i sitt arbete och att den starkaste motivationsfaktorn
i arbetet är barnen (Forsius, 2018, s. 67).

Det finns antaganden om att många nyutbildade lärare inom småbarnspedagogik lämnar branschen

inom de första arbetsåren, men det finns lite forskning på området. Kantonen med flera (2020) har

dock gjort en studie på studerande till lärare inom småbarnspedagogik som snart kommer att

examineras. I en undersökningen framkom att 62,8 % tror att de kommer att jobba kvar inom yrket

fem år eller längre (Kantonen et al., 2020, s. 283). Så många som 32,8 % är osäkra på hur länge de
kommer att jobba som lärare inom småbarnspedagogik och 4,5 % har svarat att de helt och hållet vill
lämna branschen. Det framkommer också att om resurserna inom yrket förbättrades, skulle

41
attraktionskraften för yrket öka (Kantonen et al., 2020, s. 285). Även denna undersökningen lyfter
fram ledarskapet. Ledarskapet anses väldigt viktigt för ett gott arbetsklimat och de blivande lärarna

inom småbarnspedagogik är oroliga för att de inte ska få tillräcklig mycket stöd av chefen (Kantonen

et al., 2020, s. 285). Upplevelse av en möjlighet att kunna utvecklas i arbetet anses enligt
undersökningens resultat vara viktigt, likaså att tro på sitt eget yrkeskunnande (Kantonen et al., 2020,

s. 284). Sammanfattningsvis visar resultaten att viljan till att jobba som lärare inom

småbarnspedagogik har ett positivt samband med om man har arbetserfarenheter av branschen innan

universitetsstudierna, att man känner att man får arbetskompetens under utbildningen och att

studerandena upplever att samhället värdesätter deras yrke (Kantonen et al., 2020, s. 265).
Undersökningens resultat stöds av vad som ungdomsbarometern 2019 visar (se kapitel 4).

Faktorer som i tidigare forskning och teorier lyfts fram, kommer också fram på fältet. Under

webbinariet ”Småbarnspedagogik på svenska i huvudstadsregionen” 04.06.2020 ställdes via det

interaktiva presentations och mötesverktyget Mentimeter frågan Hur kunde personalsituationen

förbättras? till deltagarna (Grönqvist, 2020). Nedan presenteras vad sakkunniga och branschfolk på
fältet lyfte fram i Mentimeter för att förbättra arbetsförhållanden inom och för att höja statusen för

småbarnspedagogiken. Högre lön var en av de vanligaste kommentarerna om hur man skulle få mera

arbetstagare inom småbarnspedagogiken. Att satsa på och förbättra ledarskapet lyftes också fram som

en viktig aspekt. Utbildning lyftes ur olika synvinklar genom följande förslag: fler utbildningsplatser,

att kunna studera inom ramen för arbete, via läroavtal och ett förbättrat samarbete mellan olika
utbildningsanordnare. Det framkom också att man borde satsa på fler personalfördelar och
behörighetstillägg. Även förbättrade arbetsförhållanden som mindre barngrupper, ändamålsenliga

arbetsutrymmen, lockande arbetstider och tid för planering framkom. Slutligen framkom ur olika

synvinklar att man borde satsa på att höja statusen och attraktiviteten för branschen, att lyfta de
positiva aspekterna kring arbetet, att satsa på en god värdegrund för den småbarnspedagogiska
verksamheten.

5.3. Bristen på behörig personal inom småbarnspedagogiken

I Regeringens proposition till riksdagen med förslag till lag om småbarnspedagogik (Kulturutskottet,

2018, s. 11) står det att det idag finns ungefär 14 000 behöriga lärare och socionomer inom

småbarnspedagogiken i Finland. Då den nya lagen med den förändrade personalstrukturen fullt ut
träder i kraft från år 2030 behövs det uppskattningsvis 18 000 personer för att tillsätta alla
befattningar. Om man räknar med kommande pensioneringar, karriärbyten och det ökade behovet av
fler lärare inom småbarnspedagogik i och med lagförändringen, behövs enligt propositionen

42
studieplatser för nya studerande till pedagogie kandidatutbildningen höjas till 1000 studieplatser.

Denna höjning på studieplatser ska göras under åren 2018–2021 (år 2017 var antalet antagna

studerande 658). Av de 1000 antagna borde 80 % examineras för att det ska finnas tillräckligt med
behöriga lärare inom småbarnspedagogik år 2030 (Kulturutskottet, 2018, s. 11).

Tidigare forsknings om bristen på lärare inom småbarnspedagogik kan delvis lyftas ur en rapport från

Sydkustens

landskapsförbund.

Rapporten

visar

hur

behörighetsgraden

av

lärare

inom

småbarnspedagogik ser ut på fältet och i vilka regioner det råder brist på behörig personal. Sydkustens
landskapsförbund grundades 1998 och har sedan dess bland annat kartlagt daghemspersonalens

behörighet. I början låg fokus för kartläggningarna endast på huvudstadsregionens kommuner, men

numera omfattar Sydkustens undersökningar hela Svenskfinland (Österberg, 2019, s. 3).

I 2019 års rapport från Sydkusten angående behörighetsgraden för småbarnspedagogiken i
Svenskfinland framkommer hur utvecklingen från 2011 (då fanns inte Österbotten med i

undersökningen), 2015 och 2019 sett ut. Rapporten presenterar både utvecklingen och den rådande
situationen av tillgången till behöriga lärare inom småbarnspedagogik och barnskötare inom
småbarnspedagogik på fältet (Österberg, 2019, s. 8). Denna avhandling fokuserar på det som
framkommit om lärare inom småbarnspedagogik.

Sydkustens rapport visar att det råder en stor skillnad mellan regionerna i Svenskfinland i hur
personalsituationen ser ut (Österberg, 2019, s. 5). I Egentliga Finland, Västra Nyland och Österbotten

anses personalsituationen vara mycket god. Bristen på behöriga lärare inom småbarnspedagogik
varierar i dessa regioner mellan 2,9 % – 6,2 %, totalt 25 obehöriga av 528 befattningar. I

Huvudstadsregionen och Östra Nyland är bristen på behörig personal som störst i dagsläget, med ett
rådande läge på 20,3 % obehöriga lärare inom småbarnspedagogik.

Enligt Sydkustens rapport så har tillgången på behörig personal överlag förbättrats från 2015 till 2019
(Österberg, 2019, 8). Resultaten visar att såväl Västra Nyland, Huvudstadsregionen som i Österbotten

har kunnat minska på andelen obehörig personal mellan undersökningsperioden från 2015 till 2019.
I Egentliga Finland och Östra Nyland har dock graden av obehörig personal ökat under samma tid.

Trots en minskning på obehörig personal i huvudstadsregionen från 2015 till 2019 är bristen på
behörig personal omfattande och den rådande situationen har hållit i sig i över 15 år (Österberg, 2019,
22).

43
I rapporten står vidare att läsa att insikten om den rådande bristen på behörig personal inom
småbarnspedagogiken

finns

hos

yrkeshfolket

men

tyvärr

har

yrkeshfolket

en

liten

påverkningsmöjlighet för att förbättra läget (Österberg, 2019, s. 22). Det som efterlyses av yrkesfolket
är en tydlig handlingsplan för hur bristen på behörig personal ska lösas. I handlingsplanen anses det

att det borde framkomma hur man kan öka de ungas intresse för att börja studera och arbeta inom
småbarnspedagogik och hur yrken inom den småbarnspedagogiska verksamheten kunde bli mer

attraktiva.

I tidningen Läraren (5/2020) står det att regeringsprogrammet har fastslagits att en utredning om den

finlandssvenska utbildningsstigen, från småbarnspedagogik upp till högskolenivå, ska göras under

2020 (Fagerholm, 2020). I artikeln framkommer att en helhetsbild av finlandssvensk utbildning

saknas. Undervisningsminister Li Andersson lyfter i artikeln upp bristen på svenskspråkig personal
inom småbarnspedagogiken som en viktig faktor att titta närmare på. Enligt Forsius avhandling (2018,
s. 58) om daghemspersonalens arbetsengagemang är personalen som medverkat i undersökningen

väldigt överens om att det råder en brist på behörig personal på fältet. Resultaten visar att 80,3 %

tycker att det finns personalbrister och i de öppna svaren från undersökningen är personalbristen ett
genomgående tema. Personalbristen på fältet läggs i de öppna svaren fram som en orsak till att en hög

arbetsbörda upplevs. Enligt Finlands närvårdar- och primärvårdarförbund, SUPER, (Kujala, 2019)

skulle bättre lön och arbetsförhållanden medföra att intresset för att studera inom
småbarnspedagogiska branschen förbättras och att de som redan jobbar inom branschen skulle stanna
kvar.

I en rapport från 2010 om utredningen kring planeringsarbetet med en ny utbildning för lärare inom
småbarnspedagogik i Helsingfors framkommer det att OAJ förutspår att bristen på behöriga lärare

inom småbarnspedagogik kommer att förvärras eftersom behovet på dagvårdsplatser ökar och många

lärare inom småbarnspedagogik går småningom i pension (Harju-Luukkainen et al., 2010, s. 9).
Rapporten lyfter fram att målet med den nya utbildningen i Helsingfors är att försöka råda bot på den
stora bristen på behöriga lärare inom småbarnspedagogik, speciellt i huvudstadsregionen (Harju-

Luukkainen et al., 2010, s. 21). Harju-Luukkainen med flera (2010, s. 21) menar att det, för att utbilda
fler lärare inom småbarnspedagogik och behålla de som redan jobbar, behövs gemensam vilja,

utvärdering, olika projekt och samarbete. Rapporten av Harju-Luukkainen med flera (2010, s. 21)
påvisar att följande punkter är viktiga att samarbeta kring i framtiden:

• ”utbilda flera barnträdgårdslärare och utveckla en permanent utbildning i södra Finland

44

• ordna årliga samarbetsmöten med utbildningsanordnare, dagvårdsansvariga och personer med
intresse för frågan

• följa med den existerande situationen inom dagvården

• arbeta kring studentrekrytering och höja utbildningens attraktivitet

• göra en öppen och genomskinlig planering av utbildningshelheterna

• möjliggöra flexibel studiegång för både socionomstuderande och barnträdgårdslärare

• utnyttja de finlandssvenska lärarresurserna (bl.a. personalen) och garantera en svenskspråkig
barnträd- gårdslärarutbildning

• planera och genomföra framtida utbildningsprojekt som överskrider institutionella gränser.”

Det är inte bara i Finland som bristen på behörig personal inom småbarnspedagogisk verksamhet är
ett faktum. Internationellt sett verkar behovet av personal inom småbarnspedagogisk verksamhet

också vara ett faktum. I Australien skriver utbildningsanordnare Amazing på sin hemsida att man är

garanterad jobb inom branschen (Amazing, 2020). Vidare står det att arbete inom

småbarnspedagogisk verksamhet är ett av de mest efterfrågade på fältet. Enligt högskolan Herzing

visar en rapport från den Kanadensiska regeringen en stor efterfrågan på yrken inom
småbarnspedagogiken och efterfrågan väntas stå sig i tio år (Herzing College, 2021). I Finland har
det tidigare varit vanligt att anställa behöriga lärare inom småbarnspedagogik från Sverige, men idag

är också bristen på behörig personal extremt stor i Sverige (Harju-Luukkainen et al., 2010, s. 10). Sett

till Sverige så skriver Ignerus (2019, s. 8-9) att daghemsmiljön är en av de farligast på
arbetsmarknaden på grund av stress, då det blir allt svårare att locka nya studerande till utbildning

inom området och att de som redan jobbar väljer att sluta på grund av personalbrist och en känsla av

otillräcklighet. Då en mätning 2018 gjordes av arbetsförmedlingen visade resultatet att bristen på
lärare inom småbarnspedagogik (i Sverige förskollärare) är extrem, så pass att det är den yrkesgrupp

där det råder störst brist i hela Sverige (Ignerus, 2019, s. 8). I Sverige lyfts bland annat större
barngrupper fram som en av orsakerna (Ignerus, 2019, s. 9). Mats Olsson, som är lärarutbildare vid

Malmö universitet, menar att antalet studenter som söker sig till utbildningen nästintill har halverat

på fem år och som orsaker lyfter han fram att yrket lärare inom småbarnspedagogik har blivit mycket
mer byråkratiskt och att utbildningen är hårt akademiserad (Ignerus, 2019, s. 9). Som förslag till

lösning anses det vara centralt att visa att småbarnspedagogisk verksamhet och lärare inom
småbarnspedagogik är viktiga i samhället och senior professor Ingegerd Tallberg vid Malmö

universitet tror att det krävs politisk satsning för att locka fler yrkesutövare (Ignerus, 2019, s. 9). Det
är viktigt att förstå att det inte blir någon pedagogisk verksamhet utan lärare och att forskning visar

45
på att det går att dra paralleller mellan fler lärare inom småbarnspedagogik och verksamhetens
kvalitet, menar Ingegerd Tallberg (Ignerus, 2019, s. 9).

Utgående från ovanstående och det som tidigare lyfts fram är bristen på behörig personal inom
småbarnspedagogik ett faktum. Vad orsaken är och vad som lyfts fram som lösningar på problemet
har nyligen Lina Laurent (2020) lyft fram i sin rapport: En inblick i bristen på behörig personal inom

den svenska småbarnspedagogiken i huvudstadsregionen. Då det inte endast råder brist på behörig
personal i huvudstadsregionen kan rapportens ses som riktgivande för hur bristen kunde lösas för hela

Svenskfinland. Ovan har beskrivit att det även är brist på behörig personal såväl i Sverige som
internationellt och Mia Heikkilä, biträdande professor vid Åbo Akademi, förtydligar att bristen på

behöriga lärare och barnskötare inom småbarnspedagogik är ett internationellt fenomen (Laurent,

2020, s. 40). Heikkilä menar att fenomenet i Finland har ett samband med strukturförändringen som
skett inom den småbarnspedagogiska verksamheten, så som: att utbildningen till lärare inom
småbarnspedagogik blev en universitetsutbildning (1995), att dagvårdslagen som ledde till att alla

barn har rätt till subjektiv rätt dagvård (2015) och lagen om småbarnspedagogik (2018) kom, samt

implementeringen av det nationella styrdokumentet Grunderna för planen om småbarnspedagogik
(Laurent, 2020, s. 63). Mirjam Kalland, Helsingfors universitet, menar att det behövs ändringar på
flera plan för att öka den småbarnspedagogiska branschens attraktivitet, exempelvis behövs goda

arbetsförhållanden och verksamhetsmiljöer, likaså behöver utbildningen utvecklas (Laurent, 2020, s.
63). Kalland menar vidare att lönen har en betydelse, ett viktigt jobb borde värdesättas i pengar och
den påverkar branschens attraktionskraft samt branschens status men också möjlighet att försörja sig
och även ekonomiska möjligheter till att vidareutbilda sig (Laurent, 2020, s. 64). I rapporten lyfter

Pia Sundell, verksamhetsledare för barnskyddsorganisationen Barnavårdsföreningen, fram att det
behövs en attitydförändring i samhället och att beslutsfattare har ett stort ansvar att axla i denna fråga
(Laurent, 2020, s. 67). Konkreta resultat på lösningar på den rådande bristen som i rapporten

framkommer är: ”Flexibla studiemöjligheter, smidiga studieövergångar och möjligheter till att
studera vid sidan av arbetet” (Laurent, 2020, s. 93). Det som också lyfts i rapporten är att den

mediabevakning som rör småbarnspedagogiken nästan alltid förmedlar en negativ bild vilket
påverkar branschen negativt. Istället borde det rapporteras om positiva nyheter, ny forskning och

verksamheten på fältet utgående från Grunderna för planen för småbarnspedagogik (Laurent, 2020,
s. 108). Utbildningsanordnare borde också bli synligare för eventuella nya studerande genom
information och samarbete till skolor med potentiella studerande (Laurent, 2020, s. 111).

46

6. Metod och genomförande

I detta kapitel redogörs för metod, genomförande, tillförlitlighet och giltighet samt etiken kring

undersökningen. Undersökningen är kvalitativ, ansatsen är diskursanalys och metoden är en
elektronisk kvalitativ enkät med öppna svarsalternativ. Undersökningen riktar sig till abiturienter. I

detta kapitel omnämns abiturienter parallellt med respondenter. Respondenter betyder i
forskningssammanhang de som svarar på enkäter (Paloma, 2019). Kapitlet avslutas med ett avsnitt

som beskriver undersöknings- och analysprocessen och lägger en grund för avhandlingens
resultatredovisning.

6.1. Kvalitativ forskning

Ordet kvalitativ kommer från latin och betyder beskaffenhet, egenskap eller sort (Larsson, 2005, s.
2). En kvalitativ metod beskrivs som systematiskt inhämtad kunskap om hur man går tillväga för att

åskådliggöra fenomen (Larsson, 2005, s. 2). Enligt Åsberg (2001, s. 270) finns det inget som
kvalitativa eller kvantitativa metoder. Han menar att det val vi gör i fråga om kvalitativ eller

kvantitativ forskning handlar om egenskapen hos det fenomen vi vill studera. Alltså att de data vi
samlar in kan vara kvalitativa (ord) eller kvantitativa (siffror). Trots detta beskrivs ofta forskning och

metoder som antingen kvalitativa eller kvantitativa. Kvalitativa metoder kan sägas lyfta fram insikter
och söker förståelse medan kvantitativa metoder lyfter fram översikter och söker förklaringar (Tjora,

2010, s. 19). Något förenklat skulle man enligt Trost (2012, s. 18) kunna säga att en studie är
kvantitativ om man använder sig av siffror och matematiska begrepp medan en studie är kvalitativ

om den undviker sådana jämförelser. Trost (2005, s. 14) menar att man i kvalitativa studier är

intresserad av att försöka förstå hur människor tänker och handlar. Han beskriver att forskare i
kvalitativa studier försöker hitta mönster i människors sätt att vara och att studierna lägger fram
tolkningar och förståelse för människors uppfattningar eller handlingar. Alvesson och Sköldberg
(2008, s. 17) menar att det karakteristiska för kvalitativ forskning är att den utgår från subjektiviteten

som kommer fram och att man tar tillvara mångfalden av erfarenheter som finns i undersökningen.

Jag avser att konstruera vad abiturienter i text (enkätsvar) beskriver och synliggör, min studie är
därför av kvalitativ karaktär.

Inom forskning beskrivs induktiv, deduktiv och abduktiv ansats. Induktion utgår från enskilda fall,

erfarenheter och verkligheten och man drar sedan paralleller som anses generellt giltiga (Alvesson &
Sköldberg, 2008, s. 54). Deduktion utgår tvärtom från teorier för att förklara enskilda fall (Alvesson

& Sköldberg, 2008, s. 55). Abduktion har drag av både induktion och deduktion då det pendlar mellan

47
både teori och enskilda fall (Alvesson & Sköldberg, 2008, s. 55). Jacobsson (u.å., s. 1) beskriver en
abduktiv ansats på följande sätt:

Abduktion rymmer kunskapsfilosofiska teorier om människan, verkligheten och
relationen dem emellan, men är också en forskningsmetod som bygger på att upptäcka

det oväntade, stämma av det mot befintlig kunskap, skapa ny förståelse som sedan prövas

genom nya iakttagelser i en levande och ständigt pågående process.

Inom den abduktiva ansatsen bedöms inte forskaren neutral utan forskarens tidigare erfarenheter tas

tillvara (Jacobsson, u.å., s. 1). Min arbetserfarenhet på över tio år kommer att speglas i min tolkning
och analys, likaså kommer teoribakgrunden som finns i denna avhandling att färga forskningen och
därför anser jag att min forskning präglas av en abduktiv ansats. Jag ser mig inte som en utomstående

person i min avhandling, utan som en del av den. Samtidigt tänker jag att en pendling mellan det
insamlade materialet och tidigare forskning lägger grunden för min analys. Tjora (2010, s. 137)
skriver i sin tur om en stegvis deduktiv induktiv metod (SDI), vilket jag tolkar som en motsvarighet

till en abduktiv metod, då den beskrivs som en pendling mellan att utgå från insamlade data mot teori
och igen från teori mot det empiriska materialet. Detta stöder min tanke om hur jag tog mig an mitt
insamlade material.

Vid analys i kvalitativa undersökningar är målet att den som läser ska få en större förståelse av det
fenomen som undersökts, utan att för den skull själv ha gått igenom alla data som ligger till grund för
undersökningen (Tjora, 2010, s. 137). Tjora (2010, s. 137) menar att det i en kvalitativ analys är

nödvändigt att arbeta systematiskt, prioritera tankearbete och att ha en hög känslighet för vad som
finns i undersökningsmaterialet. Vidare menar Tjora att det är den kvalitativa analysen som är
grunden och den kvalitativa forskningens kärna. Vid en analys behövs en kvalitativ ansats och i min
undersökning används diskursanalys. Diskursanalys beskrivs nedan och har även tidigare definierats
och beskrivits i kapitlet om avhandlingens teoretiska förhållningssätt (1.3.).

6.2. Diskursanalys

Valet av ansats till syfte och forskningsfråga byggs på definitionen av Bolander och Fejes (2009, s.
81):

Diskursanalys hjälper oss att förstå språkets roll i hur vi skapar vår verklighet. Det är en
analysmetod med vilken vi kan dekonstruera texter för att visa hur dessa både innesluter

och utesluter, ofta utan att vi är medveten om det. Diskursanalysen som metodansats

48
passar därför bra att använda när du är intresserad av att studera vilka sanningar som
skapas om vad som är normalt, och därmed också om vad som är onormalt, eller om vad

som tas för givet respektive vad som osynliggörs, genom det sätt som olika företeelser
beskrivs i texter eller tal.

Abiturienters skriftliga svar från en enkät kommer i resultatredovisningen att synliggöra hur

abiturienter konstruerar lärare inom småbarnspedagogik och enkätsvaren är de skrifter som i denna

undersökning analyseras och jämförs i fråga om hur yrket och verksamheten beskrivs. Språket är i
allra högsta grad centralt och innefattar eller utesluter detaljer som berör lärare inom
småbarnspedagogik och småbarnspedagogisk verksamhet.

Inom diskursanalys finns det flera olika inriktingar. Den diskursanalys som jag riktar in mig på i

denna avhandling utgår från Bolander och Fejes (2009, s. 84), med hänvisning till Foucault (1993),
en diskursanalys som inriktar sig på hur diskurser är uppbyggda, vad som innesluts och vad som
utesluts. I diskursanalysen är det språket som skapar bilder av verkligheten, språket formar världen

på olika sätt och i det sammanhang det sägs skapas olika verkligheter om ett fenomen (Bolander &
Fejes, 2009, s. 83). I denna avhandling har det funnits ett intresse för att se vilka konstruktioner som
har trätt fram genom de svar, språk, som abiturienter använder i sina beskrivningar av lärare inom

småbarnspedagogik och den småbarnspedagogiska verksamheten. En diskussion kommer i
resultatredovisningen att föras kring vad abiturienterna lyfter fram, utesluter och ger uttryck för
gällande lärare inom småbarnspedagogik och småbarnspedagogik verksamhet, för att slutligen

beskriva hur finlandssvenska abiturienter konstruerar lärare inom småbarnspedagogik och
småbarnspedagogisk verksamhet.

Alvesson och Sköldberg (2008, s. 465) menar att människor konstuerar värden genom sitt språk, att

språket kan produceras på ett mångsidigt sätt och det är därför som språket är det väsentliga som
studeras i diskursanalys. Diskursanalysen intresserar sig också för olikheter inom materialet och ser

det, i motsatts till flera andra ansatser, som betydelsefullt (Alvesson & Sköldberg, 2008, s. 466).
Intresset för att hitta likheter i undersökningsmaterialet inom diskursanalys är av vikt då man vill

undersöka mönster i språkanvändning (Alvesson & Sköldberg, 2008, s. 466). Avhandlingens intresse
ligger i att finna vad abiturienterna innesluter och utesluter i sina beskrivningar för att konstruera

lärare inom småbarnspedagogik och småbarnspedagogisk verksamhet. Det finns även ett intresse för
att hitta likheter och olikheter i de olika respondenternas svar för att hitta eventuella mönster och
samband.

49
Allt skriftligt material ses inom diskursanalys som något som språkligt beskriver den verklighet det

finns inom. Det finns därför enligt diskursanalysen ingen text som är mer rätt än någon annan, all text

i sin kontext kan användas inom diskursanalysen (Bolander & Fejes, 2009, s. 85). Inom
diskursanalysen ses analys och datainsamling som en helhet (Bolander & Fejes, 2009, s. 84). Detta
betyder enligt Bolander och Fejes (2009, s. 85) att i en diskursanalys ser forskaren, genom sitt val av

fenomen och typ av texter, vilka typer av sanningar som texterna i fråga för fram. Författarna menar

att en slutförd diskursanalys leder till beskrivningar av verkligheten som inom fenomenets kontext
får sannings status. Valet av material menar författarna därför baserar sig helt på vilket fenomen

forskaren är intresserad av. Inom diskursanalysen kan man studera alla former av tal och skrift, allt

från samtal och intervju-transkriptioner till alla andra former av texter (Alvesson & Sköldberg, 2008,
s. 464). För att synliggöra hur abiturienter konstruerar lärare inom småbarnspedagogik och

småbarnspedagogisk verksamhet har en enkät med öppna frågor utgjort den text, språk, som
analyserats. Utgående från svaren från de öppna frågorna analyserades hur de inneslöt och uteslöt

olika fenomen som berör lärare inom småbarnspedagogik och småbarnspedagogisk verksamhet. Den
egna tolkningen, kopplingar till den teoribakgrund som finns i denna avhandling och ett diskuterande

framställningssätt skapar bilder av den verkligheten som abiturienterna konstruera lärare inom
småbarnspedagogik och småbarnspedagogisk verksamhet.

Alvesson och Sköldberg (2008, 465) menar att diskursanalysen vill studera variationer i olika
yttranden då samma fenomen kan beskrivas på olika sätt. De fortsätter med att förklara att variationen

i språkets uppbyggnad är det väsentliga i diskursanalysen, men syftar inte till att dra slutsatser bortom
den kontext som texten finns inom. Istället menar de att diskursanalysen är intresserad för att se
huruvida det skrivna blir sant, hur de som skrivit texten har fått texten att framstå som trovärdig eller

inte. Min undersökning utgår från att synliggöra hur abiturienter genom text konstruerar yrket lärare
inom småbarnspedagogik och småbarnspedagogisk verksamhet. Diskursanalys anses därför som en
lämplig ansats. En enkät med öppna svarsalternativ anses ge den typ av text som kan analyseras och

samtidigt ge abiturienterna en möjlighet att beskriva sina egna uppfattningar om yrket lärare inom
småbarnspedagogik och småbarnspedagogisk verksamhet. Trost (2012, s. 76) lyfter fram öppna
frågor i enkäter som ett bra sätt att få in nyanserade svar som sedan är mycket användbara vid

analysering och tolkning av undersökningar. Nedan beskrivs hur enkäten, som är grunden för
analysen, utformades.

50

6.3. Enkät

Då en undersökning ska göras är det alltid viktigt att reflektera över vilken metod som bästa passar

för att få svar på forskningsfrågorna, därtill ska en reflektion över vilken del av befolkningen som ska
delta i undersökningen göras (Safdar et al., 2016, s. 1272). Nedan presenteras metod, urval och

innehåll i den elektroniska kvalitativa enkät som utgör grunden för undersökningen i denna
avhandling. Att hitta specifik tidigare forskning kring enkäter i kvalitativa sammanhang har inte varit

så lätt utan enkät-litteratur i allmänhet har studerats. Detta stöds av Braun med flera (2020, s. 1), som
menar att det finns väldigt begränsad metod-fokuserad litteratur kring just kvalitativa enkäter. Valet
av att använda en elektronisk enkät gjordes för att det ansågs praktiskt i sammanhanget. Braun med

flera (2020, s. 3) lyfter fram att fördelar med elektroniska enkäter, som även jag ser som positivt, är

att de inte är kostsamma, de kan lätt delegeras till många regioner och på så vis lättare nås av fler

deltagare, vilket i sin tur ger en större mångfald i svaren och det ger en rikare insikt i det undersökta
fenomenet.

För att ta reda på hur abiturienter konstruerar lärare inom småbarnspedagogik och
småbarnspedagogisk verksamhet har jag valt metoden elektronisk kvalitativ enkät, en elektronisk

enkät med öppna frågor som sändes till respondenter runt om i Svenskfinland. Mitt val av
respondenter är abiturienter. Val av undersökningsområdet utgår från en rapport från Sydkustens

landskapsförbund r.f. Småbarnspedagogiken i Svenskfinland 2019, Kartläggning av personaltillgång

och språkförhållanden i svenskspråkiga daghem, där följande områden ingår: Egentliga Finland,
Västra Nyland, Huvudstadsregionen, Östra Nyland och Österbotten. Finlandssvenska abiturienter
från ett gymnasium vardera från följande områden har svarat på en enkät.

Den elektroniska enkäten gjordes i E-lomake. Enkäten innehöll öppna frågor med teman som berörde
mina forskningsfrågor. Svaren analyserades med hjälp av en diskursanalytisk anasats. En enkät av
den typ som ovan beskrivs, kan enligt Braun med flera (2020) kallas elektronisk kvalitativ enkät.

Enigt Braun med flera (2020, s. 1) är enkäter mindre vanliga i kvalitativa undersökningar men

forskarna anser att elektroniska kvalitativa enkäter är ett bra sätt att samla in kvalitativt data på ett
nyanserat och djupgående sätt som ibland till och med kan ge en djupare förståelse av sociala

företeelser än andra kvalitativa metoder. Författarna menar vidare att kvalitativa enkäter är lämpliga
i sammanhang då diskursanalys används som ansats (Braun et al., 2020, s. 1; 10). Braun med flera
(2020, s. 2) skriver att det finns fördelar med att använda elektroniska kvalitativa enkäter för såväl

forskaren som respondenterna, härnäst presenteras några av fördelarna och på så vis motivering till
val av metod. Elektroniska kvalitativa enkäter tenderar till att ge personliga svar, då respondenterna

51
känner sig anonyma och inte träffar forskaren i verkligheten (Braun et al., 2020, s. 3). Med tanke på
det rådande Corona-läget, som under undersökningen pågick, är det också som Braun med flera

(2020, s. 6) skriver, att elektroniska kvalitativa enkäter har fördelen med att man inte behöver resa
eller träffas i praktiken och på så vis utgör undersökningen ingen säkerhetsrisk för någon part.

Enligt Trost (2012, s. 9) är det som kännetecknar en enkät och skiljer dem från intervjuer att

respondenterna själva skriver ner svaren och att någon intervjuare inte finns med. Ordet enkät

härstammar från det franska ordet enquête, vilket betyder rundfråga (Trost, 2012, s. 9). Trost (2012,
s. 9) menar att det nu redan etablerade ordet enkät kan sägas betyda ”frågor som besvaras på egen

hand.”. Braun med flera (2020, s. 1) beskriver att en kvalitativ enkät består av utvalda frågor,

centrerade kring ett specifikt ämne, skapad av en forskare. Respondenterna skriver med egna ord ner

sina svar i kvalitativa enkäter, vilket kan anses ge lika innehållsrika och mångsidiga redogörelser som
andra kvalitativa datainsamlingsmetoder och det är just detta som är karakteristiskt och intressant för
kvalitativ forskning (Braun et al., 2020, s.1). Enkäter med öppna frågor kan fånga abiturienternas

egna språk- och terminologi användning (Braun et al., 2020, s. 1), vilket är viktigt inom diskursanalys.
Trost (2012, s. 29) skriver att forskaren i de flesta fall inte kan samla in data från alla medlemmar i
den population som ska undersökas, det skulle bli för komplext att samla in enkäter från varje

abiturient i Svenskfinland. Jag kunde alltså omöjligt analysera enkätsvar från alla abiturienter i
Svenskfinland och behövde därför göra ett urval (Trost, 2012, s. 29). Till skillnad från kvantitativ

forskning finns det inom kvalitativ forskning ingen förutbestämd storlek på urvalet (Safdar et al.,
2016, s. 1276). Med urval menas att varje individ som väljs ut för undersökningen kan sägas

representera den del av populationen som undersöks, så att urvalet representerar hela populationen i
mindre skala (Trost, 2012, s. 29). Det finns olika typer av urval, men då jag strategiskt valde
gymnasier

i Svenskfinland

så att varje område,

Egentliga

Finland,

Västra Nyland,

Huvudstadsregionen, Östra Nyland och Österbotten fanns representerade, kan mitt urval beskrivas

som ett klusterurval. Det som är karakteristiskt för klusterurval är att urvalen inte slumpas fram utan

görs strategiskt, i mitt fall så att abiturienter från varje område fanns representerade (Trost, 2012, s.
36). I varje område sändes enkäten till ett finlandssvenskt gymnasium. Valet av gymnasium per
område kan sedan sägas vara ett sannolikhetsval där alla gymnasier inom området hade lika stor
sannolikhet att väljas och ett slumpmässigt val avgjorde vilket gymnasium som jag tog kontakt med

(Nyman & Österman, 2016, s. 3). Jansen (2010, s. 3) menar att man i kvalitativa undersökningar inte
försöker fastställa antal och mängder, räknar inte antalet personer med samma egenskaper, utan

52
synliggöra mångfalden av ett fenomen för en viss population. Jansen (2010, s. 3) sammanfattar det
som att en undersökning visar mångfalden, inte fördelningen, av en population.

För att skapa någon form av relation mellan mig och respondenterna fanns en presentationstext i

anslutning till enkäten. Enligt Trost (2012, s. 44) är det av yttersta vikt att som undersökare framstå
på ett positivt sätt så att så många som möjligt blir intresserade och vill svara på enkäten.

Bell (1995, s. 53) motiverar vikten av att respondenterna, innan de bestämmer sig för att medverka i
en undersökning, får information om vad som förväntas av dem, hur lång tid undersökningen är

beräknad att ta, hur det som framkommer i enkäten kommer att användas, värdesättande av
respondenternas anonymitet och integritet och slutligen en motivering över varför undersökningen är

viktig. Som forskare behöver man beaktande att presentationer eller beskrivningar av undersökningar
kanske inte blir lästa i sin helhet eller överhuvudtaget, vilket dock inte betyder att det ska utelämnas

(Braun et al. 2020, s. 8). I enkäten till abiturienterna ingick en presentationstext med information som
ovan beskrivits som en del av enkäten, föst av allt - innan den första frågan, vilket av Braun et al.

(2020, s. 8) anses kunna vara fördelaktigt för att respondenterna ska ta del av informationen. (Bilaga
1. Presentationstext)

Inledningsvis i enkäten fanns några sakfrågor som abiturienterna svarade på. Den första sakfråga

berörde ålder: Är du 18 år eller äldre? Med svarsalternativ ja eller nej. Enligt Trost (2012, s. 66–67)
är en vanlig typ av sakfråga hur gammal den svarande är, liksom frågan om vilket kön den svarande
har. Frågan om kön fanns också med i inledningen av enkäten för denna undersökning eftersom den
anses intressant ur ett genusperspektiv. Könsfrågor kan vara känsliga och därför fanns alternativen:

kvinna, man och vill inte svara med som valmöjlighet (Braun et al. 2020, s. 7). Den sista sakfråga i
enkäten berörde var i Svenskfinland abiturienten bor. För att eventuellt se samband eller uteslutningar

i svaren för respektive kön och för att veta att representanter från varje boningsort fanns med i
undersökningsmaterialet kom dessa frågor att inleda enkäten. Enkäter från de abiturienter som har

valt att kryssa i att de ännu inte är 18 år beaktades inte i denna undersökning. Orsaken till detta är att
ett separat tillstånd från omyndiga personer behövs om man vill att sådana personer ska delta i en

undersökning och för denna undersökning fanns inget sådant tillstånd. Ett formellt tillstånd, som i
detta fall kommer från städer eller kommuner, är enligt Bell (1995, s. 53) det första steget i en

undersökning men därefter behöver även de som ställer upp som deltagare i undersökningen ge sitt
samtycke. För minderåriga personer skulle ett separat tillstånd från deras vårdnadshavare behövas

(Trost, 2005, s. 104), vilket inför denna undersökning inte har erhållits då respondenterna var

anonyma och själva valde om de deltog i undersökningen. Vidare lyfter Bell (1995, s. 53–54) upp

53
vikten av att respektera de tillstånd och samtycken man har fått för att hålla sig till de forsknings

etiska reglerna. Med hänvisning till detta kom därför alla enkäter från omyndiga abiturienter att

förkastas.

Efter de inledande sakfrågor var enkäten uppbyggd med öppna frågor som abiturienterna själva skrev
ner sina svar på. Bell (1995, s. 74) definierar en öppen fråga enligt att: ”Den förväntade responsen är

ett ord, en fras, eller en längre kommentar.”. Vidare beskrivs att öppna frågor kan användas då
forskaren vill att respondenterna ska kunna dela sina åsikter om det fenomen som undersöks. De
öppna frågorna utgick från avhandlingens forskningsfrågor.

Vid olika undersökningar är det relevant att diskutera hur standardiseringen och struktureringen för,

i detta fall enkäten, ser ut. Standardisering innefattar graden av likhet för respondenterna gällande
frågor och situation (Trost, 2012, s. 57). Hög grad av standardisering betyder en avsaknad av variation

i jämförelse med låg grad av standardisering som innebär att variationsmöjligheterna är stora (Trost,

2012, s. 57). Enkäten såg likadan ut för alla respondenter och den sändes ut till alla gymnasier

samtidigt, därmed kan standardiseringen sägas vara ganska hög. Denna slutsats görs med stöd av

Trost (2012, s. 58) som framhåller att likhet i formuläret och att det sänds ut samtidigt är exempel på
hög grad av standardisering. Det som är svårare att påverka, som också har med hög grad av

standardisering att göra, är när abiturienterna valde att svara, hur de kände sig när de svarade och om
de svarade själva eller tillsammans med någon annan. Svarssituationen i sig har därför inte hög
standardisering, vilket för de flesta undersökningar är helt normalt enligt Trost (2012, s. 58).

Strukturering innefattar två olika fenomen i fråga om enkäter. Dels beskriver graden av strukturering

om enkäten har fasta eller öppna svarsalternativ (Trost, 2012, s. 59). I detta fall användes öppna frågor
där respondenterna själva formulerade sina svar och enkäten kan därför beskrivas som ostrukturerad.

Strukturering har också med själva enkätens struktur att göra, en god struktur handlar om att frågorna
i enkäten har en logisk ordningsföljd med bra formulering och om att den som gjort enkäten vet vad

syftet med frågorna är (Trost, 2012, s. 59). Nedan kommer tankar om hur frågorna i formuläret skulle
hålla måttet för att respondenterna skulle förstå och kunna svara på dem att beskrivas. Jag anser att
min arbetserfarenhet och att teoridelen i denna avhandling ger belägg för att syftet för undersökningen

är klart. Trost (2012, s. 59) anser dock att en öppen fråga inte är standardiserad eftersom forskaren

överför ansvaret på att svara till respondenterna. Frågorna kan även få olika innebörd för
respondenterna, vilket enligt Trost (2012, s. 59) betyder att standarden varierar.

54
Vid utformningen av enkäten har Safdars med fleras (2016, s. 1274) antaganden beaktats. Forskarna
menar att längden och hur man organiserar en enkät är viktigt, eftersom alltför långa och

oorganiserade enkäter är dömda att misslyckas då de blir för mödosamma att besvara för
respondenterna. I kvalitativa enkäter är det vanligt att man har relativt få och ämnes fokuserade frågor

och tio öppna frågor, som enkäten i denna avhandling innehöll, anses av Braun med flera (2020, s. 8)

som en lång men ändå rimlig enkät i kvalitativa sammanhang. Forskarna anser vidare att längre

enkäter verkar fungera bättre om frågorna berör uppfattningar och praxis, vilket var fallet för enkäten
till abiturienterna. Längden på enkäten och mängden frågor har övervägts innan enkäten skickade ut,

eftersom längden på en enkät går parallellt med motivation och engagemang (Braun et al., 2020, s.

8). Det går inte att förvänta sig är att alla abiturienter är priviligierade med egna elektroniska verktyg

så att de kan fylla i enkäten hemma, därför kan den elektroniska enkäten i detta fall begränsa
deltagandet för de minst priviligierade (Braun et al. 2020, s. 4). I vanliga fall kunde skolans utrymmen

och allmänna platser ge möjlighet till deltagande, men på grund av den pågående COVID-19

pandemin kan detta i nuläget eventuellt ha komplicerat deltagandet för några abiturienter (Braun et

al., 2020, s. 5).

Utformningen av själva frågorna i enkäten till abiturienterna utgår från Trost (2012) och Braun med

flera (2020). Trost (2012, s. 79) framhåller bland annat att det är viktigt att det endast finns en fråga

per fråga. Braun med flera (2020, s. 7) menar att ordvalen i en elektronisk enkät är kritiskt eftersom
frågorna, då enkäten är utsänd, är fasta och inte kan utvecklas under datainsamlingen. Frågorna kan

så att säga inte förklaras och efteråt kan forskaren inte försöka få klarhet i enskilda svar genom att

respondenten vidareutvecklar sin tanke menar forskarna. Jag har inte haft någon förkunskap om
respondenterna. Jag vet därför till exempel inte om svenska är deras modersmål eller hur mycket de
vet om branschen småbarnspedagogik. För att alla respondenter ska veta vad de ska svara på har jag

därför satt stor vikt vid att använda ett vardagligt språk utan svåra och konstiga ord, samt tänkt på att
hålla frågeformuleringarna korta och koncisa (Trost, 2012, s. 81; 84; 88). Såväl Trost (2012, s. 74)
som Braun med flera (2020, s. 8) rekommenderar en öppen fråga i slutet på en enkät, där

respondenterna exempelvis fritt får tillägga något till undersökningen eller om enkäten i sig. Detta

stämmer överens med vad jag själv anser vara en god avslutning på enkäten. Braun med flera (2020,
s. 8) menar till och med att en fråga av denna typ ofta frambringar användbar data.

Jag ville att de som svarade på enkäten skulle besvara alla frågor och jag valde därför en funktion
som kontrollerade att alla svar var ifyllda innan de sändes iväg. Enligt Hultåker (2012, s. 140) är
funktionen i en webbenkät, som är utformad så att den svarande uppmanas att fylla i den obesvarade

55
frågan, en av fördelarna som finns med webbenkäter. Hultåker (2012, s. 141) beskriver dock också

några negativa saker att beakta då man använder sig av webbenkäter. De negativa sidorna är att de

svarande inte har en överblick över hur omfattande enkäten är, trots att det visualiseras hur långt man

kommit i enkäten. Detta medför att forskaren, enligt Hultåker, noga borde överväga hur lång enkät

som görs och att antalet frågor begränsas. Hultåker fortsätter med att lyfta fram aspekten över att de
svarande inte kan ta paus och fylla i enkäten vid flera tillfällen på samma sätt med en webbenkät som

i en pappersenkät. Hultåkers erfarenheter av webbenkäter var något jag beaktade vid uppgörandet av
min egen enkät. Vid skapandet av webbenkäter är det lätt hänt att felaktiga testvillkor uppstår och för

att undvika detta testade jag först enkäten så att den fungerar som den skulle (Hultåker, 2012, s. 141).
Bell (1995, s. 73; 81) framhåller också vikten av att kritiskt granska enkäten och provtesta den på

personer, liknande de tilltänkta respondenterna, innan enkäten sänds ut. Bell (1995, s. 83) menar att
syftet med detta är att alla ofungerande frågor eller frågor som kan medföra missförstånd kan

korrigeras så att alla frågeformuleringar sedan kommer att fungera i praktiken. Pilottest av enkäter
stöds också av (Safdar et al., 2016, s. 1274), som menar att det är speciellt viktigt att testa en enkät

som är specifikt anpassad till ett ändamål, då ett pilottest ger en inblick i om enkäten är begriplig,

fungerande och inte för mödosam. Safdar med flera (2016, TABLE 4) skriver att pilotstudien ska
göras på liknande personer som de kommande respondenterna för att säkerställa att de tilltänkta

frågorna går att förstå och att längden på enkäten verkar fungerande. Ett piloters har genomförts på

abiturienter vi ett finlandssvenskt gymnasium innan undersökningen för denna avhandling

genomföres. Frågornas utformning och att frågorna fungerar tekniskt för de som svarar var syftet med

testet. Dessa aspekter har också med tillförlitlighet att göra, vilket nedan närmare beskrivs. (Bilaga
2. Enkätens frågor)

6.4. Tillförlitlighet, giltighet och generaliserbarhet

Inom kvalitativ forskning används tillförlitlighet, giltighet och generaliserbarhet för att visa på
forskningens kvalitet (Tjora, 2010, s. 159). Dessa begrepp motsvarar i kvantitativ forskningen
reliabilitet och validitet (Trost, 2012, s. 63).

Tillförlitlighet handlar i kvalitativ forskning om att redogöra för sin egen roll som forskare i
undersökningen, då det i kvalitativ forskning är svårt att inta en helt neutral roll (Tjora, 2010, s. 159).

I denna undersökning har jag som avhandlingsskribent inte en neutral roll då det endast är jag som
läst enkätsvaren, analyserat och tolkat innehållet. Resultatet präglas av mina tolkningar. Tidigare egna

erfarenheter och uppfattningar kan också omedvetet ha färgat resultatet. Relationen mellan forskare
och respondent bör för undersökningens tillförlitlighet också redas ut, frågan om en annan forskare

56
skulle göra samma undersökning också skulle få samma resultat (Tjora, 2010, s. 161–162). Jag anser
att det inte finns någon relation mellan mig och respondenterna, så till vida att jag i inledningstexten

i enkäten har presenterat mig. Jag vet däremot inget annat om de svarande än vilken ort och kön de
representerar. Om en annan forskare skulle utföra en enkät med liknande frågor på samma abiturienter

torde det därför bli liknande resultat. Hur resultaten sedan individuellt tolkas av en annan forskare
kan däremot diskuteras. Enligt Trost (2005, s. 112) handlar detta om objektivitet i sammanhanget,

man bör klargöra resultaten så tydligt att den som läser själv kan bedöma hur svaren uppfattas. Att
använda citat i resultatredovisningen, bara det redogörs på vilket sätt de väljs ut, anses av Tjora (2010,

s. 161) öka på undersökningens trovärdighet då respondenternas röster på så vis lyfts fram. Att
reflektera över de etiska aspekterna, som nedan kommer att presenteras, samt att redogöra för vilka

frågor som ingått i undersökningen bidrar också till att öka trovärdigheten enligt Trost (2005, s. 113–
114). Trost (2012, s. 63) menar också att ofungerande frågor i en enkät ger låg grad av tillförlitlighet

medan enkla tydliga frågor ökar sannolikheten för hög tillförlitlighet. Beaktande av hur jag tänkt
gällande frågorna i min enkät har diskuterats ovan (6.3.).

Giltighet i kvalitativ forskning handlar enligt Tjora (2010, s. 162) om att göra en bedömning om
forskaren fått svar på de forskningsfrågor som från början ställdes. Författaren menar att det handlar
om att jämföra de egna resultaten med tidigare forskning på samma område. Författaren fortsätter

med att giltigheten i forskningen lyfts fram genom att redogöra för genomförandet, valen som görs,
förändringar som sker och faktorer som på olika sätt påverkande undersökningen. Bell (1995, s. 63)

definierar giltighet som att: ”Det är ett mått på om en viss fråga mäter eller beskriver vad man vill

att den ska mäta eller beskriva.”. I resultatredovisningen presenteras undersökningens resultat
utgående från mina forskningsfrågor för att visa på de svar jag kunnat ge på dem. Braun med flera

(2020, s. 3) anser att man genom presentationen av den mångfald av röster, alltså att den kunskap
som forskaren sedan informerar om i det fenomen som undersökts genom de olika enkätsvar man
förhoppningsvis fått in, kan visa på det insamlade materialets kvalitet och giltighet.

Generalisering inom kvalitativ forskning beskrivs enligt Tjora (2010, s. 163-164) i tre former. Dessa

är naturalistisk generalisering: i redovisningen beskrivs tillräckligt detaljerat det som undersökts så

att den som läser själv kan bedöm om resultaten kan anses vara giltiga, måttfull generalisering:
forskaren beskriver i vilken kontext och tid som resultatet anses vara giltigt och begreppslig

generalisering: begrepp och teorier framkommer i undersökningen som kan vara relevant även i andra
forskningssammanhang.

57

6.5. Etiska överväganden

Etiska överväganden är vid all forskning väldigt viktig. Trost (2005, s. 103) menar att ingen

undersökning i världen ska vara viktigare än att hålla sig till de överenskommelser man gett till
respondenterna, hellre ska man åsidosätta sin egen forskning. En del etiska aspekter har redan nämnts

i tidigare delar av detta kapitel, men för att klargöra vikten av etiska överväganden för denna
undersökning, lyfts de fram i en egen del.

För att kunna genomföra enkäten har forskningstillstånd ansökts från en kommun/stad per område i
Svenskfinland som presenteras för denna undersökning. Forskningstillstånden gav lov att sedan

genomföra enkäten, men ett separat godkännande från respektive gymnasium behövdes också och

har beviljats (Bell, 1995, s. 57). Genom forskningstillståndet har jag själv godkänt att en kopia på den

färdiga avhandlingen ska sändas ut till kommunerna/städerna som ingår i min undersökning, denna
information fanns också med så att respondenterna vet om det (Bell, 1995, s. 58). Abiturienterna i sin
tur valde själva om de deltog i enkätundersökningen utan andra påtryckningar än att eventuella

påminnelser gjordes, något som Trost (2012, s. 47) anser viktigt inte minst för yrkesetiken. Som ovan
nämnts kom endast de enkäter som besvarats av myndiga personer att beaktas i min undersökning.

Gymnasierna och de enskilda abiturienterna kommer för allmänheten att förbli okända och de
presenteras inte i avhandlingen för att skydda deltagarnas integritet. I enkäten fanns inga namn och

varje svarande kommer därför att förbli anonym. Kön och område i Finland är de mest personliga
frågorna som fanns i enkäten.

I slutet av enkäten, innan svaret sändes in, fanns information till abiturienterna angående tillgången

till sitt svar. Trost (2005, s. 107) använder termen ”undersökningsledarens egendom” i den meningen

att abiturienterna efter genomförd undersökning inte har någon rätt till enkäten längre, utan att den

nu tillhör forskaren. Trost (2005, s. 107) menar också att det i slutet är bra att man inte lovar något
om hur undersökningsresultatens spridning kommer att se ut, eftersom detta inte går att sia om.
Respondenterna fick i slutet av enkäten veta att endast jag som forskare kommer att se enkäterna i sin
helhet, men att en sammanställning och eventuella citat kommer att framkomma i avhandlingen (Bell,
1995, s. 58).

Inom forskningsetiken är tystnadsplikt, integritet, anonymitet och konfidentialitet viktiga aspekter att
tänka på (Trost, 2005). Tystnadsplikt gäller framförallt om man genomför intervjuer och kommer

därför inte att lyftas vidare i denna avhandling. Integritetsfrågor är viktiga att tänka på i
resultatredovisningen om direkta citat används. Direkta citat kan upplevas identitetskränkande eller

58
göra det möjligt för respondentens närstående att känna igen den svarande (Trost, 2005, s. 107).
Anonymitet definieras av Trost (2005, s. 41) som att man inte vet namnet på eller andra karakteristiska

särdrag hos respondenterna. Konfidentialitet betyder att ingen ska kunna ta reda på vem som skrivit
vad (Trost, 2005, s. 41). I denna undersökning vet ingen vem som har svarat och att röja någons

identitet blir därför svår. Det jag framförallt har beaktat är dock att inte göra direkta citat som på något
sätt kan ha för hög igenkänningsfaktor. I denna avhandling har exempelvis stavfel korrigeras så att

det skrivna går att läsa (Braun et al. 2020, s. 4). Elektroniska enkäter ger ofta deltagarna en känsla av

att vara helt anonyma eftersom forskaren inte kan se respondenterna eller vet deras namn, trots att det

i praktiken kunde gå att lokalisera IP-adresser (Braun et al., 2020, s. 4-5). Att på något sätt försöka
lokalisera IP-adresser är inget som avhandlingsskribenten varken har varit intresserad av eller har

som avsikt att göra.

6.6. Undersöknings- och analysprocessen

Tidigare i detta metodkapitel redogörs för vikten av att göra ett pilottest på liknande respondenter

som den egentliga undersökningen sedan ska göras på. Pilottestet för denna undersökning gjordes i
början av höstterminen 2020 och några abiturienter besvarade enkäten med frågor om lärare inom
småbarnspedagogik. Frågorna ansågs fungerande, ge sådana svar som förväntades och sådana svar
som gick att koppla till forskningsfrågorna. Frågorna i pilotenkäten och undersökningens enkät såg
därmed likadana ut.

I den inledande kontakten med rektorerna vid de fem gymnasierna som för denna undersökning är

aktuell, kom förslaget själva från tre av fem rektorer att informationskanalen Wilma kunde vara ett
bra sätt att nå ut med enkäten till abiturienterna. Orsaken till att använda Wilma istället för Facebook,
som var avhandlingsskribentens ursprungliga plan, uppgavs vara att abiturienterna inte använder och

läser Facebooksidorna. Avhandlingsskribenten valde därför att kontrollera om Wilma också var ett
alternativ att få kontakt med abiturienterna vid de övriga två gymnasierna och så var fallet. Wilma
blev alltså den kanal som användes för att sända ut enkäten till abiturienterna. Detta ledde till att jag
själv som avhandlingsskribent inte har administrerat publiceringen av enkäterna, utan rektorer eller
lärare har hjälpt till med detta. Med detta som bakgrund är det svårt att avgöra om enkäten publicerats

exakt samma dag åt alla abiturienter, men alla abiturienter ska ha fått länken till enkäten under samma

vecka, 26.10–30.10.2020. Då enkäten varit öppen en vecka sändes länken igen till abiturienter på de
tre områden som det kommit in färst svar ifrån, med förhoppningen att det skulle komma några fler.

Eftersom jag själv inte kunde publicera enkäten, valde jag att inte be om fler om-publicering, utan

59
nöjde mig med de svar som kom in efter dessa publiceringar. Enkäten var öppen fram till den sista
november 2020. Totalt inbringade enkätundersökningen 35 enkätsvar.

Här redogörs kort för hur bakgrundsfrågorna gällande ålder, kön och region såg ut. Av de 35
enkätsvaren var två enkäter besvarade av personer under 18 år. Eftersom enkätsvar av personer under

18 år skulle behöva underskrift av vårdnadshavare och separat forskningstillstånd och jag för denna

avhandling inte har det, har dessa svar förkastats och därmed inte beaktats. Detta betyder att 33
enkätsvar utgör grunden för analysen och resultatredovisningen. Enligt svaren på kön har 11
abiturienter uppgivit att de är män och 22 abiturienter har uppgivit att de är kvinnor. Statistiskt ser

fördelningen av enkätsvar i frågan om kön ut på följande sätt: en tredjedel av de svarande är män och

två tredjedelar kvinnor. Regionmässigt har 3 abiturienter vardera från Huvudstadsregionen och Västra
Nyland svarta, 5 abiturienter från Östra Nyland, 8 abiturienter från Österbotten och 14 abiturienter

från Egentliga Finland har svarat på enkäten. Då enkätsvaren regionmässigt ser så olika ut har någon

regionmässig jämförelse inte gjorts i denna avhandling, utan abiturienternas svar har analyserats som

en helhet.

Efter de inledande bakgrundsfrågorna fick abiturienterna svara på öppna frågor och på så vis själva
skriva fram sin bild av lärare och verksamheten inom småbarnspedagogik. Svaren från dessa frågor

kommer i följande kapitel, resultatredovisningen, att analyseras och skrivas fram genom ett
diskursanalytisk

perspektiv

med

fokus

på

hur

abiturienter

konstituerar

lärare

inom

småbarnspedagogik och småbarnspedagogisk verksamhet. Citat kan användas för att visa på
gemensamma teman som framkommit i svaren menar Bell (1995, s. 146). Abiturienternas sätt att
tänka om lärare och verksamhet inom småbarnspedagogik kommer att tolkas men också att lyftas

fram genom olika citat för att visa på vad som är sanning om lärare och verksamhet inom
småbarnspedagogik i denna undersökning.

Ur ett diskursanalytiskt perspektiv är det relevant att diskutera vilka sanningar som skapas, vad som
är normalt eller onormalt och vad som tas för givet i en text (Bolander & Fejes, 2009, s. 81). Det är

också skäl att lyfta fram vilken rådande diskurs som aktiverats genom enkäten och därmed indirekt
av avhandlingens syfte och forskningsfrågor. Inom diskursanalys är det språket som ligger i fokus

och det som studeras menar Bolander och Fejes (2009, s. 81). Författarna fortsätter med att beskriva

att man i diskursanalys studerar likheter och olikheter inom materialet samt försöker hitta mönster i
de texter, språk, som studeras. I analysprocessen för denna avhandling har fokus legat på att hitta
mönster och samband, men även olikheter i abiturienternas sätt att konsturera lärare och verksamhet

60
inom småbarnspedagogoik i de enkätsvar som kom in. Svarnen har lästs, tolkats och jämförts för att
finna vad abiturienterna innesluter och utesluter i sina konstruktioner. Annalysen, genom

avhandlingsskribentens tolkningar och jämförelser, synliggör hur abiturienter i Svenskfinland

konstuerar en bild av lärare och verkamhet inom småbarnspedagogik. Målet med analysen, likt Tjora
(2010, s. 137) beskriver, har varit att de som läser resultatet ska få en större förståelse av hur

abiturienter synliggör lärare och verksamhet inom småbarnspedagogik utan att för den skull själv ha

gått igenom alla data som ligger till grund för undersökningen.

Då man i forskningssamanhang använder öppna frågor är det vanligt att man skriver ut svaren för att
få en överblick av alla svar för att sedan kunna hitta eventuella återkommande tendenser skriver Bell

(1995, s. 146). Efter att enkäten stängdes har därför svaren skrivits ut för att på så sätt kunna
analyseras, jämföras och sammanställas för att lättare kunna ta reda på vilken den rådande diskursen

om lärare och verksamhet inom småbarnspedagogik är för abiturienter i Svenskfinland. Svaren
kategoriserades först per abiturtient med olika färger för att kunna se mönster i svaren. Exempelvis

om en abiturient var intresserad av att arbeta som lärare inom småbarnspedagoik också var intresserad

av att studera till lärare inom småbarnspedagogik. Analysen av resutlatet har också gjorts genom att
jämföra ord och uttryck med hänvisning till Alvesson och Sköldberg (2008, 465) som menar att
diskursanalys vill studera variationer i olika yttranden, då samma fenomen kan beskrivas på olika

sätt. En del ord som är synonymer har kategoriserats och räknats ihop som en helhet. Exempelvis

sköta om och ta hand om har tolkats som synonymer och likaså har undervisa och lära ut sett som
synonymer. Att räka förekomsten av ord och uttryck har varit ett sätt för att skriva fram abirurenternas
synliggörande. Likaså har svaren tolkats och kategorisaerats som positiva, neutrala eller negativa.

Braun med flera (2020, s. 10) skriver att det är mer sannolikt att mening läggs till specifika frågor

eller svar, ju mer tolkande och diskursiv analysen är. I redovisningen presenteras därför enskilda
abiturienters svar inte som helheter, utan alla abiturientens svar skrivs fram som en enhet med stöd
av en del citat i samband med de olika frågorna. En del abitureinter har gett längre och utförligare

svar och andra har gett korta svar. En del abiturienter har svarat mångsidigt på frågorna medan det i
andra svara bara har varit en punkt eller ett sträk. På så vis har det varit en stor variation i vad som
gått att utläsa av svaren. En del frågor från enkäten har slagits ihop i analysprocessen eftersom

frågorna och på så vis svaren gått in i varandra. Svaren har därför tolkats som helheter för att
redogöras som mönster. Antal abiturienter som svarta si eller så i resutlatredovisningen stämmer

därför inte alltid överens med 33 svar. Intresset i denna undersökning har inte varit att lyfta fram
specifika personer, om de vill eller inte vill arbeta inom småbarnspedagogisk verksamhet, inte heller

61
lyfts enskilda abiturienters tyckande fram och tolkas som mer rätt än någon annans. Genom en
gemensam presentationen av analysen av enkätsvaren synliggörs abiturienternas egna röster och

texter.

62

7. Resultatredovisning

I detta kapitel presenteras resultatet genom en analys av enkätsvaren från abiturienterna för att

redovisa hur abiturienter konstruerar lärare inom småbarnspedagogik och småbarnspedagogisk
verksamhet med koppling till avhandlingens forskningsfrågor och teorikapitel. Enkäten publicerades

under vecka 44 (26.10–30.10.2020) och var öppen fram till 30.11.2020. Resultatredovisningen från
undersökningen baserar sig på 33 svar av abiturienter från Svenskfinland. Resultaten har

kategoriseras i fyra kategorier och fokus för denna resultatredovisning ligger på att skriva fram de
mönster som framkommit. Inledningsvis beskrivs strukturen för denna resultatredovisning. Därefter

presenteras abiturienters sätt att konstruera lärare inom småbarnspedagogik och småbarnspedagogisk
verksamhet genom fyra kategorier. Slutligen finns i detta kapitel ett diskuterande sammandrag av

analysen med koppling till avhandlingens forskningsfrågor.

7.1. Resultatredovisningens struktur

I inledningen till denna avhandling beskrevs en hypotes om avhandlingsskribentens tankar kring

varför man inte vill jobba som lärare inom småbarnspedagogik. Denna hypotes berör ointresse för

utbildningen, okunskap om arbetsuppgifter, att lönen inte är tillräckligt hög och att

arbetsförhållandena inte lockar. Det fanns också en vilja att ta reda på om abiturienter har en insikt i
att det råder brist på behörig personal och om abiturienterna på grund av denna brist har förståelse för

att de har goda möjligheter att direkt kunna komma ut i arbetslivet efter avlagd examen. De olika
teorikapitlen i denna avhandling berör olika teman som framkommer i hypotesen. Avhandlingens

teoretiska kapitel står i sig som en bas för avhandlingen och en grund för uppbyggnaden av denna
resultatredovisning. Teorikapitlen bygger på avhandlingens forskningsfrågor. Teoridelens
kronologiska ordning kändes relevant att i detta sammanhang återkoppla till då abiturienternas

enkätsvar analyserades. Resultatredovisningen är uppbyggd kring utbildning, småbarnspedagogisk

verksamhet, yrkesval och yrkesbeskrivning samt arbetsförhållanden och brist på behöriga lärare inom
småbarnspedagogik. Det går att dra paralleller i de mönster som framkom i abiturienternas svar och
de kan kategoriseras enligt de ovannämnda kategorierna.

Avhandlingens svar på forskningsfrågorna och om hypotesen för avhandlingen stämmer kommer
nedan diskursivt att skrivas fram genom de olika kategorierna. Utgående från syftet och

forskningsfrågorna avser avhandlingen synliggöra hur abiturienter i Svenskfinland konstruerar yrket

lärare inom småbarnspedagogik, vad abiturienterna vet om småbarnspedagogisk verksamhet och de
arbetsuppgifter en lärare inom småbarnspedagogik har. Vidare synliggörs abiturienters

konstruktioner gällande studier till lärare inom småbarnspedagogik, orsaker till varför abiturienter

63
kunde tänka sig eller inte kunde tänka sig att jobba som lärare inom småbarnspedagogik och vilka de
bakomliggande orsakerna är.

7.2. Utbildning

Under denna rubrik analyseras abiturienternas svar kopplade till utbildningen till lärare inom
småbarnspedagogik. Svaren är relaterade till de utbildningslinjer som finns i Vasa och Helsingfors

och svaren har alltså analyserats så att utbildningarna på svenska till lärare inom småbarnspedagogik
har beaktats. Om någon abiturient eventuellt härlett sina svar till de finska studieorterna, har dessa
svar räknats in i de som anses sakna erfarenhet av utbildning till lärare inom småbarnspedagogik.

I enkäten till abiturienterna fanns en fråga som berörde vilka studier som behövs för att bli lärare
inom småbarnspedagogik. Utbildningen till lärare inom småbarnspedagogik blev universitetsstudier

så sent som 1995 och för att kunna se vilka uppfattningar abiturienterna har gällande vilka studier

som behövs för att börja arbeta på daghem, ansågs denna fråga relevant. Elva abiturienterna har en

uppfattning om att universitetsstudier behövs och inkluderat i dessa svar är att de antingen har nämnt
universitetsstudier, Åbo Akademi eller kandidat- eller magisterutbildning. Relativt många, tio

abiturienter, har nämnt pedagogik eller småbarnspedagogik och sex har nämnt psykologi. En del har
satt ett frågetecken efter sina svar, andra har satt in ord som ”typ”, ”kanske” eller ”något”, vilket tyder

på att abiturienterna inte är helt säkra på vilken utbildning som behövs. Fyra har svarat att de inte vet

vilken utbildning som behövs. Två har nämnt utbildning till närvårdare. Räknar man ihop de som satt
frågetecken eller använt frågande ord som ”typ”, ”kanske” eller ”något”, med de som inte vet vilken
utbildning som behövs (även de som nämnt närvårdare anses inte veta vilken utbildning som behövs

för att bli lärare inom småbarnspedagogik) blir det totalt 13 abiturienter som inte har en klar

uppfattning om vilka studier som behövs för att bli lärare inom småbarnspedagogik. De rådande
mönster som syns i abiturienternas sätt att skriva fram sina tankar om vilka studier som behövs, är att
abiturienter är osäkra på vilken utbildning som behövs för att bli lärare inom småbarnspedagogik.

Svaren är framskrivna på ett sådant sätt att de tolkas som att abiturienterna mestadels har gissat på
sådant innehåll som de kanske tror att en utbildning till lärare inom småbarnspedagogik kan innefatta.

I en fråga som rörde studieorterna där man kan studera till lärare inom småbarnspedagogik och vad

abiturienterna tänker om dem, ser man också en stor osäkerhet i svaren. Abiturienterna verkar inte ha
en tydlig bild av var man kan studera till lärare inom småbarnspedagogik. Uppfattningar om att man

fortsättningsvis endast kan studera till lärare inom småbarnspedagogik i Vasa syns i åtta av svaren
och relativt många har svarat att de inte vet, har inte svarat på frågan eller är inte säkra på var man

64
kan studera till lärare inom småbarnspedagogik och inom denna kategori har också de som nämner
andra orter än Vasa och Helsingfors räknats in. Totalt 25 abiturienters svar ryms inom ramen för

denna osäkerhet eller okunskap om var utbildning på svenska till lärare inom småbarnspedagogik
finns. Fem lyfter fram att de inte är beredda att flytta så långt hemifrån eller att det borde finnas

utbildning på fler orter. Endast två abiturient har svarat Helsingfors och en med ett frågetecken efter

och den andra: ”Tror det är i åbo/helsingfors”. På det sätt som svaren framskrivs är alltså

utbildningslinjen till lärare inom småbarnspedagogik i Helsingfors ännu okänd för abiturienter i

Svenskfinland. Det råder dessutom en väldigt stor brist på kunskap överlag om var i Finland
utbildningarna till lärare inom småbarnspedagogik finns.

Längre fram i denna redovisning presenteras abiturienternas intresse för att studera till lärare inom
småbarnspedagogik och i de svar som berör den frågan framkommer det ointresse. Att abiturienterna

därför inte har en korrekt uppfattning om var utbildningarna finns eller vilka studier som behövs för

att bli lärare inom småbarnspedagogik kan kopplas till mönster av ointresse och brist på kunskap om

småbarnspedagogisk verksamhet.

7.3. Småbarnspedagogisk verksamhet

Under denna rubrik skrivs abiturienternas svar som kan kopplas till deras konstruerande av

småbarnspedagogisk verksamhet fram. Småbarnspedagogisk verksamhet skrivs inte fram på ett

positivt och övertygande sätt av abiturienter i Svenskfinland. En stor okunskap i vad
småbarnspedagogisk verksamhet är och vad den innehåller går att utläsa. Överlag skrivs verksamhet

på daghem fram på ett lättvindigt sätt. Rådande mönster kring småbarnspedagogisk verksamhet är

inte så lätta att fånga. Många abiturienter har svarat på ett sådant sätt så att inget konkret går att

greppa. Ingen fördjupad syn och förståelse för hur småbarnspedagogisk verksamhet ser ut idag syns
i svaren. Några mer tydligt återkommande fenomen syns dock och de skrivs nedan fram.

Lek är den verksamhet som tydligt framkommer i svaren från abiturienterna i enkäten. I 17 svar

nämns lek på olika sätt, men mest som ett innehåll i verksamheten i sig. Att småbarnspedagogisk
verksamhet består av lek i någon form kan därför sägas vara ett mönster i hur abiturienter konstruerar

småbarnspedagogisk verksamhet. Andra typer av verksamhetsinnehåll nämns, men inte lika frekvent

eller på ett sådant sätt så att det går att påstå att abiturienter vet att sådan verksamhet sker inom
småbarnspedagogisk verksamhet. I relativt många svar har abiturienterna nämnt olika rutinsituationer

som måltider och vila. Att verksamheten sker såväl inne som ute är annat som framkommer i

65
abiturienternas framskrivningar av småbarnspedagogisk verksamhet. I fem svar nämns kontakt till
vårdnadshavare som en del av den dagliga verksamheten.

Det som kan lyftas fram är att abiturienter till stor del konstruerar sina svar kring verksamheten på ett

sådant sätt som att det finns ett innehåll i verksamheten eller att den består av olika typer av program
för småbarn. Det är dock mer allmänt konstaterat och inte så konkret beskrivet vad detta program

eller denna verksamhet består av. Att verksamheten till någon del bygger på lärande, utveckling eller

undervisning skrivs på olika sätt fram i ungefär hälften av enkätsvaren. Att det inom
småbarnspedagogiken sker någon form av verksamhet där lärande sker, kan utgående från detta sägas
vara ett mönster i abiturienters sätt att konstruera småbarnspedagogisk verksamhet.

Det kan skönjas en lättvindig ton i svaren och det finns ord som en som själv arbetar som lärare inom
småbarnspedagogik reagerar på och upplever som negativa. Om detta har att göra med den allmänna

synen på småbarnspedagogisk verksamhet eller att det är ungdomar som svarat och använder ett

sådant språk är svårt att avläsa utgående från enkätsvaren. Hur abiturienter föreställer sig en vanlig
dag från morgon till eftermiddag konstrueras kortfattat dock ganska nedsättande. Flera abiturienter

konstruerar småbarnspedagogisk verksamhet så att det behövs drickas kaffe. Om detta ska tolkas som

att man behöver det för att orka eller om det bara är en uppfattning om att de som jobbar på daghem

dricker mycket kaffe går inte att utläsa. Som tillägg i frågan om hur abiturienter föreställer sig en

vanlig dag från morgon till eftermiddag bör göras att tre abiturienter svarat att de inte kan svara på
denna fråga, att de inte vet.

Frågan om hur abiturienter konstruerar småbarnspedagogisk verksamhet är inte så lätt att analysera
då innehållet i svaren är väldigt varierande, olika omfattande och har olika utgångspunkter. Den
övergripande tonen i svaren är ganska enkelt framskrivet, men en del svar är ändå innehållsrika och
dessa abiturienter verkar ha en uppfattning om vad som sker inom småbarnspedagogisk verksamhet.

De flesta har tagit fasta på dagens struktur och de rutiner som finns under en verksamhetsdag samt
att verksamheten består av lek och lärande. Den rådande diskursen som syns i denna undersökning är
att abiurineter inte så väl känner till den småbarnspedagogiska verksamheten och branschen överlag.

7.4. Yrkesval och yrkesbeskrivning

Under denna rubrik skrivs abiturienternas enkätsvar som berör deras konstruerande av att själv

studera till lärare inom småbarnspedagogik med paralleller till yrkesval fram. I enkäten till

abiturienterna fanns frågor som berörde vad de ansåg om att själv börja studera till lärare inom

66
småbarnspedagogik och vilka uppfattningar abiturienterna hade om studieorterna för studier till lärare
inom småbarnspedagogik. Det fanns också en fråga om vad de tänker om att själv jobba som lärare

inom småbarnspedagogik. Dessa frågor relateras i denna analys till hur abiturienter kan eller inte kan

tänka sig att göra ett yrkesval som leder till att bli behörig lärare inom småbarnspedagogik.
Abiturienternas sätt att konstruera vad en lärare inom småbarnspedagogik har för arbetsuppgifter

kommer senare under denna rubrik att skrivas fram. Detta kan sägas beskriva hur abiturienter i

Svenskfinland konstruerar yrkesbeskrivningen för lärare inom småbarnspedagogik. I svaren kan

skönjas en del okunskap och även till viss del nedsättande syn på vad en lärare inom
småbarnspedagogik har som arbetsuppgifter.

Det är nio abiturienter som svarar i en ton som för avhandlingen ses ur en positivare vinkling till att

göra ett yrkesval för att själv bli lärare inom småbarnspedagogik. Av de som skriver att de kunde
tänka sig att studera till lärare inom småbarnspedagogik är det ändå så få som två som faktiskt fullt

ut kunde tänka sig att börja studera till lärare inom småbarnspedagogik. Den ena av dessa två skriver

att Vasa är den enda staden man kan studera till lärare inom småbarnspedagogik och har därför tänkt

att söka sig till socionomstudier. Båda har uppget att de är kvinnor. De övriga sju som svarat i
positivare ton har alla sedan konstaterat att det finns andra studier som de är mera intresserade av.
Sju abiturienter har svarat mera vacklande och det verkar som att de inte ännu har reflekterat över

vad de vill börja studera eller så finns möjligheten att de inte vet att det finns ett yrke som lärare inom

småbarnspedagogik. Det kan också vara så att de inte vill skriva ut att de inte vill studera
småbarnspedagogik. Sexton abiturienter har svarat definitivt nej till studier in småbarnspedagogik

och en har valt att endast sätta ett sträck på frågan. Mönstret som ovan beskrivs visar en negativ
inställning till att studera och därmed göra ett yrkesval som leder till att bli behörig lärare inom
småbarnspedagogik.

En tolkning av svaren som görs i denna analys är att abiturienter inte har en tydlig bild av

småbarnspedagogisk verksamhet. Detta är också återkommande i delen kring studier till lärare inom
småbarnspedagogik. Flera abiturienter har svarat med ord som vet inte, kanske - kanske inte,

knappast, antagligen inte, är inte intresserad nu i alla fall eller skulle kunna ha det som en plan B,

vilket enligt ordval kan tyda på att abiturienterna inte är säkra på vad det innebär att studera till lärare
inom småbarnspedagogik, att termen lärare inom småbarnspedagogik inte är klart definierat för

abiturienterna. Ordvalen känns helt enkelt vacklande och inte helt säkra. Svaren kan inte helt utesluta
att de kanske kunde tänka sig att studera, samtidigt som det inte heller går att säga att de är väldigt

intresserade och kommer att börja studera till lärare inom småbarnspedagogik. Ett mönster om

67
odefinierade tankar om studieval syns tydligt i abiturienternas svar i frågan kring att själv studera till
lärare inom småbarnspedagogik. Sammankopplat med den överlag negativa bilden samt en stor

okunskap och ett ointresse kring småbarnspedagogik som enligt avhandlingsskribenten anses
framkomma, blir också ett mönster av ointresse i denna fråga något som framträder.

Som orsaker till varför abiturienterna inte vill börja studera till eller arbeta som lärare inom

småbarnspedagogik lyfts fram att lönen är för lång, att man inte tycker om barn, att studierna är för
omfattande och att studieorten inte är den rätta. Mönster som syns är att det egna intresset och det
egna jaget är av vikt i abiturienternas framtida yrke. För att bli lärare inom småbarnspedagogik anser

abiturienterna sig själva inte vara tillräckligt intresserade, motiverade eller så skrivs det fram att yrket

inte passar eller lockar tillräckligt mycket.

Ur ett könsperspektiv kan yrkesval och studier till lärare inom småbarnspedagogik vara intressant att

lyfta fram. I metoddelen som beskriver undersöknings- och analysprocessen (6.6.), framkommer det

att två tredjedelar av de svarande är kvinnor och en tredjedel är män. I detta sammanhang kan det

kopplas vidare till frågan om förhållningssättet att själv börja studera till lärare inom

småbarnspedagogik. I enkätsvaren är det två män som inte helt avfärdar tanken, även om svaren inte
är positiva utan framskrivna som: ”Kanske, kanske inte” och ”Knappast”. Av kvinnorna är det tolv

som har ett positivare eller ett inte helt negativt förhållningssätt till att själv studera och en som har

svarat att hon inte vet om hon vill studera till lärare inom småbarnspedagogik. Den enda som helt
skriver att studier till lärare inom småbarnspedagogik skulle kunna vara ett allternativ är kvinna. Ett
mönster av ointresse syns tydligt i denna fråga, speciellt av män, men även av kvinnor. Att en

övervägande majoritet är kvinnor som svarat på enkäten är också ur ett könsperspektiv diskuterbart.

Att män är ännu mer ointresserad av småbarnspedagogisk verksamhet än kvinnor visar analysen av

enkätsvaren. Överlag anses ett ointresse för branschen synas genom att deltagarantalet i enkäten

endast var 33 (35) abiturienter. Enkäten skickades ut till fem olika gymnasieskolor runt om i

Svenskfinland och borde ha kunnat inbringa många fler svar. De som inte valt att delta i enkäten, har

troligen valt bort att svara på grund av ointresset av småbarnspedagogisk verksamhet. Denna tolkning
gör avhandlingsskribenten efter analysen av de svar som inkom.

Frågan om att själv börja studera inom småbarnspedagogik kan kopplas till vad abiturienterna har

svarat på i frågan som gällde vad abiturienterna tänkte om att själv jobba som lärare inom
småbarnspedagogik. De som var positivare till att jobba som lärare inom småbarnspedagogik

68
var också positivare till att börja studera till lärare inom småbarnspedagogik, då frågorna

jämfördes. Detta stämde väl övenens då svaren kategorisrades som positiva, neutrala och negativa.

Tendenserna mellan de båda frågorna överensstämde i nästan alla svar. Frågan om att själv jobba
som lärare inom småbarnspedagogik kan delas upp i nio positiva svar, åtta vacklande svar och
sexton negativa svar. Till de positiva svaren har även liknande som nedanstående räknats:

”Det skulle vara kul. Har planer på att bli lärare men inte inom småbarnspedagogik. Problemet är

att man behöver tålamod och en viss inställning för att orka med barnen. Dessutom är lönen inte så
hög; vad jag vet.”
och

”Skulle vara lärorikt, mångsidigt och roligt. Tror tyvärr inte jag skulle orka med så pass liknande

dagar under en längre tid.”

Av de mer positiva svaren är det tre abiturienter som skriver att de kunde tänka sig att arbeta inom
branschen, men bara en kort period i livet. Trots att majoriteten av abiturienterna är negativa till

studier inom småbarnspedagogik, är det ändå närmare 30 % som i denna fråga svarar i en positivare

ton.

Abiturienterna skriver fram vad de tänker att en lärare inom småbarnspedagogik har för

arbetsuppgifter på ett sätt som tyder på att en majoritet av de som svarat har ganska bra koll på sådant

som ingår i verksamhet på daghem. Fem abiturienter har dock relaterat alla sina svar till att vara lärare

i skola och benämningen lärare inom småbarnspedagogik anses ha aktiverat deras rådande tankar om
skola och lärare inom den grundläggande utbildningen. Det kan kanske framförallt vara den nya
benämningarna lärare och småbarnspedagogik som ännu inte är etablerad bland unga. Enkäten

avslutades med en öppen fråga där abiturienterna avslutningsvis fick tillägga något om de ville. Enligt

andra forskare kunde en öppen fråga ge deltagarna en möjlighet att fördjupa sina svar i någon fråga
eller tillägga något som i denna undersökning kunde bidra till bilden av hur abiturienter konstruerar

lärare inom småbarnspedagogik och småbarnspedagogisk verksamhet. De flesta abiturienter valde att
endast sätta ett sträck, en punkt eller skriva nej på denna fråga. En abiturient som kopplar sina svar
till skola har svarat att det i abiturientens hem finns en

familjemedlem som arbetar som

lågstadielärare. Att termen lärare inom småbarnspedagogik kopplas till lärare i skola har därför sina
förklaringar, eftersom det finns någon i personens närhet som jobbar där och på så vis säkert har en

uppfattning om yrket och hur det konstrueras i hemmet. Denna abiturienter har antagligen tagit fasta

på ordet lärare i sina svara. Det finns även ett öppet svar som stöder tanken på att de nya

benämningarna lärare inom småbarnspedagogik (som kom i och med den nya lagen om
småbarnspedagogik 2018) inte ännu är etablerade bland abiturienter och som kan vara orsak till att

69
flera abiturienter härlett sina svar till skolan. Både lärare och (småbarns)pedagogik har historiska
kopplingar till skolan och att det nu även är en del av småbarnspedagogiken verkar inte alla veta.

Följande har en abiturient svarat: ” Jag visste inte att det fanns en sådan term som ”lärare inom
småbarnspedagogik” innan denna enkät.”. Att i enkäten använd termen lärare inom
småbarnspedagogik var ett medvetet val av avhandlingsskribenten för att se om termen har etablerats
i samhället.

Abiturienters sätt att konstruera och därmed ge sina syner på en yrkesbeskrivning till

lärare inom småbarnspedagogik skrivs nedan fram. De relaterar lärare inom småbarnspedagogik till
att jobba med barn eller att jobba på daghem. Återkommande påståenden i svaren från

abiturienterna är att ta hand om/sköta om barn, leka och undervisa/lära. Sociala normer och

grundläggande färdigheter lyfts i flera svar fram samt att förbereda barn för kommande skolgång.

En del har skrivit ut att läraren fungerar som stöd för barn medan andra mera har skrivit det med ord
som kan översättas till att lärare inom småbarnspedagogik har en en stödjande roll i sina

arbetsuppgifter. Några abiturienter har också lyft fram att planering ingår i yrkesbeskrivningen av

lärare inom småbarnspedagogik. Följande citat visar hur abitureinterna kunde konstrerar yrket lärare
inom småbarnspedagogik:

”Man äter morgonmål med vissa barn, sedan har man gemensamt program t.ex. kan läraren lära ut

matematik mha. olika spel. Efter lunch är man ute tillsammans, vilket betyder friare program. På
eftermiddagen planerar man programmet för följande dag.”
och

”Åka till arbetet övervaka barnen samling med barnen, gå igenom datum, dag, sånger och

berättelser övervaka och hjälpa barnens lek och underhållning inne och ute hjälpa barnen att äta
och vara i kontakt med föräldrar”.

De varierande svaren pekar på att abiturienter har en uppfattning om att arbetsuppgifterna är
mångsidiga. I svaren syns dock också mönster av lättvindighet, negativt klingande- och

dominerande inslag som till exempel i följande citat: ”Dom typ övervakar vad barnen håller på
med, hjäper till med diverse problem som kan uppstå. Sedan kanske någon kaffepaus”.

I flera svar säger abiturienterna att lärare inom småbarnspedagogik övervakar eller vaktar barnen.
Abiturienterna använder också ord som uppfostra och att lära barn att uppföra sig. Flera svar

handlar också om att lärare inom småbarnspedagogik ska få barn att fungera socialt. Detta klingar
negativt i den bemärkelsen att läraren ses som överordnad istället för delaktig tillsammans med

barnen. Att finnas till för barnen, att ta barnens perspektiv eller beakta barnens perspektiv saknas

70
nästan helt i analysen av svaren. På det sätt som abiturienterna konstruerar lärare inom

småbarnspedagogik ska de dominera över barnen. På följande sätt kunde abiturenter skriva fram en

vanlig dag för en lärare inom småbarnspedagogik: ”Kommer på jobb. Kokar kaffe. Träffar kollegor
och börjar ta emot barn. Diskuterar eventuellt med föräldrar. Underhåller och vaktar barnen, ser
till att de får mat och att de mår bra. Skickar hem barn och pratar eventuellt med föräldrar.”.

Ovan i analysen har nämnts mönster som pekar på nedsättande syn på, kombinerat med okunskap

och lättvindighet kring lärare inom småbarnspedagogik. Med nedsättande menas här att val av ord
ger en uppfattning om att yrket inte har så hög status. Att arbetet som lärare inom

småbarnspedagogik konstrueras på ett nedsättande och lättvindigt vis visar följande citat: ”Tänker

främst på det klassiska yrket ”dagistant” yrket, alltså de som jobbar på daghem.”. Detta citat kan
också analyserar ur ett genusperspektiv. Citatet anses av avhandlingsskribenten konstruera vilket

kön som kopplas till att vara lärare inom småbarnspedagogik. Likaså visar följande konstruktion på
samma mönster: ”Dagismamma”.

Det som abiturienterna verkar tycka vara roligt med att jobba som lärare inom småbarnspedagogik

är barnen. 27 av 33 lyfter fram barnen på olika sätt, att få jobba med barn, se deras utveckling, lära
dem saker, hjälpa barn eller att få ta del av deras tankar. På följande sätt kunde detta konstreueras:

”att arbeta med barnen och få se hur de utvecklas och växer”. Att få jobba med barn är alltså något
som framförallt lyfts fram på ett positivt sätt och i stor utsträckning och det är ett av de mest

framträdande mönster som kan utläsas från enkätsvaren. Att många abiturienter lyfter fram barnen
som positivt är något som kan tolkas som att intresse för att arbeta med barn i framtiden kunde

finnas. I en del svar sätter man detta perspektiv i relation till sig själv, exempelvis genom att barn
får en på gott humör, att det verkar lätt, att man blir uppskattad eller att man får vara en del av en
persons barndom: ”Få ha kontakt med småbarn och deras tankar och uppfinningar. Vara en stor
del av en persons barndom. Möjlighet att påverka framtida generationer.”. Ett återkommande
mönster i analysen av alla svar är att abiturienterna sätter sig själv i fokus, perspektivet

självcentrerat är därmed något som kan sägas vara det som abiturienterna använt sig av i sina
konstruktioner av lärare och småbarnspedagogisk verksamhet.

Fyra abiturienter tycker inget verkar vara roligt med att jobba som lärare inom småbarnspedagogik,
medan två abiturienter lyfter fram att arbetet verkar vara varierande, att varje dag är annorlunda eller

inte skulle bli tråkig. Detta är två helt olika perspektiv på hur yrkesuppfattningen ser ut bland

abiturienter. Variation och att det inte skulle bli tråkigt anses konstruera yrkesbeskrivningen på ett

71
positivt sätt. Samtidigt är ledsamt att se att det också finns abiturienter runtom i Svenskfinland som
inte hittar någonting alls att lyfta fram ur en positiv synvinkel.

7.5. Arbetsförhållanden och brist på behöriga lärare inom småbarnspedagogik

Arbetsförhållanden och bristen på behöriga lärare inom småbarnspedagogik kan enligt tidigare

forskning och det som i denna avhandling framkommit i teorikapitlen kopplas samman. Det som

framkommer i abiturienternas enkätsvar kan också förstås genom ett mönster som tyder på att bilden

av oattraktiva arbetsförhållanden råder, vilket i sin tur leder till att abiturienter inte vill arbeta som
lärare inom småbarnspedagogik. Att det i samhället råder en brist på behöriga lärare inom
småbarnspedagogik är däremot något som abiturienterna skriver fram i sina svar. Analysen tyder på

att abiturienterna vet att bet råder brist på behöriga lärare, men arbetsförhållanden och yrkets status
gör det för oattraktivt för att de själva skulle vilja börja arbeta inom branschen.

I svaren som gäller frågan om vad abiturienterna anser som negativt med att vara lärare inom

småbarnspedagogik återkommer lönen i sju av svaren, lönen anses vara för låg. Att lönen anses vara
för dålig framkommer även i fem andra svar i olika delar av enkäten. Ett mönster kring hur

abiturienter skriver fram arbetsförhållandetn anses därför vara att yrkets lön är för oattraktiv för att
de själva skulle vilja börja arbeta som lärare inom småbarnspedagogik.

Arbetsförhållanden som är oattraktiva och kan kopplas till att jobba med barn lyfts fram på lite olika

sätt, men kan sägas vara ett annat mönster som syns i abiturienternas svar. Att barn skriker, mycket
ljud, eller också skrik i kombination med att hörseln kan skadas inom yrket anser sex abiturienter. Att

barnen är jobbiga eller att det är jobbigt att hålla reda på alla barn skriver sex abiturienter. Tre
abiturienter skriver fram att det negativa inom yrket är barnen i sig, utan att reda ut saken desto mera.

En abiturient har skrivit: ”För mycket barn eller för lite personal.”, något som också berör

uppfattningen om arbetsförhållandet inom småbarnspedagogisk verksamhet kopplat till synen på barn
och den rådande bristen på personal inom fältet.

Ett tredje mönster som berör arbetsförhållanden som syns i svaren kan tolkas ur ett perspektiv som

kopplas till abiturienternas egna personligheter. Några abiturienter har tangerat arbetsförhållandet på
så vis att fyra abiturienter har sammanfattat yrket med att det är för hektiskt, ansträngande eller

energikrävande, en har konstruerat yrket som stressigt och en annan anser att man behöver ha bra
tålamod för att arbeta som lärare inom småbarnspedagogik och anser sig inte ha detta tålamod. Att
arbetet anses vara för krävande för abiturienterna ur det perspektivet att man måste samarbeta med

72
föräldrarna syns i fem svar. En abiturient lyfter fram yrket ur det perspektivet att det inte anses så
värdefullt och att detta kunde vara frustrerande. Det finns också två abiturienter som lägger sig själva

i fokus i den mening att de menar att yrket inte skulle stimulera dem tillräckligt mycket, att det skulle
vara ett för ensidigt arbete. I två svar framkommer det att abiturienterna har varit på prao på daghem,

men arbetsförhållandena lyfts fram på ett sådant sätt att de kan konstatera att de inte vill jobba på

daghem i framtiden. Ovanstående mönster i arbetsförhållanden och att sätta sig själv i fokus

konstruerats så att yrket anses för krävande och frustrerande. Det anses inte vara ett yrke som lockar
och ger abiturienterna tillräcklig tillfredsställelse.

I enkäten fanns en fråga där abiturienterna skulle svara på hur de tror att behovet av lärare inom

småbarnspedagogik ser ut på arbetsmarknaden. I denna fråga var abiturienterna rörande överens om
att det finns ett behov, till och med stort behov i vissa fall. 31/33 abiturienter har denna uppfattning

och på det sätt som de skriver fram detta verkar de ha en bra uppfattning om hur den rådande bilden

i samhället ser ut. En abiturient har valt att svara med ett sträck och en har svarat så att svaret inte går

att tolka vad som menas. Ord som brist, behov, stort behov, behövs, mycket jobb och underskott

används. Abiturienterna verkar inse att lärare inom småbarnspedagogik är ett yrke som även kommer
att finnas i framtiden och att det därmed alltid finns behov av ny arbetskraft.

Kopplas då arbetsförhållanden samt synen på lärare och verksamhet inom småbarnspedagogik ihop
med bristen på lärare inom småbarnspedagogik väcks tankar kring hur denna brist i framtiden ska

lösas. Abiturienterna vet att det råder en brist, men det syns nästan inget intresse alls i enkätsvaren
som tyder på att de själva skulle kunna tänka sig att jobba inom småbarnspedagogisk verksamhet,

även om att arbeta med barn anses som något positivt med yrekt. Det mönster som framkommer är
att abiturenterna inte i sig är negativa till småbarnspedagogisk verksamhet. De är positiva till att
jobba med barn och ungefär 30 % kunde tänka sig att studera till lärare inom
småbarnspedagogik. Det kan vara yrkets socala status, arbetsförhållanden som inte lockar och

bilden som är konstrerad i samhället som gör yrket oattraktivt. Denna tanke stöds av följande
citat: ”Folk ser det inte som ett viktigt jobb, vilket skulle vara frustrerande eftersom att det

egentligen är väldigt viktigt. Det är här barnen lär sig att vara en del av samhället, vilket inte läggs
så mycket fokus på i resten av skolgången så det är verkligen här det ska klaffa för att det ska gå

bra för barnet!”

73

7.6. Sammanfattade diskurs av abiturienters sätt att konstruera lärare inom
småbarnspedagogik och småbarnspedagogisk verksamhet

Vilka sanningar har genom denna analys skrivits fram, vad tas för givet och vilka mönster och
diskurser har aktiverats? Utgående från analysen i denna resultatredovisning och det som redovisats

kring enkätsvaren från abiturienterna skrivs här en tolkande och diskursiv analys fram som avslutning

på resultatredovisningen med koppling till den ovan ställda frågan. Det sätt som abiturienterna

konstruerat lärare inom småbarnspedagogik och småbarnspedagogisk verksamhet sätts här i relation
till avhandlingens forskningsfrågor och hur dessa kan förstås utgående från resultatet.

Resultaten visar att abiturienter inte har en gemensam och tydlig bild av lärare inom

småbarnspedagogik och småbarnspedagogisk verksamhet. Detta kunde vara något att ta fasta på i
fortsättning, hur yrket kunde konstrueras för ungdomar så att det blir mer attraktivt. Det är flera
abitureinter som härleder sina svar till lärare inom grundskolan. Utgående från detta görs en tolkning

om att det finns en okunskap kring småbarnspedagogik bland abiturienter i Svenskfinland. Något som
nästan alla abiturienter ger uttryck för är att lärare inom småbarnspedagogik är ett yrke som behövs

både nu och i framtiden, samtidigt är det många som konstruerar det så att det inte är ett yrke som de
ser sig själva jobba inom. Att lönen inte är attraktiv lyfts fram av många och i flera olika sammanhang

i enkätsvaren. I arbetsförhållandena som konstrueras ger abiturienterna uttryck för att yrket är för
hektiskt. Abiturienterna har heller ingen tydlig uppfattning om varken studieorterna eller studiernas

innehåll för att bli lärare inom småbarnspedagogik. Barnen lyfts fram som det positivaste med yrket
och lek framkommer som en central del i verksamheten. Mönster av ointresse, okunskap och
lättvindighet återfinns i svaren från enkäten och har framkommit på många ställen i denna analys.

Det som utesluts ur bilden av lärare inom småbarnspedagogik av abiturienterna är en helhetsmässig

uppfattning om vad det innebär att studera till och börja arbeta som lärare inom småbarnspedagogik.

Den rådande diskutrsen kan sägas vara att abiturinetern inte känner till småbarnspedagogisk
verksamhet då bilden av hur småbarnspedagogisk verksamhet ser ut idag inte är tydligt konstruerad.

Bilden som skrivs fram motsvarar inte heller verkligheten. Att på något sätt lyfta fram barnen som

centralt för verksamheten eller att barns bästa är en utgångspunkt för lärare inom småbarnspedagogik

är något som är osynligt i avhandlingens resultat. Hierarkimässigt skrivs lärare inom
småbarnspedagogik fram som att de vaktar och övervakar barnen, snarare än är delaktiga i deras

vardag. Abiturienterna ser sig själva i centrum i de svar som de givit i enkäten kring lärare och

verksamhet inom småbarnspedagogik. Det verkar vara en rådande diskurs och en social norm att sätta
sig själv och sina intressen i första hand i de val som kommer att göras inför det framtida yrket.

74
Avhandlingens

första

forskningsfråga

berör

hur

abiturienter

konstruerar

lärare

inom

småbarnspedagogik och småbarnspedagogisk verksamhet. På följande sätt kan en vanlig dag inom

småbarnspedagogisk verksamhet för en lärare inom småbarnspedagogik konstruerad av abiturienter

i Svenskfinland beskrivas: kommer till arbetsplatsen, eventuellt planerar lite (antingen kvällen innan

eller genom att förbereda på plats inför dagen), dricker kaffe, leker med, övervakar och sköter om
barn, håller program, serverar måltider, vistas ute och går hem. Den rådande diskursen kan därför

sägas vara att yrket lärare inom småbarnspedagogik baserar sig på lek, lärande, övervakning,

uppfostring och att det mesta inom yrket sker utgående från rutiner. Att vara lärare inom
småbarnspedagogik konstrueras lättvindigt och i ganska nedvärderande ton och det lyfts inte fram
som ett yrke som har högt status i sociala sammanhang. Verksamheten följer samma mönster,

lättvindigt, rutinmässigt och inte så planerat, men samtidigt också hektiskt och jobbigt.

Den andra forskningsfrågan behandlar hur abiturienternas sätt att konstruera lärare inom
småbarnspedagogik och småbarnspedagogisk verksamhet kan tolkas i relation till att öka antalet

behöriga lärare inom småbarnspedagogik. Lärare inom småbarnspedagogik verkar vara ett yrke som
av abiturienterna anses behövs i samhället, men konstrueras som för krävande, ointressant och inte
tillräckligt attraktivt för att abiturienterna själva ska börja arbeta som lärare inom småbarnspedagogik.

Utgående från resultaten i avhandlingen verkar det vara svårt att få abiturienter att i framtiden söka

sig till studier och arbete inom småbarnspedagogik. Okunskap om studier, studieorter,

småbarnspedagogisk verksamhet och arbetsuppgifter konstrueras, okunskap är ett rådande mönster.
Arbetsförhållanden skrivs fram som oattraktiva och lönen är en kritisk aspekt som sänker
attraktionskraften. Att kunna öka antalet lärare inom småbarnspedagogik ses genom abiturienters

intresse och uppfattningar som en svår ekvation att lösa. För att i framtiden kunna få fler abiturienter
att söka sig till den småbarnspedagogiska branschen behövs både en positivare bild av verksamheten
och mer kunskap om branschen förmedlas.

75

8. Diskussion

I detta kapitel förs en diskussion kring avhandlingens resultat och en diskussion kring avhandlingens

ansats och metod redogörs därefter för. Efter de diskuterande delarna i kapitlet presenteras

avhandlingens slutsatser. Kapitlet och avhandlingen avslutas med förslag på fortsatt forskning och en
slutreflektion.

8.1. Resultatdiskussion

Här framskrivs en diskussion kring resultatredovisningen som presenterades i kapitel 7, med koppling
till avhandlingens forskningsfrågor och till teoridelen i denna avhandling. Målet med avhandlingen

har varit att synliggöra småbarnspedagogisk verksamhet och hur abiturienters konstruerar lärare inom

småbarnspedagogik och småbarnspedagogisk verksamhet. Genom att utgå från detta konstruerande
kan samhället se vad som behöver göras för att kunna öka intresset för att fler ska utbildar sig till och

att Svenskfinland får fler behöriga lärare inom småbarnspedagogik. Idag råder en stor brist på behörig
personal inom småbarnspedagogisk verksamhet, vilket i sig inverkar negativt på barnen, de som
jobbar på fältet och i slutändan på den småbarnspedagogiska verksamhetens kvalitet (Laurent, 2020,
s. 104–105). I den nya lagen om småbarnspedagogik har satts som mål att öka relationstalet från en

till två lärare inom småbarnspedagogik per grupp, eller en lärare och en socionom inom
småbarnspedaogk per grupp, för att personalens utbildningsnivå anses höja personalens pedagogiska

kompetens, vilket i sin tur anses påverka den småbarnspedagogiska verksamhetens kvalitet positivt
(Österberg, 2019, s. 22).

8.1.1. Utbildning
I resultatredovisningen framkommer abiturienternas konstruktioner kring utbildning till lärare inom

småbarnspedagogik. Mönster av gissningar, okunskap och ointresse lyfts fram i de redovisade
resultaten. Detta gäller såväl studiernas innehåll och studieorterna. Att det sedan 2011 i Helsingfors

har funnits en utbildningslinje till lärare inom småbarnspedagogik, men att den ännu inte verkar vara
etablerad bland ungdomar är något som tydligt framkommer i resultaten från denna undersökning. I

en rapport av Heikkinen med flera (2020, s. 28; 30) lyfts det fram att gymnasieelever inte har en tydlig
uppfattning och vad en utbildning till lärare innefattar, att gymnasieelever vet lite om hur en lärares

arbete ser ut som helhet. Vidare menar författarna att besluten om att söka sig till studierna därför

påverkas av de uppfattningar ungdomar har av yrket som helhet och de arbetsuppgifter som tros höra

till yrket. Samband med det som framkommer i rapporten från Heikkinen med flera syns också i
resultaten från denna undersökning, konstruktionerna baserar sig på uppfattningar och gissningar

snarare än kunskap. Då abiturienternas konstruktioner av yrket lärare inom småbarnspedagogik i

76
denna avhandling inte har skrivits fram på ett så positivt sätt är det inte så troligt att ett utbildningsval
inom småbarnspedaogik kommer att göras.

I resultatredovisningen framkommer det att abiturienterna har en tydlig uppfattning om att det råder

brist på arbetskraft inom småbarnspedagogisk verksamhet. Att därmed tro att abiturienter inte söker

sig till utbildningen för att deras uppfattning är att man inte får jobb på grund av ett överutbud av

behörig personal, kan enligt svaren i denna undersökning uteslutas. Mönster i resultatredovisningen

tyder på att abiturienterna verkar se att det finns ett behov av utbildade lärare inom
småbarnspedagogik i framtiden men nästan ingen av de abiturienter som svarat på enkäten i denna

undersökning är intresserade av att fullt ut börja studera till och arbeta som lärare inom

småbarnspedagogik.

Heikkinen med flera, (2020, s. 46) lyfter i sin rapport fram att antalet sökande till utbildningen till

lärare inom småbarnspedagogik har minskat under de senast fem åren och trots att det syns en svag

återhämtning 2020, är siffrorna för antalet sökande 2020 ändå 35,7 % lägre jämfört med 2015.
Laurent (2020, s. 37) menar att det enligt antagningsstatistiken inte finns tillräckligt många som är

intresserade av att söka till utbildningen till lärare inom småbarnspedagogik och att

förstahandssökande till såväl utbildningen vid Åbo Akademi som Helsingfors universitet har minskat

de senaste tre åren. Sett till resultaten som framkommer i denna undersökning kan paralleller till

ointresse och okunskap kring studieorterna och studiernas innehåll antas ligga som grund för denna
statistik. Att tydligt göra reklam för utbildningarna, eftersom det ännu verkar finnas okunskap om att

man exempelvis kan studera till lärare inom småbarnspedagogik i Helsingfors bland abiturienter vore
viktigt. Laurent (2020, s. 111) menar i sin rapport att utbildningsanordnare borde bli synligare för
eventuella nya studerande genom information och samarbete med skolor där det finns potentiella

studeranden. Harju-Luukkainen med flera (2010, s. 21) lyfter också fram att man borde arbeta kring
studentrekrytering och att höja utbildningens attraktivitet. Att gymnasieeleverna inte har så tydlig
uppfattning om vad en lärarutbildning innefattar stöds av att resultaten från Heikkinens med fleras

(2020, s. 54) rapport som visar på samma tendens. Resultatet från denna avhandlingens visar att ökad
kunskap om småbarnspedagogisk verksamhet och studier skulle behövas.

8.1.2. Småbarnspedagogisk verksamhet
Mönster som framkommer i resultatredovisningen i abiturienternas svar kring småbarnspedagogisk
verksamhet är att de tar fasta på dagens struktur och att en verksamhetsdag innehåller lek samt någon
form av lärande. Att barnen själva ska vara delaktiga i den småbarnspedagogiska verksamheten och

77
att utgå från barnens intressen och behov var i abiturienternas svar princip helt osynligt.

Abiturienterna sätter istället sig själva i fokus. Sett till Grunderna för planen för småbarnspedagogik

där det beskrivs hur verksamheten på daghem ska se ut finns det få likheter. I det nationella

styrdokumentet står det bland annat att verksamheten på daghem ska utgå från barns intressen och
behov och ta sin form från lekar, sagor, utflykter eller spontana samspel mellan barn och pedagoger

eller barn och barn (UBS, 2018, s. 39; 42). Att ge barnen trygghet lyfts också i forskning fram som

centralt inom den småbarnspedagogiska verksamheten och såväl vårdnadshavare som pedagoger
lyfter fram trygghet som den småbarnspedagogiska verksamhetens viktigaste uppdrag (Tallberg

Broman, 2017, s. 59). Ordet trygghet är inget som abiturienter lyfter fram i sina enkätsvar och som

för dem verkar ses som central inom den småbarnspedagogiska verksamheten. Abiturienterna nämner

heller inte barnets plan för småbarnspedagogik, pedagogisk dokumentation, att verksamheten ska
genomföras på ett målinriktat och professionellt sätt (UBS, 2018, s. 23) eller mångsidig kompetens

och lärområden som finns som grund för den pedagogiska verksamheten på daghem (UBS, 2018).
Enligt de svar som abiturienterna gett är det inte troligt att de har en uppfattning om att detta tillhör

den småbarnspedagogiska verksamheten.

Att småbarnspedagogik ska vara en helhet av fostran, undervisning och vård (UBS, s. 23) är däremot
något som abiturienternas svar kan härledas till. Olika former av att fostra barn, ordna program och

verksamhet för barn och att sköta om barn nämns i många av de svar som abiturienterna har gett. Lek
är också tydligt framkommande i enkäten då lek har nämnts i över hälften av abiturienternas svar.
Inom småbarnspedagogik verksamhet är barns lek central och enligt det nationella styrdokumentet
ska barn på daghem få möjlighet till att leka olika typer av lekar (UBS, 2018, s. 40).

Den småbarnspedagogiska verksamheten har under de senaste åren genomgått stora förändringar.

Speciellt efter att det nationella styrdokumentet 2016 (reviderat 2018) och Lagen om
småbarnspedagogik 2018 kom. Det kan vara så att de som inte är insatta i småbarnspedagogisk
verksamhet fortfarande ser på daghemsverksamhet som något lättvindigt och endast som ett sälle där
barn leker och ”förvaras” under dagen medan vårdnadshavare arbetar. Granbom (2011, s. 28) lyfter

fram att det från att de första barnträdgårdarna upprättades fram till dagens småbarnspedagogik har

skett en stor förändring i såväl barnsyn som kvinnosyn och jämställdhetssyn. Utgående från

abiturienters sätt att konstruera sina svar om småbarnspedagogisk verksamhet upplevs dock inte
denna förändring vara etablerad. Paralleller dras till att den småbarnspedagogiska branschen i media
framställs på ett negativt sätt. Detta menar Laurent (2020, s. 108) är ett problem som påverkar

småbarnspedagogiken negativt. Laurent menar vidare att det istället borde rapporteras om positiva

78
nyheter, ny forskning och verksamheten på fältet utgående från Grunderna för planen för

småbarnspedagogik. Detta skulle också förmedla en syn på småbarnspedagogisk verksamhet som

den ser ut idag vilket enligt avhandlingsskribenten skulle vara viktigt baserat på resultatet från
undersökningen.

8.1.3. Yrkesval och yrkesbeskrivning
I denna del av diskussionen kopplas resultatet till tidigare forskning om ungdomars yrkesval.

Abiturienterna som svarat på enkäten är inte positivt inställda till att göra ett yrkesval som leder till

behörighet som lärare inom småbarnspedagogik. Det finns också okunskap kring vad en lärare inom
småbarnspedagogik är. Hur abiturienterna i undersökningen har sett arbetet som lärare inom

småbarnspedagogik presenteras också med koppling till yrkesbeskrivning som finns för lärare inom
småbarnspedagogik. I resultaten från enkäten som berör yrkesval och yrkesbeskrivning syns mönster
av okunskap och ointresse.

I forskningsrapporten av Heikkinen med flera (2020, s. 41) framkommer det att en av fyra
gymnasieelever har en lärarutbildning som ett primärt studieval men endast sex procent har svarat att
de kommer att prioritera lärarutbildning som första hands val. Denna undersökning gäller

lärarutbildning på alla nivåer. Resultaten i denna avhandling visar att en av 33 abiturienter kan tänka

sig att arbeta som lärare inom småbarnspedagogik i framtiden. Ett dåligt utgångsläge till att få nya
behöriga lärare inom småbarnspedagogik. Fransson och Lindh (2004, s. 64) menar att om ungdomar

sakar erfarenheter av yrket skapar de själva sig en uppfattningar som sedan ligger som grund för

studieval. Resultaten från denna undersökning visar på stor okunskap om vad det innebär att arbeta

inom småbarnspedagogisk verksamhet och att därför ge ungdomar mer erfarenhet av branschen i
tidigare ålder kunde vara en viktigt steg i processen att försöka få fler ungdomar att söka sig till studier
som ger behörighet för att bli lärare inom småbarnspedagogik. Internet och media samt kamrater

inverkar i betydande mening på ungdomars yrkesval enligt Haikkola och Myllyniemi (2020). Detta
stöds också av Talous ja nuoret (TAT) sammanställning där det framkommer att internet och sociala
medier har en stor inverkan på var ungdomar söker och får information om yrkesval. Dessa rapporter

och sammanställningar stärker behovet av att nå ut med positiv och tillräklig information till
ungdomar.

Det betyder dock inte att information skulle lösa alla problem. Enligt Heikkinen med flera (2020, s.
54) är branschens rykte också något som påverkar ungdomars val då de skriver att ungdomar fattar

sina beslut om studieval på uppfattningen om vilken karriär man får, jobbet i allmänhet samt hur fältet

79
och yrket upplevs. Småbarnspedagogikens rykte behöver förbättras för att ungdomar ska göra ett
yrkesval som leder till att bli lärare inom småbarnspedagogik. Heikkinen med flera (2020, s. 54) visar

i resultaten av deras undersökningen att gymnasieelever tycker att arbetsförhållandena har försämrats

och detta försvagar lärarutbildningens attraktionskraft. Vidare visar resultaten att ungdomarna
baseras sina uppfattningar om yrket på sina egna upplevelser av skola och daghem samt på vilken

information de får om lärarens arbete från andra källor. Haikkola och Myllyniemi (2020) har i en

ungdomsbarometer skrivit att det som allra mest påverkar ungdomars val av yrken är tidigare
sommararbetsplatser och praktikplatser samt vårdnadshavarna. Att de egna uppfattningarna är viktiga

och leder till att abiturienter drar slutsatser kring om de vill arbeta inom branschen framkommer också
i denna undersökning. I två svar framkommer det att abiturienterna har varit på prao på daghem, men

arbetsförhållandena lyfts fram på ett sådant sätt att abiturienterna kan konstatera att de inte vill jobba
på daghem i framtiden. Resultat från Kantonens med fleras (2020, s. 265) undersökning visar att
viljan till att jobba som lärare inom småbarnspedagogik har ett positivt samband med om man har

arbetserfarenheter av branschen innan universitetsstudier inleds. Att jobba för att ungdomar får

erfarenhet av branschen och positiva sådana är alltså sådant som kunde främja studieval som leder
till yrkesbehörighet inom småbarnspedagogiken. Howard med flera (2015, s. 109) anser att samhället

borde få en bättre förståelse för vad och vem som bidrar till barns uppfattningar om yrken för att på
så vis kunna främja en positiv karriärutveckling för barn och ungdomar. Forskarna menar att barn

redan vid 10 års ålder börjar förlita sig på egna erfarenheter då de reflekterar över framtida yrkesval
(Howard et al., 2015, s. 102). Tidigt i barndomen tar barn ofta fasta på allmänna intressen då de
funderar på framtida yrken, men ju äldre de blir börjar de utgå från mer specifika intressen och egna
unika förmågor (Howard et al., 2015, s. 102). Resultatet från Howard med flera stärker uppfattningen
om att positiva bild av småbarnspedagogiken behöver förmedlas redan till barn och ungdomar.

Samhället i stort anses efter resultatet och arbetet med denna avhandling vara i behov av en modernare
och positivare bild av den småbarnspedagogiska verksamheten.

Kepsu och Markelin (2020, s. 4) skriver i ungdomsbarometern 2020, gjord på finlandssvenska

ungdomar, att de ungdomar som redan studerar vid ett gymnasium eller en yrkesskola anser att de
egna framtidsplanerna, intressena och värderingarna påverkar det kommande studievalet mest. Att
abiturienterna sätter sig och sina egna intressen i centrum är något som i denna undersökning är ett
tydligt mönster. Då intresset för branschen inte finns, är det svårt att tro att abiturienterna kommer att
göra ett yrkesval som leder till en examen inom småbarnspedagogik. Några abiturienter uttryckte

också att småbarnspedagogisk verksamhet är för tråkig eller enformig. Då ungdomar väljer yrken
utgående från att möjlighet till utveckling ska finnas borde småbarnspedagogisk verksamhet

80
framskrivas så att ungdomar vet att det finns utvecklingsmöjligheter inom branschen. Upplevelse av
en möjlighet att kunna utvecklas i arbetet anses också enligt undersökningsresultat från Kantonen

med flera (2020, s. 284) vara viktigt för de som studerar till lärare inom småbarnspedagogik. Detta
kunde vara viktigt att lyfta fram för ungdomar, att det även inom småbarnspedaogigsk verksamhet
finns möjlighet att vidareututbilda sig och arbeta som ledare, chef eller forskare.

Internationellt sett är arbetes ekonomiska perspektiv det som lyfts fram som den mest inflytelserika
faktorn som påverkar ungdomars val av yrke, eftersom en trygg inkomst anses viktigt av ungdomar
(Akosah-Twumasi et al., 2018, s. 4). Detta stöds också av rapporter från Finland där det konstaterats

att möjligheten till att få arbete inom branschen i stor utsträckning är väldigt eller ganska viktigt för

ungdomar (Haikkola & Myllyniemi, 2020, s. 23). Hur hög grad det finns sysselsättning inom
branschen och hur bra lönen är påverkar ungdomarna i deras studieval menar Pekkarinen och

Myllyniemi (2017, s. 209). I denna undersökning lyfts lönen fram som en orsak till ointresse, den
anses vara för låg. Lönenivån påverkar alltså intresset för branschen på ett negativt sätt.

Abiturienterna är medvetna om att det finns behov av arbetskraft på fältet och det är inget som lyfts

fram i abiturienternas svar som något som skulle göra att de söker sig till branschen. Det som däremot

framkommer är att studieorterna kan påverka yrkesval. Abiturienterna har i en del fall uttryckt att de
väljer en annan linje på grund av studieort. Vento (2017, s. 78) menar också att det tydligt

framkommer att studenter riktar sina ansökningar till finskspråkiga högskolor om ämnen man vill
studera saknas på svenskan i den region där man bor.

Yrkesval kan också diskuteras ur ett genusperspektiv, vilket kan härledas till ett samhälles- och
historiskt perspektiv. I denna undersökning har en tredjedel av de som svarat på enkäten uppgett sig
vara män, men ingen av männen skriver att de fullt ut är intresserade av att börja arbeta som eller

studera till lärare inom småbarnspedagogik. Resultaten stöder både det som syns på fältet, att det är

få män som arbetar inom småbarnspedagogik verksamhet och att det troligen är så att arbete på
daghem ses som en utbildningsmöjlighet främst för kvinnor. Fransson och Lindh (2004, s. 45) menar

att utbildningsmöjligheterna idag inte är olika men att pojkar och flickor trots detta söker sig till olika

områden. Andelen kvinnor som arbetar inom småbarnspedagogisk verksamhet vid olika enheter

varierar idag mellan 93,7 % – 99,9 % (Onnismaa, 2017, s. 6). Heikkilä har i forskningsrapporter
(2018; 2019) diskuterat hur man kan öka män inom småbarnspedagogisk verksamhet. För att få fler

män som jobbar inom småbarnspedagogisk verksamhet handlar det enligt Heikkilä (2019, s. 147) om
att ändra på strukturer, vilket varken går snabbt eller är lätt, utan kräver långsiktiga strategier med

tydliga mål och görs i en interaktion mellan både lokala som nationella aktörer. Strukturer för att öka

81
andelen män, men även kvinnor, att göra yrkesval som leder till behörighet som lärare inom
småbarnspedagogik anses efter undersökningen i denna avhandling behövas med tanke på det långa

intresset som visades bland abiturienterna.

Slutligen diskuteras inom denna del sådant som framkommit i resultatredovisningen kopplat till
yrkesbeskrivning. För att bli behörig lärare inom småbarnspedagogik ska man avlägga en

kandidatexamen med inrikting på småbarnspedagogik (Undervisnings- och kulturministeriet, u.å.1).

De två huvuddelarna i utbildningen består av didaktisk ämnesteori kring småbarnspedagogik samt

barndomspsykologi (Åbo Akademi, 2017). I abiturienternas svar finns psykologi, pedagogik,
universitetsstudier och kandidatexamen omnämnda i svaren. Däremot är det inget som är framskrivet

på ett sådant sätt som tyder på att abiturienterna är säkra, utan mer framskrivet som antaganden. Att

fem svar är baserade på lärare i grundskola kan i detta sammanhang leda till en diskussion om behovet
av att etablera en yrkesbeskrivning i samhället där folk i allmänhet vet vad en lärare inom
småbarnspedagogik är och gör. Det kan konstateras att det nya benämningen lärare inom

småbarnspedagogik som kom i och med den nya lagen om småbarnspedagogik 2018 ännu inte har

etablerats bland alla abiturienter. Denna slutsats görs då svaren är baserade på påståenden om lärare
inom den grundläggande undervisningen. Det var ett medvetet val att använda den nya benämningen

och inte förklara den med den gamla benämningen barnträdgårdslärare i denna undersökning, för att

ta reda på om den nya benämningen är etabledad bland abiturienter. En fråga om gymnasieelevers

uppfattningar kring lärarutbildningar finns inkluderade i en rapport från Heikkinen med flera (2020,
s. 27). Där framkommer det att gymnasieelever i huvudsak baserar sina uppfattningar om läraryrket

till yrkeslärare och klasslärare och till en viss del till det arbete som lärare inom småbarnspedagogik
gör. Trots att endast lärare inom småbarnspedagogik är nämnt i enkätes frågor för denna undersökning
härleddes en viss del av svaren till lärare inom grundskola.

8.1.4. Arbetsförhållanden för lärare inom småbarnspedagogik och bristen på behörig personal
inom småbarnspedagogik
Analysen i denna undersökning tyder på att abiturienterna vet att det råder brist på behöriga lärare
inom småbarnspedagogik. Arbetsförhållanden och yrkets status kan kopplas till att abiturienterna

själva inte är intresserade av yrket. Att arbetsförhållanden lyfts fram på ett oattraktivt sätt och som
därmed leder till ointresse är resultat från denna undersökningen som stöder rapporterna från

Heikkinen med flera (2020) och Laurent (2020). Att attraktionskraften för utbildningssektorn har

minskat hos gymnasieelever menar Heikkinen med flera (2020, s. 52) beror på att det råder en

uppfattning om försämrade arbetsvillkor, utmanande föräldrar och för dålig lön. Att lönen anses vara

82
för låg är också i denna avhandling ett tydligt mönster, likaså lyfter abiturienterna fram kontakten till

föräldrarna som en betungande arbetsuppgift. Småbarnspedagogisk verksamhet skrivs fram, inte bara

som ointressant, utan också på ett nedvärderande sätt. Resutlaten tyder på ett mönster av ointresse på
grund av yrkets sociala status och på oattraktiva arbetsförhållanden. Abiturienterna i denna
undersökning lyfter fram barnen som det positiva med yrket och det kan tolkas som att intresse för

att arbeta med barn finns. På det sätt som arbetsförhållandena skrivs fram kan det dock vara detta som

gör att yrket inte blir attraktivt eller ses som ett allternativt studie- eller yrkesval. Denna tolkning av

avhandlingens resultat går att dra paralleller till Heikkinen med flera (2020, s. 29). Rapportens resultat
visar att gymnasieeleverna som överväger lärarutbildning ser lärares arbete som värdefullt och det
upplevs som meningsfullt att man i arbetet skulle få se barn och ungdomar växa och utveckals.

Resultaten från denna undersökning är inget som motsäger det som redan tidigare konstaterats. Enligt
Finlands närvårdar- och primärvårdarförbund, SUPER, (Kujala, 2019) skulle bättre lön och
arbetsförhållanden medföra att intresset för att studera inom småbarnspedagogiska branscher

förbättras. Under webbinariet ”Småbarnspedagogik på svenska i huvudstadsregionen” 4.6.2020
ställdes via det interaktiva presentations och mötesverktyget Mentimeter frågan Hur kunde
personalsituationen förbättras? till deltagarna (Grönqvist, 2020). Högre lön var en av de vanligaste

kommentarerna om hur man skulle få mera arbetskraft inom småbarnspedagogiken. Bättre

arbetsförhållanden som mindre barngrupper, ändamålsenliga arbetsutrymmen, lockande arbetstider

och tid för planering framkom också. Slutligen framkom ur olika synvinklar att man borde satsa på
att höja statusen och attraktiviteten för branschen genom att lyfta de positiva aspekterna kring arbetet.

Abiturienterna har skrivit fram arbete inom småbarnspedagogisk verksamhet som stressig eller

hektiskt. I en barometer från OAJ (2017) framkommer det att 45 % av de svarande som arbetar inom

den småbarnspedagogiska sektorns väldigt ofta eller ofta upplever arbetsrelaterad stress. Om
abiturienterna bara utgår från sina uppfattningar eller relaterar sina sätt att konstruera
småbarnspedagogisk verksamhet

till att de faktiskt har erfarenheter av stress inom

småbarnspedagogisk verksamhet går inte att utläsa av svaren. Det finns för få vuxna i relation till

barn nämner någon abiturient i enkätsvaren. Detta kopplas också ihop med hur abiturienterna ser på

arbetsförhållanden inom småbarnspedagogisk verksamhet. Att barngrupperna anses vara för stora i
relation till för få vuxna är något som Forsius (2018, s. 64) lyfter fram i sin avhandling som en del i
att många som redan arbetar inom småbarnspedagogisk verksamhet överväger ett branschbyte. I
Forsius avhandling framkommer det att den starkaste motivationsfaktorn i arbetet är barnen (Forsius,

2018, s. 67). I svaren från abiturienterna i denna undersökning lyfts också barnen fram som det som

83
anses vara det positivaste med småbarnspedagogisk verksamhet. Som ett led i denna

resultatdiskussion anses det viktigt att lyfta fram hur roligt och mångsidig arbetet med barn är och på

detta sätt kunde den rådande bilden av oattraktiva arbetsförhållanden kanske förändras till en
positivare bild.

Österberg (2019, s. 22) har lyft fram att yrkesfolket efterlyser en tydlig handlingsplan för hur bristen

på behörig personal ska lösas. I handlingsplanen anses det att det borde framkomma hur man kunde
öka de ungas intresse för att börja studera och arbeta inom småbarnspedagogiken och hur man ska
kunna få yrken inom den småbarnspedagogiska verksamheten attraktiva. Att abiturienter har en tydlig
uppfattning om att det råder brist på behörig personal på fältet visar resultaten i denna undersökning.

Kepsus och Markelins (2020, s. 5) rapport på finlandssvenska ungdomar i åldern 15–19 visar också

att ungdomar anser att småbarnspedagogiken är en bransch som i framtiden kommer att behöva
arbetskraft. Att därför tro att okunskap om bristen är något som kunde lösa bristen, bara ungdomar

får den vetskapen, är inget som kommer att lösa några problem. Denna avhandling kommer inte med

några tydliga lösningar, men arbetsförhållanden, lön och attraktionskraft ses som nyckelfrågor. Att
arbetsförhållanden behöver förbättras så att småbarnspedagogiken inte upplevs som stressig och
krävande samt att lönerna skulle höjas kan konstatera. Att förmedla en positiv och tydlig bild om vad

det innebär att arbeta inom branschen och att det finns möjlighet till utveckling inom arbetet är annat

som kunde tas fasta på. Forskning visar också att tidigare erfarenheten av att arbeta inom

småbarnspedagogiken, innan man börjar studera, har en positiv inverkan på om man börjar studera
och arbeta inom småbarnspedagogisk verksamhet (Kantonen et al., 2020, s. 265). Även om prao-

perioderna, som några av abiturienterna hade erfarenhet av i denna undersökning inte visade ett

samband med detta, kan det med förled vara ett sätt till att försöka locka nya studeranden och därmed
fler lärare inom småbarnspedagogik till fältet.

8.2. Metoddiskussion

Diskursanalys har använts som ansats och teoretiskt ramverk för avhandlingen och vid analysen av
resultatet. Som metod har en elektronisk kvalitativ enkät (enkät med öppna frågor) använts. Under

arbetet med denna avhandling har en pågående pandemi, Covid-19, varit en del av varje sida som
skrivits. Val av ansats och metod känns därför som goda alternativ att synliggöra hur finlandssvenska

abiturienter konstruerar lärare inom småbarnspedagogik och småbarnspedagogisk verksamhet, då
exempelvis intervjuer öga mot öga skulle ha varit ogenomförbara under den rådande pandemin. För

undersökningen har använts en abduktiv metod eller stegvis deduktiv induktiv metod (SDI) som
pendlar mellan att forskaren utgår från det insamlade datat och jämför det med teori och utgående

84
från teorin igen i jämförelse till det insamlade datat (Tjora, 2010, s. 137). Teorin har hela tiden funnits

med som stöd för undersökningen och en del teori har behövs vidareutvecklas efter undersökningen

som en koppling från det insamlade datat.

Här diskuteras om metoden för avhandlingen gav svar på syfte och forskningsfrågor. Inom
diskursanalys fokuserar man på språket, vilka mönster som ses och vad som innesluts eller utesluts i

texten. Bolander och Fejes (2009, s. 81) skriver att diskursanalys som metodansats passar bra då man
är intresserad av att ta reda på vad som är normalt eller vad som är onormalt, genom hur detta beskrivs

i text. I denna undersökning utgör den text, språk, som har analyserats en enkät med öppna frågor.

Enkäten med öppna frågor anses ha gett ett material som har varit möjligt att analysera. I

resultatredovisningen lyfts flera mönster som framkommit i undersökningen och de har bidragit till
att skriva fram hur lärare inom småbarnspedagogik och småbarnspedagogisk verksamhet konstrueras

av abiturienter. Mönstren som framkommit har tolkats i relation till att kunna öka antalet behöriga

lärare inom småbarnspedagogik. Efter genomförd analys av enkäten anses resultatet ge en bild av hur

abiturienter konstruerar lärare och verksamhet inom småbarnspedagogik. Abiturienterna har med

egna ord skrivit sina svar och detta anses ge lika innehållsrika och mångsidiga redogörelser som andra

kvalitativa datainsamlingsmetoder (Braun et al., 2020, s.1). Abiturienternas konstruktioner visar på
en bild av att det inte är så lätt att öka på antalet lärare inom småbarnspedagogik och råda bot på

bristen på behörig personal, eftersom det inte syns något större intresse för branschen i abiturienternas

svar. Resultatet har kunnat påvisa vad som konstrueras som normalt, vad som tas för givet och det

som abiturienter osynliggör i sina texter och därmed anses resultatet vara giltigt. Trost (2005, s. 112)
menar den som analyserar och skriver fram resultatet bör klargöra resultaten så tydligt att den som
läser själv kan bedöma hur svaren uppfattas. Resultatet har skrivits fram i så stor omfattning att läsare
anses kunna bilda sig en uppfattning om resultatets trovärdighet.

I inledningsskedet då enkät som metod planerades gjordes ett pilottest och det var bra. Safdar med

flera (2016, s. 1274), menar att det är speciellt viktigt att testa en enkät som är specifikt anpassad till
ett ändamål då ett pilottest ger en inblick i om enkäten är begriplig, fungerande och inte är för
mödosam. Eftersom enkäten för denna undersökning är specifikt utarbetat för syftet och
forskningsfrågorna, upplevdes genomförandet av ett pilottest som extra viktigt. Då enkäten, efter

avlutat pilottest, verkade hålla och ge svar på de frågor som ställdes i enkäten och ansågs kunna ge
material som gav svar på forskningsfrågorna fortsatte processen. Följande steg var att ta kontakt med
rektorerna på de fem gymnasieskolor där forskningstillstånd beviljats.

85
I kontakten med gymnasierna visade det sig att informationskanalen Wilma skulle vara ett lämpligt
och smidigt sätt att få kontakt med abiturienterna. Eftersom enkäten inbringade 33 (35) svar (två

förkastade på grund av att de svarande var under 18 år) känns alternativet att ta kontakt med
abiturienterna via Wilma som ett gott sätt och att det, trots att det kunde ha kommit många fler svar,

ändå inbringande så pass många svar så att resultatet från enkäterna är diskuterbart. Braun med flera
(2020, s. 9) menar att det i kvalitativa undersökningar inte är helt enkelt att avgöra hur många svar

som behövs för att studien ska vara tillförlitlig utan det som påverkar är till exempel studiens

omfattning, vad forskningsfrågornas fokus är och om datat från undersökningen anses tillräckligt

omfattande för att ge svar på forskningsfrågorna. Eftersom de svar som inkom genom
enkätundersökningen till abiturienterna anses ge en bild av hur abiturienter konstruerar lärare inom

småbarnspedagogik och småbarnspedagogisk verksamhet i den omfattningen som är rimlig för en
PRO-gradu avhandling och att enkäten gav svar på avhandlingens forskningsfrågor kan metoden
anses funderande i detta sammanhang.

En separat diskussion är ändå relevanta att föra kring att det inte var fler än 35 svar som kom in och
33 svar som kunde analyseras. Det kan betyda att alla som inte valde att delta i enkäten inte hade
något intresse av att delge sina uppfattningar om småbarnspedagogik. Inget exakt maxantal har

undersökts inför denna avhandling, alltså hur många abiturienter som totalt hade kunnat svara från de

fem gymnasieskolorna, men ett starkt antagande om att många fler kunde ha svarat finns. Då
abiturienterna, via länken som publicerades på Wilma, kom till enkäten möttes de av namnet:
Abiturienters uppfattningar om behöriga lärare inom småbarnspedagogik och med en uppmaning

om att: Vänligen svara på frågorna utgående från hur du själv tänker. Avhandlingsskribenten antar

att många valt bort att svara på grund av ointresse och okunskap. Upplevelsen av att relativt få har
svarat och att ett allmänt ointresse för småbarnspedagogiken verkar finnas bland finlandssvenska

abiturienter stämmer inte med resultatet från Kepsus och Markelins (2020, s. 5) rapport. Enligt
författarna till rapporten där finlandssvenska ungdomar i åldern 15–19 ingår, har 46 % av de svarande

uppgett att de kunde tänka sig att arbeta inom småbarnspedagogik. Författarna fortsätter med att
skriva att ungdomarna anser att arbete inom småbarnspedagogik verksamhet är meningsfullt, men

arbete inom småbarnspedagogik anses ha lägre status än att jobba som sjuksköterska. Den höga
procent av intresse för småbarnspedagogiken, jämförelsevis med resultatet från denna avhandling,

kan ha att göra med att det är ett större åldersspann och ungdomar från olika skolbakgrunder

(högstadie, gymnasier och yrkesskolor). En annan reflektion i relation till svarsprocenten kan vara att
COVID-19 pandemin eventuellt kan ha ställt till det för mindre bemedlade abiturienter. I vanliga fall

86
kan skolans utrymmen användas för att få tillgång till elektroniska verktyg, men på grund av
pandemin kan sådana utrymmen kanske inte varit möjliga att tillgå (Braun et al. 2020, s. 4–5).

I elektroniska enkäter upplever sig ofta de som svarar som att de får vara anonyma eftersom de inte
träffar forskaren i verkligheten (Braun et al., 2020, s. 3). Genom de svar som abiturienterna har gett
kan detta stödas. I en intervju öga mot öga är det inte säkert att abiturienterna hade givit lika ärliga

och negativa svar som en del nu gjorde. En enkät med fasta svarsalternativ skulle inte heller ha fångat
abiturienternas egna tankar och ord på samma sätt som den gjorde då abiturienterna fick skriva sina
egna svar. Däremot går det inte att fråga efter vidare förklaringar på svar i en enkät av detta slag och

Braun med flera (2020, s. 7) menar att ordvalen som finns i enkäten därför ät kritiska. Några svar

hade varit intressanta att kunna följa upp och frågor där abiturienterna har svarat ”vet inte” eller bara

satt ett sträck har inte i efterhand gått att få abiturienterna att utveckla. Genom att enkäten hade öppna
frågor fångade den abiturienternas egna språkanvändning (Braun et al., 2020, s. 1), vilket är viktigt

inom diskursanalys för att kunna se mönster i språket. Det kan vara så att abituienter inte är så

intresserade av att svara på enkäter och att en intervju gett mera innehåll och deltagare. Däremot
upplevs abiturienternas enkätsvar ärliga och på grund av att de inte träffade avhandlingsskribenten

tros svaren ha gett en sann bild som möjliggjort ett synliggörande av den rådande diskursen kring
lärare och småbarnspedagogisk verksamhet.

Det som däremot kan skönjas är att enkäten definitivt inte kunde ha varit längre. Safdar med flera

(2016, s. 1274) menar att längden på en kvalitativ enkät är kritisk för att de svarande ska orka svara
och ge bra svar på alla frågor. Enkäten för denna undersökning innehöll tio öppna frågor, vilket Braun

med flera (2020, s. 8) anser är en lång men ändå rimlig enkät i kvalitativa sammanhang. Längden på

en enkät går parallellt med motivation och engagemang menar Braun med flera (2020, s. 8). Mot
slutet av enkäten upplevs svaren kortare än i början av enkäten. Det kan dock också bero på att
abiturienterna hade mindre insyn och färre åsikter om frågorna i slutet av enkäten. Frågorna på slutet
innehöll framförallt studier,

studieorterna och uppfattningar om behovet av lärare inom

småbarnspedagogik. Konstruktionen på frågorna kan också ha gjort att abiturienterna inte behövde
svara med lika långa svar för att ge sin syn på saken.

Att frågorna var utformade så att abiturienterna, för att kunna komma vidare, behövde ge ett svar var

något som Hultåker (2012, s. 140) lyfte fram som fördelaktigt med webbenkäter. I denna

undersökning ledde det till att de flesta svarade på alla frågor, men några abiturienter hittade ett
kryphål genom att endast skriva en punkt eller ett sträck. Om detta igen rörde längden (att enkäten

87
upplevdes för lång), att de svarande saknade åsikter eller inte var intresserade av att svara på frågan

är svårt att avgöra och kan dessutom variera från person till person, då det var flera som använde sig

av punkter och sträck. Att ha en öppen fråga på slutet ansågs både av Trost (2012, s. 74) som Braun
med flera (2020, s. 8) som ett gott avslut på en enkät. I en öppna frågan framkom det från en

abiturienter att denna person inte visste att det fanns ett yrke som heter lärare inom
småbarnspedagogik. Detta antagande stöds också av att flera abiturienter härlett sina svar till lärare

och skolverksamhet. Den fria öppna frågan på slutet i denna enkät anses därför ha varit viktig.

I en metoddiskussion är det relevant att återkoppla till standardisering, tillförlitlighet, giltighet och

generalisering. Standardiseringen för undersökningen kan sägas vara både hög och mindre hög.

Länken till enkäten är utsänd under samma vecka till alla abiturienter som deltagit i undersökningen

och enkäten har sett likadan ut för alla deltagare. Trost (2012, s. 58) framhåller att likhet i formuläret

och att det sänds ut samtidigt är exempel på hög grad av standardisering. Det som däremot också
påverkar standardiseringen och som avhandlingsskribenten inte har kunnat påverka är när

abiturienterna välde att svara, hur de kände sig när de svarade och om de svarade själva eller

tillsammans med någon annan (Trost, 2012, s. 58). Detta är för en undersökning helt normalt, men
något som naturligtvis kan ha inverkat på abiturienternas sätt att svara.

Då det gäller tillförlitlighet ligger relationen mellan forskaren och respondenterna i fokus. En central
aspekt att beakta är om resultatet skulle bli det samma om en annan forskare skulle göra om samma
undersökning (Tjora, 2010 , s. 161–162). Analysen har gjorts genom att alla svar har lästs igenom,
sedan tolkats och kategoriserats enligt avhandlingens teorikapitel. Mönster som framkommit har
synliggjorts. Tillförlitligheten upplevs vara hög efter genomförd enkät och analys då det inte finns

några kända relationer mellan avhandlingsskribenten och abiturienterna. Om en annan forskare skulle
göra om undersökningen på samma abiturienter skulle resultatet också troligen bli lika. I
resultatredovisningen har de teman och mönster som framkommit stärkts genom att samband har

förklarats. Det har också beskrivits hur många som svarat på likande sätt och citat har använts. Att
använda citat i resultatredovisningen anses av Tjora (2010, s. 161) öka undersökningens tillförlitlighet

då respondenternas röster på så vis lyfts fram. I resultatredovisningen har citat använts för att stärka
abiturienternas röster och visa på mönster som framkommit.

Resultatens giltighet handlar om att bedöma avhandlingens forskningsfrågor, om forskaren har fått
svar på dem och att jämföra det egna resultatet med tidigare forskning på samma område (Tjora,
2010, s. 162). Forskning och teori har varit en aktiv del av denna undersökning från första början.

88
Avhandlingens forskningsfrågor anses också av avhandlingsskribenten ha fått ett svar. Bell (1995, s.

63) förklarar giltighet som ett mått på om en specifik fråga har beskrivit det man ville att den skulle

beskriva. Avhandlingen upplevs, eftersom de kunnat ge svar på forskningsfrågorna, uppnå giltighet.

Det är dock inte så många abiturienter som svarat och att resultatet endast baserar sig på 33 svar

behöver lyftas fram. Att det inte är så många av abiturienterterna i denna undersökning som fullt ut
är intresserade eller har så tydlig uppfattning av småbarnspedagogisk verksmhet påverkar också

avhandlingens resultat och svaren som forskningsfrågorna fick.

Generalisering inom kvalitativ forskning beskrivs enligt Tjora (2010, s. 163–164) i tre former. Dessa

är naturalistisk generalisering: i redovisningen beskrivs tillräckligt detaljerat det som undersökts så

att den som läser själv kan bedöm om resultaten kan anses vara giltiga, måttfull generalisering:
forskaren beskriver i vilken kontext och tid som resultatet anses vara giltigt och begreppslig

generalisering: begrepp och teorier framkommer i undersökningen som kan vara relevant även i andra
forskningssammanhang. Redovisningen anses av avhandlingsskribenten vara detaljerad och läsare

anses kunna bedöma om resultatet är giltigt. Resultatet anses vara giltig för de abiturienter som svarat,

då de svarade. Deras uppfattningar torde inte förändras, men svar från andra abiturienter i
Svenskfinland skulle kunna ge ett annat resultat. Däremot kan resultaten ändå generaliseras till att
råda för abiturienter i Svenskfinland då abiturienter från fem olika områden har svarat på likande sätt.

Kontexten handlar om Svenskfinland och gymnasium, specifikt de som går sista året på gymnasium.

Mönster som framkommer i avhandlingen anses kunna vara begreppsligt generaliserbara och
relevanta i andra forskningssamanhang.

8.3. Slutsatser

Det finns stort behov av att abiturienter får kunskap om yrket lärare inom småbarnspedagogik och

vad småbarnspedagogisk verksamhet är, för att ge dem en bättre bild av vardagen och ändra på de
rådande diskurserna som verkar finnas. På det sätt som abiturienterna skriver fram lärare inom

småbarnspedagogik och småbarnspedagogik verksamhet i de svar som givits i denna undersökning
anses den rådande diskursen vara baserad på stor okunskap och som ett yrke som är för krävande och
har låg status. En stark indikation på missuppfattningar och okunskap gällande studier och

studieorterna framkommer i resultatet. För att kunna få fler ungdomar som söker sig till studier inom
branschen och sedan börjar arbeta som lärare inom småbarnspedagogik verkar den rådande diskursen

behöva ändras också kring abiturienters uppfattningar kring vilken utbildning som behövs och var i
Finland man kan utbilda sig till lärare inom småbarnspedagogik.

89
På det sätt som abiturienter nu skriver fram lärare och verksamhet inom småbarnspedagogik är bilden

alltså inte så positiv. Abiturienterna konstruerar det hela på ett betungande men ändå ganska

lättvindigt sätt. Få av de svarande är intresserade av att börja studera till eller arbeta som lärare inom
småbarnspedagogik. I inledningen av denna avhandling beskrevs den hypotes som låg som bakgrund

till att valet föll på att undersöka hur abiturienter konstruerar lärare och verksamhet inom
småbarnspedagogisk verksamhet. Hypotesen om varför man inte vill jobba som lärare inom

småbarnspedagogik berörde ointresse för utbildningen, okunskap om arbetsuppgifter, att lönen inte
är tillräckligt hög och att arbetsförhållanden inte lockar. Efter genomförd undersökning kan det tyvärr

konstateras att hypotesen stämmer. Det sätt som abiturienterna skriver fram lärare inom
småbarnspedagogik och småbarnspedagogisk verksamhet tangerar alla de ovannämnda aspekterna

och leder till att så få som 1/33 abiturienter är intresserade av att börja arbeta inom branschen. Tar

man i beaktande att det kunde ha funnits många fler svaranden, men att dessa troligen valt bort att
svara på enkäten på grund av ointresse blir bilden ännu dystrare.

I dagsläget finns det goda möjligheter att direkt kunna komma ut i arbetslivet efter avklarad examen
i småbarnspedagogik och en fråga som berörde abiturienternas uppfattning att det finns ett stort behov
av arbetskraft inom branschen fanns med i enkäten. I denna fråga kan man säga att alla utom två (en

har endast svarat med ett sträck och en har svarat så att tolkningen av innebörden i svaret är svår att

utläsa) har en uppfattning om att det finns behov av arbetskraft inom branschen. Denna undersökning
tyder således på att den rådande diskursen hos abiturienter kring behovet av småbarnspedagoger är,
att det finns en brist och att det behövs fler lärare på fältet. Att därmed tro att abiturienter inte söker

sig till utbildningen för att deras uppfattning är att man inte får jobb på grund av ett överutbud av
behörig personal kan enligt svaren i denna undersökning uteslutas.

Att ännu tydligare göra reklam för utbildningarna, eftersom det ännu verkar finnas okunskap om att

man exempelvis kan studera till lärare inom småbarnspedagogik i Helsingfors bland abiturienter vore

viktigt. Det vore också av stor vikt att få ut budskapet till allmänheten och framförallt de som är i
ålder för att börja göra ansökningars till olika utbildningar om vad det innebär att jobba inom
småbarnspedagogisk verksamhet. Att ha möjlighet att utvecklas på sin arbetsplats är viktigt och att
visa på, men också att det finns en möjligheten till att vidareutbilda sig vore viktigt. Att få fram att
det forskas inom småbarnspedagogisk verksamhet hela tiden kunde kanske bidra till att höja statusen
och samtidig också visa på att det finns en möjlighet att själv bli forskare inom branschen.

90
I inledningen skrevs att jag hoppas att man efter min undersökning kan anpassa utbildning,

arbetsförhållanden och löneförhållanden så att de lockar fler ungdomar till att börja arbeta som lärare

inom småbarnspedagogik. Det kanske inte en avhandling på magisternivå kan göra, men att det är
kring dessa aspekter man borde jobba för att få abiturienter och överlag personer intresserade av yrket,
för att få fler behöriga lärare inom småbarnspedagogik ut på fältet, är ett faktum om man ser till vad
resultatet i denna avhandling visar. Dessutom behövs en positiv bild av småbarnspedagogiken

förmedlas för att höja attraktionskraften.

8.4. Förslag till fortsatt forskning

Svaren från de abiturienterna som deltagit i denna enkät visar tydligt att de inte har något större

intresse för den småbarnspedagogiska branschen. För att bättre kunna ta reda på vad som kunde göra
branschen mer lockande för ungdomar, skulle mer forskning behövas kring detta ämne. Idag börjar

också äldre personer studera och forskning kring äldre personers intresse för att börja studera till

lärare inom småbarnspedagogik kunde vara relevant att forska kring för att se om

småbarnspedagogiken kunde vara ett allternativ att studera till som vuxen och på vilket sätt branschen
kunde locka äldre personer som ny arbetskraft.

Resultaten från denna undersökning tyder också på att abiturienter inte helt klart har en gemensam

konstruerad syn på lärare och verksamhet inom småbarnspedagogiks verksamhet. Termen lärare inom
småbarnspedagogik och småbarnspedagogik verkar ännu vara öppna och okonstruerade för

abiturienter. Forskning kring vilka begrepp som kunde läggas in i de ungas konstruktion för att göra
yrket och branschen mera attraktivt kunde därför behövas.
Lärare

inom

småbarnspedagogik

samt daghemsföreståndarna överförs

från

och

det

speciallärare

allmänna

inom

kommunala

småbarnspedagogik

AKTA-avtalet

till

undervisningssektorns UKTA-avtal från 1.9.2021 (OAJ, 2020). Att genom forskning utreda på vilket
sätt det nya avtalet kunde främja arbetsförhållanden så att yrket lärare inom småbarnspedagogik blev

mer attraktivt kunde vara relevant. Att förbättra arbetsfrörhållanden är något som det finns stort behov
av visar både tidigare forskning och resutlatet i denna avhandling.

Att statusen för småbarnspedagogisk verksamhet borde höjas visar flera rapporter som gjorts på
senast tid (jmf Lauren, 2020, s. 64, 90, 107, 119; Österberg, 2019, s. 20–23). Olika förslag har laggats

fram, som exempelvis att höja lönerna och skapa goda arbetsvillkor (Lauren, 2020, s. 107, 110) samt
att jobba för att höja utbildningarnas attraktivitet för att råda bot på bristen på behörig personal (Harju-

91
Luukkainen, Mansikka & Silius-Ahonen, 2010, s. 21). En intressant vinkling i dagens samhälle kunde
också vara att lägga fram småbarnspedagogiken som ett hälsofrämjande arbete. Det kommer många

rapporter och ny forskning som lyfter fram vikten av att röra på sig i vardagen. I podden FordPharmacy (2020, 16 december) diskuterar Lina Nertby Aurell och Mia Clase en bok som ska lanseras

av Anders Wallensten. I diskussionen pratar Nertby Aurell och Clase om att våra kroppar är gjorda
för lågintensivt träning, att vara i rörelse hela dagen, med några pauser för vila och några mer

intensivare stunder. Nertby Aurell och Clase avslutar med att konstatera att det är få vuxna som
uppnår detta idag och att det är få vuxna (endast 25 %) som rör sig tillräckligt mycket. Som lärare

inom småbarnspedagogik är man i rörelse under stor del av dagen. Man kan också höja pulsen genom
ledda rörelsestunder och kroppen får varva ner under dagliga vilostunder. Eftersom hälsofrämjande

livsstil idag är populärt kunde en annorlunda forskningsvinkling vara att ta reda på hur denna aspekt
av verksamheten kunde höja statusen för yrket och attraktionskraften för utbildningarna.

8.5. Avslutande ord

Den rådande diskursen som gäller småbarnspedagogisk verksamhet anses inte vara positivt
konstruerad. Harju-Luukkainen, Mansikka och Silius-Ahonen (2010, s. 21) anser att statusen för

småbarnspedagogiken och attraktionskraften för att utbilda sig till lärare inom småbarnspedagogik
borde höjas. I kartläggningen från Sydkustens landskapsförbund skriver Österberg (2019, s. 22) fram
röster från fältet som lyfter fram att statusen för småbarnspedagogiken borde höjas på politisk och
samhällelig nivå. Att ändra på en rådande diskurs är inte lätt och inget som kommer att hända över

en natt. Under arbetet med denna avhandling har hela tiden en känsla om att det viktigaste som kunde
hända den småbarnspedagogiska branschen är att samhället i stort får upp ögonen för och inser vikten

av det som händer i den småbarnspedagogiska verksamheten. Att folk inom branschen själv ser var
behovet för resurser borde läggas in framkom exempelvis under ett Webbinarium i juni, där bristen

på behörig personal inom småbarnspedagogiken stod i fokus. Kärnan ur diskussionerna visar på att

tyngdpunkten för att göra småbarnspedagogiken till en attraktiv bransch ligger på att öka på
välbefinnandet och trivsel hos såväl personal som hos barn. Det framkom också att ett gott ledarskap

behöver utvecklas, att alla känner delaktighet samt att utbildningarna och arbetsplatserna inom
området görs attraktiva för ungdomar. Slutligen framkom det att statusen för yrken inom

småbarnspedagogiken behöver höjs och framförallt borde alla inom branschen prata positivt om
småbarnspedagogisk verksamhet.

Småbarnspedagogiken lägger grunden för hela vårt utbildningssystem och det är något som borde
framkomma och värdesättas. Att höja statusen för de som jobbar inom branschen på olika sätt, med

92
löner och förmåner, men framförallt att förmedla en positiv bild av branschen skulle vara viktigt. I

ett rådande samhälle där karriär blir allt viktigare, borde man jobba för att lärare inom

småbarnspedagogik ses som ett statusyrke. I Laurents rapport (2020, s. 42) lyfter biträdande Mia
Heikkilä vid Åbo Akademi precis detta. Heikkilä anser att det småbarnspedagogiska fältet bättre

borde lyftas fram och att också den samhälleliga kunskapen om vad det innebär att jobba som lärare
inom småbarnspedagogik behöver ökas. Genom att få en diskurs där småbarnspedagogik värdesätts

och anses statusfyllt borde bristen på behörig personal lösa sig genom den attraktionskraft yrket skulle
få.

93

9. Referenser

Akosah-Twumasi, P., Emeto, T. I., Lindsay, D., Tsey, K. & Malau-Aduli, B. S. (2018). A Systematic

Review of Factors That Influence Youths Career Choices—the Role of Culture. Frontiers in
education (Lausanne), 3 (58) 1-15. doi:10.3389/feduc.2018.00058

Allmänt kommunalt tjänste- och arbetskollektivavtal, AKTA. (2018-2019). Hämtad 3.6.2020 från

https://www.kt.fi/sv/avtal/akta/2018/bilaga-5-dagvardspersonal-mm

Alvesson, M. & Sköldberg, K. (2008). Tolkning och reflektion: vetenskapsfilosofi och kvalitativ
metod. Lund: Studentlitteratur. Kapitel 1; 3; 21

Amazing. (mars 2020). 5 reasons to choose a career in early childhood. Hämtad 28.2.2021 från
https://amazing.edu.au/2020/03/06/5-reasons-to-choose-a-career-in-early-childhood/

Bell, J. (1995). Introduktion till forskningsmetodik (2., [rev.] uppl.). Lund: Studentlitteratur. Kapitel
5; Introduktion till del II; 7

Berntsson, P. (1999). Förskolans läroplan och förskolläraryrkets

professionalisering. FÖRSKOLLÄRARYRKETS PROFESSIONALISERING, 199-212. Hämtad
22.9.2020 från https://open.lnu.se/index.php/PFS/article/download/1063/914

Björklund, M. (2020). Kommuntorget. Hämtad 4.6.2020 från https://kommuntorget.fi/bildningdagvard/webbinariun-soker-losning-pa-personalbristen-inom-smabarnspedagogiken/

Bolander, E. & Fejes, A. (2009). Diskursanalys. I Fejes, A & Thornberg, R. red. (2009). Handbok i
kvalitativ analys (Första upplagan) (s. 81-105). Stockholm: Liber

Braun, V., Clarke, V., Boulton, E., Davey, L. & McEvoy, C. The online survey as a qualitative

research tool. (2020). International journal of social research methodology, ahead-of-print(aheadof-print), pp. 1-14. doi:10.1080/13645579.2020.1805550

Fagerholm, M. (2020). Sökes: En helhetsbild av den svenskspråkiga utbildningen. Gun Oker-Bloms
utredning i full gång. Läraren 46(127), s. 5. Hämtad 20.6.2020 från
https://issuu.com/lararen/docs/l_raren_5_2020

94
Forsius, M. (2018). Hur ska vi få dem att stanna kvar? En studie om den finländska

daghemspersonalens arbetsengagemang och dess inverkan på personalens planer på att byta

bransch. (Pro gradu avhandling, Allmän och vuxenpedagogik, Pedagogiska fakulteten, Helsingfors
universitet). Hämtad 2.7.2020 från

https://helda.helsinki.fi/bitstream/handle/10138/277629/Forsius_Maria_Pro_gradu_2018.pdf?sequ

ence=2&isAllowed=y

Fransson, K. & Lindh, G. (2004). Ungdomars utbildnings- och yrkesval - i egna och andras ögon.
Stockholm: Skolverket : Fritze [distributör].

Granbom, I., (2011). ”Vi har nästan blivit för bra” – Lärares sociala representationer av förskolan
som pedagogisk praktik. Hämtad 22.9.2020 från http://hj.divaportal.org/smash/get/diva2:442237/FULLTEXT01

Grönqvist, L. (2020). Småbarnspedagogik 4.6.2020-mentimeter. Opublicerat material
Haikkola, L & Myllyniemi, S. (Toim.). (2020). Hyvää työtä! Nuorisobarometri 2019. Valtion

nuorisoneuvosto, Nuorisotutkimusseura, Nuorisotutkimusverkosto, opetus- ja kulttuuriministeriö ja
tekijät. Hämtad 24.6.2020 från https://tietoanuorista.fi/wpcontent/uploads/2020/06/nuorisobarometri2019-netti.pdf

Harju-Luukkainen, H., Mansikka, J-E. & Silius-Ahonen, E. (2010). Planering av svensk

barnträdgårdslärarutbildning. Rapport över planeringsarbetet i samarbete mellan Arcada och
Helsingfors universitet (Arcada Publikation 1/2010). Hämtad 29.6.2020 från

https://www.theseus.fi/bitstream/handle/10024/43813/Publikation_1-2010.pdf?sequence=1
Heikkilä, M. (2018). Working to bring more men into preschools - What are Swedish municipalities
doing? Early child development and care, 188(10), pp. 1454-1467.
oi:10.1080/03004430.2016.1266620

Heikkilä, M. (2019). Changing the gender balance in preschools: An analysis of active work carried
out by seven Swedish municipalities. Education enquiry, 10(2), pp. 134-150.
Doi:10.1080/20004508.2018.1492843

95
Heikkinen, H. L. T., Utriainen, J., Markkanen, I., Pennanen, M., Taajamo, M., & Tynjälä, P. (2020).

Opettajankoulutuksen vetovoima. Loppuraportti. (2020:26). Opetus- ja kulttuuriministeriön
julkaisuja. Hämtad 18.12.2020 från

https://julkaisut.valtioneuvosto.fi/bitstream/handle/10024/162423/OKM_2020_26.pdf?sequence=1

Helsingfors Universitet. (2020). Sök till pedagogiska studier. Hämtad 25.6.2020 från

https://www.helsinki.fi/sv/pedagogiska-fakulteten/utbildning/sok-till-pedagogiska-studier
Helsingfors Universitet. (2020). Opintosuunnat. Hämtad 25.6.2020 från

https://www.helsinki.fi/fi/opiskelijaksi/koulutusohjelmat/kasvatustieteidenkandiohjelma/opiskelu/opintosuunnat

Herzing College. (januari 2021). Top 10 Reasons to Choose a Career in Early Childhood

Education. Hämtad 28.2.2021 https://blog.herzing.ca/top-10-reasons-to-choose-a-career-in-earlychildhood-education

Howard, K. A. S., Flanagan, S., Castine, E. & Walsh, M. E. (2015). Perceived influences on the

career choices of children and youth: An exploratory study. International journal for educational
and vocational guidance, 15(2), pp. 99-111. doi:10.1007/s10775-015-9298-2

Hultåker, O. (2012). Webbenkäter. I Trost, J.(red.), Enkätboken (s. 135-145). Lund:
Studentlitteratur

Ignerus, E. (2019). Förskollärarbrist = samhällsproblem. Tidningen Förskolan #6 (2019), 8-9.
infoFinland. (2019). Det finländska utbildningssystemet. Hämtad 18.6.2020 från

https://www.infofinland.fi/sv/livet-i-finland/utbildning/det-finlandska-utbildningssystemet
Institutet för hälsa och välfärd. (2014). Kommunernas hälso- och socialvårds- personal 2013.
Statistikrapport 22/2014. Hämtad 2.7.2020 från

http://www.julkari.fi/bitstream/handle/10024/116715/Tr22_14.pdf?sequence=3&isAllowed=y

96
Jacobsson, G. (u.å.). Abduktion - En forskningsmetod för psykodynamiska psykoterapeuter. Hämtad
15.6.2020 från

https://www.researchgate.net/profile/Gunnel_Jacobsson/publication/225284291_Abduktion_---

_En_forskningsmetod_for_psykodynamiska_psykoterapeuter/links/0fcfd4fd47052133d2000000.pdf
Jansen, H. (2010). The Logic of Qualitative Survey Research and its Position in the Field of Social

Research Methods. Forum Qualitative Sozialforschung / Forum: Qualitative Social Research,

11(2), p. No 2 (2010): Visualising Migration and Social Division: Insights From Social Sciences
and the Visual Arts. doi:10.17169/fqs-11.2.1450

Kantonen, E., Onnismaa, E-L., Reunamo, J., & Tahkokallio, L. I samarbete med Suomen

Varhaiskasvatus ry. (2020). Sitoutuneet, epävarmat ja poistujat – varhaiskasvatuksen opettajaksi
opiskelevien sitoutuneisuus työelämään opintojen loppuvaiheessa. Journal of Early Childhood

Education Research. Volume 9 (2/2020), s. 264–289. ISSN 2323-7414; ISSN-L 2323-7414. Hämtad

28.6.2020 från https://jecer.org/fi/wp-content/uploads/2020/05/Kantonen-Onnismaa-ReunamoTahkokallio-issue9-2.pdf

Kepsu, K. & Markelin, L. (2020). DEN SVENSKSPRÅKIGA UNGDOMSBAROMETERN 2020. Del

1. Välmående, studier och framtid. Magma. Hämtad 18.12.2020 från https://magma.fi/wpcontent/uploads/2020/11/magma-ungdomsbarometer-kort.pdf

Kommunarbetsgivarna (2020). Kommunsektorns avtalsförhandlingar inleds. Hämtad 22.6.2020
från https://www.kt.fi/sv/nyheter-och-pressmeddelanden/2020/avtalsforhandlingarna-inleds

Kujala. E. (2019). Barnskötarna försvinner till andra jobb. Med bättre lön och arbetsförhållanden
hålls de utbildade inom branschen. Finlands närvårdar- och primärvårdarförbund, SUPER.
Hämtad 3.7.2020 från https://www.superliitto.fi/pa-svenska/supers-

kommunikation/aktuellt/personalbristen-inom-smabarnspedagogiken-blir-varre/

Kulturutskottet. (2018). Regeringens proposition till riksdagen med förslag till lag om

småbarnspedagogik (Betänkande KuUB 5/2018 rd─ RP 40/2018 rd). Hämtad 3.6.2020 från
https://www.eduskunta.fi/SV/vaski/Mietinto/Documents/KuUB_5+2018.pdf
Lag om småbarnspedagogik (Finlex 540/2018). Hämtad 1.6.2020 från
https://www.finlex.fi/sv/laki/alkup/2018/20180540

97
Larsson, S. (2005). Om kvalitet i kvalitativa studier. Nordisk Pedagogik, 25(1), 16-35
Laurent, L. (2020). En inblick i bristen på behörig personal inom den svenska

småbarnspedagogiken i huvudstadsregionen (5.2020). Tankesmedjan Magma. Hämtad 18.12.2020
från https://magma.fi/wp-content/uploads/2020/12/Magma-5_20-2.pdf

Lindqvist, M. (2004). Diskursteori och etnologi Tankar kring en diskursanalytisk avhandling. RIG Kulturhistorisk tidskrift, Vol. 87 (1), 19-36. Hämtad 31.10.2020 från
https://journals.lub.lu.se/index.php/rig/article/download/4503/4096

Löfström, Å. (2005). En könssegregerad arbetsmarknad – hinder för fria val och effektiv
matchning? ekonomiskdebatt nr 8 (33), 46-62. Hämtad 11.11.2020 från
http://www.nationalekonomi.se/sites/default/files/legacy/33-8-al.pdf

Mansikka, J-E., & Lundkvist, M. (2019). Barns perspektiv och delaktighet som ideologisk

orientering för småbarnspedagogiken i Finland. Nordisk tidsskrift for pedagogikk og kritikk.
5(Barneperspektiv), 111–129. Hämtad 22.9.2020 från

https://www.researchgate.net/publication/333945361_Barns_perspektiv_och_delaktighet_som_ideo
logisk_orientering_for_smabarnspedagogiken_i_Finland/fulltext/5d0e1ef5458515c11cee8dd4/Barn
s-perspektiv-och-delaktighet-som-ideologisk-orientering-foer-smabarnspedagogiken-iFinland.pdf?origin=publication_detail

Miettinen, P. (20 oktober 2017, uppdaterad 23 oktober 2017). Barnträdgårdslärare känner att deras
jobb uppskattas. Hufvudstadsbladet. Hämtad 2.11.2020 från

https://www.hbl.fi/artikel/barntardgardslarare-kanner-att-deras-jobb-uppskattas/
Nationella centret för utbildningsutvärdering. (3:2019). Grunder och rekommendationer för
utvärdering av småbarnspedagogikens kvalitet. Hämtad 2.6.2020 från
https://karvi.fi/app/uploads/2019/02/KARVI_3_2019_web.pdf

Nertby Aurell, L. & Clase, M. (Producenter). (2020, 16 december). Näringsdrycker och
pizzaomeletter [Poddavsnitt 164]. I Food-Pharmacy podden. Food-Pharmacy.
https://foodpharmacy.se/podd/

98
Neumann, I. B. (2003). Mening, materialet, makt. En introduktion till diskursanalys. Lund:

Studentlitteratur. Kapitel 1

Nyman, P. & Österman, M. (2016). Att genomföra och bedöma statistiska undersökningar. Hämtad
8.4.2021 från www.parnyman.com/files/texts/statistiska_undersokningar.pdf

Onnismaa, E.-L. (2017). Finland – ECEC Workforce Profile. In Workforce Profiles in Systems of
Early Childhood Education and Care in Europe, edited by P. Oberhuemer and I. Schreyer.
www.seepro.eu/English/Country_Reports.htm. Hämtad 11.11.2020 från

https://helda.helsinki.fi//bitstream/handle/10138/231154/FINLAND_ECEC_Workforce.pdf?sequen
ce=1

Opetusalan Ammattijärjestö, OAJ. (u.å). Hämtad 1.6.2020 från https://www.oaj.fi/sv/i-

politiken/utbildningssystemet-i-finland/

Opetusalan Ammattijärjestö, OAJ. (u.å). Hämtad 3.6.2020 från https://www.oaj.fi/sv/varbransch/lararyrket/larare-inom-smabarnspedagogik-och-forskoleundervisning/
Opetusalan Ammattijärjestö, OAJ. (2020). Hämtad 22.6.2020 från

https://www.oaj.fi/sv/aktuellt/nyheter-och-pressmeddelanden/2020/nya-akta/
Opetusalan Ammattijärjestö, OAJ. (2017). Sammanfattning. Utbildningssektorns
arbetslivsbarometer. Hämtad 22.6.2020 från

https://www.oaj.fi/contentassets/5be973f941a047ae80385280e9dec6ee/utbildningssektorns_arbetsli
vsbarometer.pdf

Paloma. (2019). Ordlista för enkäter & undersökningar. Hämtad 23.2.2021 från
https://www.paloma.se/ordlista-enkater/

Pekkarinen, E. & Myllyniemi, S. (Toim.). (2017). Opin polut ja pientareet. Nuorisobarometri 2017.
Valtion nuorisoneuvosto Nuorisotutkimusseura Nuorisotutkimusverkosto Opetus- ja
kulttuuriministeriö. Hämtad 27.6.2020 från https://tietoanuorista.fi/wpcontent/uploads/2018/03/Nuorisobarometri_2017_WEB.pdf

99
RP 196/1994 rd. Regeringens proposition till Riksdagen med förslag till lag om upphävande av

lagen om barnträdgårdslärarinstitut. Hämtad 27.10.2020 från:
https://www.edilex.fi/he/sv19940196.pdf

Safdar, N., Abbo, L. M., Knobloch, M. J. & Seo, S. K. (2016). Research Methods in Healthcare

Epidemiology: Survey and Qualitative Research. Infection control and hospital epidemiology,
37(11), pp. 1272-1277. doi:10.1017/ice.2016.171

Sagerberg, S. & Österman Eriksson, L. (2019). Rektor i förskolan. Bli en bra ledare. Stockholm:

Gothia Fortbildning AB.

Sjöberg, E. (2007). Tro-hopp-kärlek: Barnträdgårdslärarutbildningen i Jakobstad 1958-1995.

Jakobstad: Arbetsgruppen för historikprojektet : Center för barnpedagogisk forskning vid Enheten

för barnpedagogik, Åbo Akademi. Kapitel 1-3; 5; 10

Skolinspektionen. (2016). Förskolechefens ledning. Om att ta ansvar för den pedagogiska
verksamheten. (Diarienummer: 40-2015:6590). Hämtad 1.6.2020 från

https://www.skolinspektionen.se/globalassets/publikationssok/granskningsrapporter/kvalitetsgransk
ningar/2016/forskolechefen/slutrapport-forskolechefens-ledning.pdf

Skolverket. (2015). Uppföljning, utvärdering och utveckling i förskolan. Pedagogisk
dokumentation. Serie: Stödmaterial. ISBN : 978-91-87115-35-6

Smeds-Nylund, A-S., Karila, K., Harju-Luukkainen, H., Juntunen, A., Kainulainen, S., Kaulio-

Kuikka, K., Mattila, V., Rantala, K., Ropponen, M., Rouhiainen-Valo, T., Sirén-Aura M., Goman,
J., Mustonen, K. (2013). Varhaiskasvatuksen koulutus Suomessa: Arviointi koulutuksen tilasta ja
kehittämistarpeista. Helsinki: Korkeakoulujen arviointineuvosto.

Social- och hälsovårdsministeriet (2010). Statsrådets redogörelse om jämställdheten mellan kvinnor
och män (Social- och hälsovårdsministeriets publikationer 2010:9). Hämtad 29.6.2020 från
https://www.eduskunta.fi/SV/vaski/selonteko/Documents/srr_7+2010.pdf

100
Studieinfo. (u.å.1.). Pedagogiska studier för lärare. Hämtad 1.6.2020 från
https://studieinfo.fi/wp/vuxenutbildning-3/pedagogiska-studier-for-larare/

Studieinfo. (u.å.2.). Socionom inom småbarnspedagogik. Hämtad 2.11.2020 från

https://www.studentum.fi/koulutushaku/koulutus?q=Socionom%20inom%20småbarnspedagogik

Studieinfo. (u.å.3). Småbarnspedagogik: Lärare inom småbarnspedagogik, pedagogie kandidat (3
år) (Vasa): Nationell flerformsutbildning (1000+) för personer verksamma inom
småbarnspedagogik. Hämtad 15.11.2020 från

https://studieinfo.fi/app/#!/korkeakoulu/1.2.246.562.17.46282724015
Svenska Yle. (2018). Svenska Yles dagisenkät: Bara var fjärde som svarat tror sig jobba kvar om 5
år - "Man fick inte någon uppskattning eller positiv respons från cheferna", säger Ambi som sade
upp sig. Hämtad 1.6.2020 från https://svenska.yle.fi/artikel/2018/10/22/svenska-yles-dagisenkat-

bara-var-fjarde-som-svarat-tror-sig-jobba-kvar-om-5-ar

Svenska Yle. (2019). Svenskspråkiga daghem i Helsingfors kan tvingas stänga på grund av

personalbrist. Hämtad 1.6.2020 från https://svenska.yle.fi/artikel/2019/06/14/svensksprakiga-

daghem-i-helsingfors-kan-tvingas-stanga-pa-grund-av-personalbrist

Svenska Yle. (2019). Upp till 70 anställda saknas på svenska daghem i Helsingfors - "Finskspråkig
personal kan vara tillfällig lösning". Hämtad 1.6.2020 från

https://svenska.yle.fi/artikel/2019/06/18/upp-till-70-anstallda-saknas-pa-svenska-daghem-ihelsingfors-finsksprakig

Studentum. (u.å.). Lärare inom småbarnspedagogik. Hämtad 25.6.2020 från

https://www.studentum.fi/koulutukset/abo-akademi/larare-inom-smabarnspedagogik-879762
Studentum. (u.å.1). Vad är studentum.fi? Hämtad 30.10.2020 från https://www.studentum.fi/tietoahakijalle/info-svenska-13937

Tallberg Broman, I. (2017). Att skapa trygghet och välbefinnande. I Rubinstein Reich, L., Tallberg
Broman, I. & Vallberg Roth, A. (2017). Professionell yrkesutövning i förskola: Kontinuitet och
förändring (59-73) (Upplaga 1.). Lund: Studentlitteratur.

101
Talous ja Nuoret, TAT. (2019). Kun koulu loppuu. Nuorten tulevaisuusraportti 2019. [PowerPointpresentation]. Hämtad 22.6.2020 från

https://www.kunkoululoppuu.fi/assets/uploads/2019/05/Nuorten-tulevaisuusraportti-2019tiivistelmä.pdf

Tjora, A. (2010). Från nyfikenhet till systematisk kunskap. Kvalitativ forskning i praktiken. Lund:

Studentlitteratur.

Trost, J. (2012). Enkätboken. Lund: Studentlitteratur. Kapitel 1-6; 8

Trost, J. (2005). Kvalitativa intervjuer (3. uppl.). Lund: Studentlitteratur. Kapitel 1; 3; 6-7
Träisk, L. (4 april 2018). 60 år i Jakobstad. TRITONIA FIRAR ÅA 100 ÅR. Biblioteket vid Åbo
Akademi i Österbotten igår, idag och imorgon. Hämtad. 27.10.2020 från:

https://blogs2.abo.fi/tritonia2018/2018/04/04/60-ar-i-jakobstad/

Undervisnings- och kulturministeriet. (u.å.1). Vanliga frågor om småbarnspedagogiken. Hämtad
1.6.2020 från https://minedu.fi/sv/vanliga-fragor-om-smabarnspedagogiken

Undervisnings- och kulturministeriet. (u.å). Lagen om småbarnspedagogik förnyas - vad förändras
och hur? [PowerPoint-presentation]. Hämtad 25.6.2020 från

https://www.avi.fi/documents/10191/11410097/Avi+tilaisuudet+vakalaki_Svensk_2018.pdf/0ca98b
76-3d2f-46c6-af4c-fe2c1175982b

Utbildningsstyrelsen. (2018). Grunderna för planen för småbarnspedagogik. Hämtad 1.6.2020 från
https://www.oph.fi/sites/default/files/documents/grunderna-for-planen-for-smabarnspedagogik2018_0.pdf

Vento, I. (2017). Studentexamen - Vad händer sen? En kartläggning av svenskspråkiga studenters
studieväg 2005–2014. Svenska Kulturfonden. Hämtad 27.6.2020 från

https://www.kulturfonden.fi/wp-content/uploads/2017/05/rapport-student-web-1.pdf

102
Välijärvi, J. (2017). Om bakgrunden till Finlands Pisa-framgång. I Lee, O. & Kroksmark, T. (2017).

Världens bästa undervisning: I Finland, Kina, Sydkorea, Singapore och Sverige (s. 215-243). Lund:

Studentlitteratur.

Yrkeshögskolan Arcada (copyright 2019). Hämtad 03.06.2020 från
https://www.arcada.fi/sv/bachelor/socionom

Yrkeshögskolan Novia (copyright 2015) Hämtad 3.6.2020 från

https://www.novia.fi/utbildning/utbildningsutbud/halsa-och-valfard/socionom-yh-abo

Åbo Akademi (2019). Milstolpar i Åbo Akademis historia. Hämtad 22.6.2020 från
https://www.abo.fi/milstolpar-i-abo-akademis-historia/

Åbo Akademi (u.å). Nationell flerformsutbildning till lärare inom småbarnspedagogik, PeK

(1000+). Hämtad 2.7.2020 från https://www.abo.fi/projekt/nationell-flerformsutbildning-till-larareinom-smabarnspedagogik-pek-1000/

Åbo Akademi. (2017). Småbarnspedagogik. Hämtad 22.11.2020 från https://www.abo.fi/wp-

content/uploads/2017/12/Smabarnspedagogik.pdf

Åbo Akademi (u.å.1). Utbildningslinjen för lärare inom småbarnspedagogik. Hämtad 30.10.2020
från https://www.abo.fi/utbildningslinjer/utbildningslinjen-for-larare-inom-smabarnspedagogik/
Åbo Akademi (u.å.2) Övningsdaghem. Utveckla övningsdaghemsverksamhet inom

småbarnspedagogiken. Hämtad 30.10.2020 från https://www.abo.fi/projekt/ovningsdaghemutveckla-ovningsdaghemsverksamhet-inom-smabarnspedagogiken/

Åbo Underrättelser. (2018). Bristen på barnträdgårdslärare märks också i Åbo. Hämtad 1.6.2020
från https://news.abounderrattelser.fi/bristen-pa-barntradgardslarare-marks-ocksa-i-abo/

Öppna högskolan på Åland. (u.å). Lärarbehörighet inom småbarnspedagogik. Hämtad 25.6.2020

från https://www.open.ax/studera-pa-oppna-hogskolan/lararbehorighet-inom-smabarnspedagogik/

103
Österberg, M. (2019). Småbarnspedagogiken i Svenskfinland 2019, Kartläggning av

personaltillgång och språkförhållanden i svenskspråkiga daghem, Sydkustens landskapsförbund r.f.

Hämtad 22.6.2020 från

https://www.sydkusten.fi/Site/Data/2866/Files/Material/Kartlaggning_smabarnspedagogiken%20_2
019.pdf

104

Bilagor

Bilaga 1. Presentationstext
Bästa abiturient, du är viktig för mig! Är du 18 år eller äldre och kan tänka dig att ägna cirka 15
minuter av ditt liv på att svara på 10 frågor?

Kanske tänker du, men vem är det som frågar?
Jag heter Alexandra Kronstrand och jobbar som lärare inom småbarnspedagogik (före 1.9.2018

hette mitt yrke barnträdgårdslärare). Jag studerar också till magister inom småbarnspedagogik och

håller just nu på att skriva en PRO-gradu avhandling.

Anledningen till att jag behöver din hjälp är att syftet med avhandlingen är att reda på

finlandssvenska abiturienters uppfattningar om lärare inom småbarnspedagogik. Enkäten innehåller

öppna frågor där du själv får skriva dina tankar, erfarenheter och åsikter. I enkäten finns frågor som
berör yrket lärare inom småbarnspedagogik och tankar om att studera till lärare inom
småbarnspedagogik.

Nu tänker du: Naturligtvis vill jag hjälpa dig! Men hur beaktar du min anonymitet?
Det enda i enkäten som berör dig som person är kön och var i Finland du bor. Dina tankar om lärare
inom småbarnspedagogik kommer sammanställas med andra abiturienters svar och som skribent

kommer jag inte att ha någon aning om vem du är (ingen annan heller för den delen). Ditt

gymnasium kommer ingenstans att nämnas i avhandlingen. Dessutom läser ingen annan än jag dina

svar från början till slut och jag vet ju inte vem du är. Vid behov kan däremot enskilda citat lånas in
i avhandlingstexten för att ge texten mera liv.

Jag hoppas nu att du är övertygad om att du vill delta i denna enkät för att hjälpa till att färdigställa
min avhandling och därmed hjälpa mig att bli en nybakad magister inom småbarnspedagogik. Du
bidrar samtidigt till att öka kunskapen på fältet om hur abiturienter uppfattar yrket lärare inom

småbarnspedagogik. Jag håller sedan i min tur tummarna för att du snart blir en nybakad student!

105

Bilaga 2. Enkätens frågor

- Är du 18 år?
- Kön

- I vilket område bor du?

Egentliga Finland, Västra Nyland, Huvudstadsregionen, Östra Nyland och Österbotten
Vad tänker du att en lärare inom småbarnspedagogik har för arbetsuppgifter?
Beskriv hur du föreställer dig en vanlig dag, från morgon till eftermiddag, för en lärare inom
småbarnspedagogik:

Vad tänker du om att själv jobba som lärare inom småbarnspedagogik?
Vad tycker du verkar vara roligt med att jobba som lärare inom småbarnspedagogik?
Vad anser du vara negativt med att jobba som lärare inom småbarnspedagogik?
Vilka studier tror du behövs för att bli lärare inom småbarnspedagogik?
Vad tänker du om att själv studera till lärare inom småbarnspedagogik småbarnspedagogik?

Vad tänker du om studierorterna där man kan studera till lärare inom småbarnspedagogik?
Hur tror du att behovet av lärare inom småbarnspedagogik ser ut på arbetsmarknaden?

Vill du avslutningsvis tillägga något?
Tack för att du tog dig tid att svara!

Du kommer att förbli helt anonym och endast avhandlingsskribenten kommer att se enkäten i sin

helhet. Enkätsvaret kommer att sammanställas med andra finlandssvenska abiturienters svar till ett

resultat i en PRO-gradu avhandling. Då du nu sänder in dina svar ger du avhandlingsskribenten full
rätt över dina svar i enkäten.

