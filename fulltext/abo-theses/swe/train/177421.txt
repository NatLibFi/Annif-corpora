Jannica Söderman

Klasslärares upplevelser av arbetet kring elever med utmanande
beteende
En kvalitativ studie ur klasslärares perspektiv

Jannica Söderman

Avhandling för pedagogie magisterexamen
Fakulteten för pedagogik och välfärdsstudier
Åbo Akademi
Vasa, 2020

Jannica Söderman

Abstrakt
Författare

Årtal

Söderman, Jannica

2020

Arbetets titel

Klasslärares upplevelser av arbetet kring elever med utmanande beteende
Publicerad avhandling för magisterexamen i pedagogik

Sidantal (tot.)

Vasa: Åbo Akademi. Fakulteten för pedagogik och välfärdsstudier.

82

Referat

Syftet med studien är att undersöka klasslärares upplevelser av sitt arbete kring elever med
utmanande beteende i skolan. Det övergripande syftet med studien är att få ökad förståelse
för klasslärares arbete med utmanande elever i årskurserna F–6. Utgående från syftet har
följande tre forskningsfrågor utarbetats:
1. Hur upplever klasslärare elever med utmanande beteende?
2. På vilket sätt upplever klasslärare bemötandet av elever med utmanande beteende?
3. På vilket sätt hanterar klasslärare elever med utmanande beteende?
Undersökningens forskningsansats är fenomenologi och en hermeneutisk tolkningslära
används. Som datainsamlingsmetod används semistrukturerad intervju. Till undersökningen
intervjuades sex klasslärare. Informanterna kommer från Egentliga Finland och Österbotten
i Finland. Utifrån informanternas utsagor kunde huvudkategorier för varje forskningsfråga
urskiljas. Vid alla huvudkategorier kunde även underkategorier utformas.
Resultatet visar att klasslärare upplever olika beteenden som utmanande och att det finns flera
orsaker bakom en elevs beteende. Eleven kan ha svårigheter med skolarbetet eller andra
omständigheter i skolvardagen som bidrar till det oönskade beteendet. Klasslärare upplever
att elevens relationer till lärare, elever och vårdnadshavare kan påverka beteendet i skolan.
Klasslärarna i studien upplever att de både påverkas personligen och inte personligen av
elevens beteende. Slutligen upplever klasslärare att andra elever påverkas av en elevs
utmanande beteende både känslomässigt och undervisningsmässigt.
Resultatet visar även klasslärare upplever att de bemöter utmanande elever genom att vara
lugna och genom att visa förståelse för eleven samt att ge uppmärksamhet och uppmuntran
vid ett gott beteende. Klasslärare betonar vikten av att skapa en relation till den enskilda
eleven. Klasslärare upplever att de själva och andra elever blir bemötta på ett varierat sätt av
en elev med utmanande beteende. En elev med utmanande beteende blir också bemött
mångfaldigt av sina klasskamrater. Resultaten visar att klasslärare upplever att de kan bemöta
elever bättre om de har lång arbetserfarenhet och teoretiska kunskaper. Klasslärare vill ännu
få en djupare förståelse för elevens beteende för att kunna bemöta eleven bättre.
I resultatet framkommer det även att klasslärare upplever att de hanterar elevers svårigheter
genom att förebygga beteendet, hanterar beteendet på olika sätt samt att ta till disciplinära
åtgärder. Klassläraren stöder utmanande elever genom diskussion samt genom användning
av strategier och hjälpmedel. Klasslärare upplever att de får varierat stöd från andra aktörer i
hanteringen av utmanande elever. Klasslärare får främst stöd av kollegor och rektorer medan
stödet av speciallärare och vårdnadshavare varierar. Klasslärare betonar att de behöver
utveckla nya kunskaper för att kunna hantera dessa elever bättre.
Sökord / indexord enl.tesaurus
klasslärare, utmanande beteende, challenging behaviour, haastava käyttäytyminen

Jannica Söderman

Innehåll
1 Inledning .................................................................................................................. 1
1.1 Val av tema ......................................................................................................... 1
1.2 Bakgrund – En skola för alla .............................................................................. 2
1.3 Syfte och forskningsfrågor ................................................................................. 3
1.4 Begreppsdefinition ............................................................................................. 4
1.5 Avhandlingens disposition ................................................................................. 5
2. Pedagogiskt arbete kring utmanande elever ....................................................... 7
2.1 Orsaker till elevers utmanande beteende ............................................................ 7
2.2 Sociokulturellt lärande och interaktion ............................................................ 13
2.3 Strategier för bemötande och hantering av utmanande elever ......................... 19
3 Metod och genomförande ..................................................................................... 23
3.1 Syfte och forskningsfrågor ............................................................................... 23
3.2 Fenomenologisk forskningsansats .................................................................... 23
3.3 Hermeneutisk tolkning ..................................................................................... 24
3.4 Intervju som insamlingsmetod ......................................................................... 25
3.5 Val av informanter och undersökningens genomförande ................................. 27
3.6 Databearbetning och analys .............................................................................. 29
3.7 Tillförlitlighet, trovärdighet och etik ................................................................ 30
4.1 Klasslärares upplevelser av elever med utmanande beteende .......................... 33
4.2 Klasslärares upplevelser av bemötande av elever med utmanande beteende... 44
4.3 Klasslärares sätt att hantera elever med utmanande beteende .......................... 53
5 Sammanfattade diskussion ................................................................................... 68
5.1 Resultatdiskussion ............................................................................................ 68
5.2 Metoddiskussion ............................................................................................... 76
5.3 Förslag till fortsatt forskning ............................................................................ 78
Litteratur .................................................................................................................. 79
Bilaga
Bilaga 1: Den skriftliga förfrågan till rektorerna
Bilaga 2: Intervjuguiden

Jannica Söderman

Tabeller
Tabell 1. Tabell över undersökningens informanter. ................................................. 28

Figurer
Figur 1. Kategorier för klasslärares upplevelser av elever med utmanande beteende.
.................................................................................................................................... 33
Figur 2. Kategorier för klasslärares upplevelser av bemötandet av elever med
utmanande beteende. .................................................................................................. 44
Figur 3. Kategorier för klasslärares sätt att hantera elever med utmanande beteende.
.................................................................................................................................... 53

Jannica Söderman

1 Inledning
I detta inledande kapitel presenteras bakgrund och val av tema för denna avhandling.
Därefter följer en presentation av studiens syfte och forskningsfrågor. Vidare
definieras begrepp och en skola för alla som är grunden för avhandlingen. Slutligen
presenteras avhandlingens disposition.

1.1 Val av tema
De flesta klasslärare kommer någon gång att få uppleva elever med utmanande
beteende i sin undervisning. En elev kan bråka, hamna i konflikter och ha svårt att
samarbeta med lärare och elever. Klasslärare kan uppleva att det känns svårt att veta
hur de ska bemöta dessa elever och deras behov. Olsson och Olsson (2017, s. 25)
betonar att alla barn har rätt att få en plats i skolan och ska i första hand få stöd i den
grupp som barnet tillhör. Utmanande elever syns i skolan eftersom de tar plats och
kräver uppmärksamhet från vuxna. Elevers utmanande beteenden kan präglas av deras
förhållande till omgivningen. Om elever inte får den hjälp och vägledning som de
behöver, kan det utvecklas till asociala beteenden i vuxenlivet. (Olsson & Olsson,
2017, s. 21.)
Enligt Stormont, Rodriguez och Reinke (2016, s. 301) är det vanligaste sättet att arbeta
med utmanande elever genom att avlägsna dem från undervisningen. Eleven förlorar
då både klassrumsundervisning och sociala interaktioner tillsammans med andra
elever. Grunderna för läroplanen för den grundläggande utbildningen 2014, hädanefter
Glgu 2014 (Utbildningsstyrelsen, 2014, s. 35), lyfter fram att alla elever har rätt till
undervisning, handledning och stöd alla skoldagar. För alla elever ska det även finnas
en trygg skolmiljö. Elevers rättigheter ska tillgodoses och utbildningsanordnaren ska
skapa goda förutsättningar för skolarbetet. Skolans ledning ska identifiera och
eliminera de hinder som kan hindra en elevs växande och lärande i skolan samt att
förebygga problem som kan uppstå. Klasslärarens uppgift är att bland annat hitta
pedagogiska lösningar som fungerar och att rättvist bemöta varje elev.
För att få en ökad förståelse hur klasslärare upplever utmanande elever i skolan är
denna avhandling central eftersom den fokuserar på klasslärares arbete kring elever
med utmanande beteende. Fenomenet utmanande beteende betraktas genom ett brett
1

Jannica Söderman

perspektiv och fokuserar inte på någon enskild diagnos. Förmodligen har de flesta
klasslärare upplevt elever med utmanande beteende och reflekterat över hur dessa
elever ska bemötas och hanteras på ett optimalt sätt.
Det kan vara intressant för klasslärare i den grundläggande utbildningen att läsa om
andra klasslärares arbetssätt med utmanande beteende. Det bidrar till nya tankesätt och
även en ny infallsvinkel för att kunna förstå sina kollegor som har en elev med
utmanande beteende i klassen. Ur samhällsperspektiv är forskning inom området
viktigt eftersom barn med utmanande beteende behöver fångas upp i ung ålder.
Andersson

(2001,

s.

15)

menar

att

barns

beteendemönster

och

tidiga

personlighetsegenskaper kan ge tydliga varningssignaler. Andersson antyder att barn
med allvarliga uppförandestörningar, inlärningssvårigheter, emotionella svårigheter
och uppmärksamhetsstörningar, exempelvis aggressiva, utagerande, rastlösa och
impulsiva barn, löper större risk för kriminell utveckling. Det kan även vara barn som
anses som ”bråkiga” barn och trotsigt beteendemönster. (Andersson, 2001, s. 15–16.)
Lärarutbildningen berörs också av forskningen, eftersom resultatet kan påvisa att
lärarutbildningen behöver implementera mer specialpedagogiskt kunnande för att
klasslärare ska kunna hantera och bemöta elever med utmanande beteende i sitt
framtida yrke.

1.2 Bakgrund – En skola för alla
En skola för alla innebär att alla barn ska få ta del av skolan oberoende av svårigheter.
Skolan ska vara utformad så att alla elever får stöd utgående från det egna behovet för
att alla elever ska få ha samma förutsättning. (Lindstrand & Brodin, 2007, s. 263–264.)
Inkludering är en central faktor vid en skola för alla. Enligt Nilholm och Göransson
(2014, s. 26) innebär inkludering att skolan och skolmiljön ändras för att passa den
enskilda elevens behov. Skolans uppgift är att stötta eleven och främja elevens
skolgång på bästa sätt utgående från den enskilda eleven. Ett kännetecken för en
inkluderande skola är att alla elever är lika mycket värda trots sina olikheter.
En skola för alla tas också upp i styrdokument som berör skolan. Den finländska
utbildningen bygger på nationella och internationella styrdokument som tangerar
ämnet. Glgu 2014 (Utbildningsstyrelsen, 2014, s. 18) beskriver att utbildning ska vara
tillgänglig för alla och utbildningen ska vara fri från hinder för elever. Skolan ska
2

Jannica Söderman

utvecklas till en inkluderande skola för alla. Elever ska inte uteslutas ur gruppen eller
klassen om det inte sker för elevens bästa. De internationella styrdokument som berör
en skola för alla är Salamanca deklarationen och FN-konventionen om barnets
rättigheter (Nilhom & Göransson, 2014, s. 11; Utbildningsstyrelsen, 2014, s. 14).
Salamancadeklarationens grundtanke är en överenskommelse om att elever, oavsett
individuella olikheter, har rätt till undervisning (Svenska Unescorådet, 2006, s. 10). I
Salamancadeklarationen är det skrivet att varje barn har rätt till grundutbildning.
Barnen har även rätt att få uppnå och bibehålla en tillräckligt bra utbildningsnivå. Alla
barn ska kunna gå skolan och skolans utbildningssystem och utbildningsprogram ska
anpassas till mångfalden. Barn som har särskilda behov ska ha tillgång till en ordinarie
skola som ska tillgodose eleven med den pedagogik som barnet behöver. Skolan ska
vara en trygg plats för barn och de ska bekämpa diskriminerande attityder, ha
skolundervisning för alla, skapa ett integrerande samhälle och ha en välkomnande
lärmiljö. (Svenska Unescorådet, 2006, s. 11.)
FN-konventionen om barnets rättigheter, även känd som barnkonventionen, har gällt
som lag sedan 1991 i Finland. Barnkonventionen innehåller flertal artiklar och några
av dessa tangerar inkludering och en skola för alla. Artikel 2 innefattar att alla barn är
lika mycket värda och alla barn har samma rättigheter. Det innebär även att inget barn
får diskrimineras. Artikel 3 innebär att alla beslut som tas kring barnet ska göras
utgående från barnets bästa. Artikel 13 är att alla barn har rätt till yttrandefrihet. Det
betyder att barn har rätt att tänka och uttrycka sina åsikter. Artikel 29 innefattar att
skolan ska hjälpa barn att utvecklas och lära sig om mänskliga rättigheter. (Unicef,
2020.) FN-konventionen är viktig utgångspunkt i arbetet med elever med utmanande
beteende för att ge dessa elever samma möjligheter som andra elever.

1.3 Syfte och forskningsfrågor
Syftet med studien är att undersöka klasslärares upplevelser av sitt arbete kring elever
med utmanande beteende i skolan. Det övergripande syftet med studien är att få ökad
förståelse för klasslärares arbete med utmanande elever i årskurserna F–6. Utgående
från syftet har följande tre forskningsfrågor utarbetats:

3

Jannica Söderman

1. Hur upplever klasslärare elever med utmanande beteende?
2. På vilket sätt upplever klasslärare bemötandet av elever med utmanande
beteende?
3. På vilket sätt hanterar klasslärare elever med utmanande beteende?

1.4 Begreppsdefinition
Det finns ett flertal olika begrepp som beskriver elever med utmanande beteende. För
att förtydliga vilka begrepp som används inom detta område har en sammanställande
begreppsdefinition gjorts. Jag som forskare redogör för vilket begrepp som kommer
att användas i studien och varför.
Problemskapande beteende redogörs av Hejlskov Elvén (2018, s. 16) och kan innebära
skrik, slag, sparkar, olydnad, vägran och konfliktbeteenden hos elever. Ogden (2008,
s. 14) menar att ett beteendeproblem i skolan innefattar att elevens beteende bryter mot
skolans förväntningar, normer och regler. Ur en annan synvinkel är det egentligen
personer i omgivningen som anses ha problem med att hantera och förhålla sig till
personen i fråga och inte barnet med problembeteende (Hejlskov Elvén (2018, s. 19).
Olsson och Olsson (2017, s. 13) delar in beteendeproblem i tre olika kategorier: fysiskt
eller verbalt utagerande beteende, antisocialt eller normbrytande beteende samt
beteenden som hindrar lärande och undervisning, Fysiskt eller verbalt utagerande
beteende (Olsson & Olsson, 2017, s. 13) går hand i hand med Hejlskov Elvéns (2018,
s. 16) syn på problemskapande beteende, det vill säga att barnet blir aggressivt, vägrar
lyda samt skriker och hamnar lätt i bråk och slagsmål. Det antisociala eller
normbrytande beteendet är att barnet medvetet eller omedvetet bryter mot normer eller
regler. (Olsson & Olsson, 2017, s. 13–14.)
Beteenden som hindrar lärande och undervisning syftar på beteende som gör att elever
som inte kan koncentrera sig när de blir stressade. Eleven uppfattas som motoriskt
orolig och rastlös som i sin tur stör eleven själv och andra elever. (Olsson & Olsson,
2017, s. 13) Ogden (2008, s. 14) nämner också liknanade beteende som hämmar
elevens utveckling och lärande.
4

Jannica Söderman

Bråkiga barn är ett begrepp som Eresund och Wrangsjö (2008, s. 24) använder sig av.
De menar att bråkigheten inte är en egenskap hos ett barn, utan det är känslorna som
väcks hos människor i omgivningen. Bråkiga barn, enligt vuxna, är otacksamma och
uppför sig oresonligt och hänsynslöst.
Barn med uppmärksamhetsstörningar är barn som har ett olikartat och ostadigt
beteende. Oftast är det barn som har bristande impulskontroll, både utan och med
diagnos, exempelvis adhd, språkstörning och barn med epilepsi. Det kan även vara
barn som har växt upp i en stressig miljö, för tidigt födda eller omogna barn. Slutligen
kan det också vara barn som har en förvärvad hjärnskada. (Juul, 2005, s. 11.)
Explosiva barn är barn som explosivt trotsar vuxnas vilja och dessa barn kan även ha
explosiva utbrott. Explosiva barn har otillräckliga färdigheter att hantera frustration,
flexibilitet och har svårigheter med att lösa problem. (Greene & Ablon, 2012, s. 17.)
Tysta och blyga barn kan en del lärare uppleva som utmanande. Mjelve, Nyborg,
Edwards och Crozier (2019, s. 1303) har gjort en forskning om lärares förståelse för
blyga barn och de fann tre saker som beskrev blyga barn: tillbakadragande och
inåtblickande barn, blyga oroliga barn och barn med dålig självkänsla.
För att göra tydlighet i studien använder jag således begreppen ”utmanande beteende”
eller ”utmanande elever” och menar således ett beteende som omfattar de definierade
beteenden ovan för att undvika att alltid ändra begrepp och skapa förvirring.

1.5 Avhandlingens disposition
Denna avhandling är indelad i fem kapitel. I kapitel 1, Inledning, presenteras
bakgrunden till studien, val av tema, syftet och forskningsfrågor, begreppsdefinition
och avhandlingens upplägg. I kapitel 2, Pedagogiskt arbete med utmanande elever,
presenteras orsaker till elevers utmanande beteende, sociokulturellt lärande och
interaktion samt strategier för bemötande och hantering av elever med utmanande
beteende. I kapitel 3, Metod och genomförande, presenteras syfte och
forskningsfrågorna, forskningsansats och datainsamlingsmetod. I detta kapitel
presenteras även val av informanter och undersökningens genomförande,
databearbetning och analysmetod. Avhandlingens reliabilitet, validitet och etik
presenteras också. I kapitel 4, Resultatredovisning, presenteras studiens resultat som
5

Jannica Söderman

verifieras genom valda citat. Avhandlingen avslutas med kapitel 5, Diskussion. I detta
kapitel diskuteras resultaten och metodvalen i relation till tidigare forskning.
Avslutningsvis ges förslag på fortsatt forskning.

6

Jannica Söderman

2. Pedagogiskt arbete kring utmanande elever
I detta kapitel presenteras den teoretiska bakgrunden. Först presenteras orsaker till
elevers utmanande beteende och här inkluderas anknytning, neuropsykiatriska
funktionsnedsättningar och affekt. Sedan presenteras sociokulturellt lärande och
interaktion. Slutligen beskrivs strategier för bemötande och hantering av utmanande
elever.

2.1 Orsaker till elevers utmanande beteende
Ett barns förmågor utvecklas i samspel tillsammans med andra i omgivningen. Barn
lär sig med tiden att hantera motgångar, krav och utmaningar i livet och lär sig tackla
dem utan att tappa sin inre balans. En del barn klarar inte av det och ett
beteendeproblem uppstår. Orsaken till beteenden är olika. En del kan bero på att ett
barn har en otrygg anknytning som kan göra att barn visar aggression (Broberg,
Granqvist, Ivarsson & Risholm Mothander, 2006, s. 187). Andra barn kan ha en
neuropsykiatrisk funktionsnedsättning som bidrar till ett utmanande beteende.
Slutligen kan det finnas yttre och inre faktorer som kan orsaka ett visst beteende.

Brister vid anknytning
Ordet anknytning definieras av Nationalencyklopedin (Nationalencyklopedin,
Anknytning) som ”en psykisk bindning mellan människor, exempelvis mellan ett barn
och en förälder”. För att anknytning ska ske behöver relationen pågå en längre tid.
Utgångspunkten för anknytning är att utveckla en nära relation till minst en vårdgivare
för att barnets sociala och emotionella utveckling ska ske på ett bra sätt.
(Nationalencyklopedin, Anknytning.)
Olsson och Olsson (2017, s. 35.) refererar till Bowlby och Ainsworth forskning om
anknytningsteorin. Anknytningsteorin handlar om det tidiga samspelet mellan mor och
spädbarn. Forskningen visade att närhet och omsorg är lika viktigt för ett barn som att
få mat för att kunna växa och utvecklas som individ. Ett barn har medfödd
anknytningsförmåga och därför försöker barn anknyta till föräldrar eller annan

7

Jannica Söderman

vårdnadshavare.

Vid

en

trygg

anknytning

bildar

barnet

en

positiv

personlighetsutveckling. (Olsson & Olsson, 2017, s. 35.)
Broberg m.fl. (2006, s. 187) lyfter fram tre olika faktorer som är viktiga för en positiv
anknytning: fysiskt närvarande, god mentaliseringsförmåga och att vara lyhörd för
barnets behov. Ett barn som har känt en otrygg anknytning har inte haft föräldrar som
har funnits där på ett tryggt och pålitligt sätt när anknytningssystemet har aktiverats.
Små barn utvecklar sig själva och sin anknytning och det kallas den inre
arbetsmodellen. Den inre arbetsmodellen speglar om barnet känner sig trygg eller
otrygg utgående från de tidiga positiva eller negativa erfarenheterna i
anknytningsrelationen. De tidiga erfarenheterna i den inre modellen spelar sedan roll
hur barnet är van att bli bemött av andra. Utågende från arbetsmodellen finns olika
anknytningsmönster: trygg anknytning, otrygg undvikande anknytning, ambivalent
motsträvig anknytning och slutligen desorganiserad anknytning. (Eresund &
Wrangsjö, 2008, s. 98–99; Olsson & Olsson, 2017, s. 35–37.)
Trygg anknytning innebär att barnet använder föräldern som en trygg bas och barnet
växlar mellan att utforska och ett trygghetssökande beteende. Ett barn som har en
otrygg undvikande anknytning undviker att använda föräldern som en trygg bas och
prioriterar utforskande beteende. Ambivalent eller en motsträvig anknytning innebär
att barnet klänger på föräldern, är ängsligt och gnälligt men kan inte använda föräldern
som bas. Det gör att barnet inte kan utforska omkring sig. De här anknytningarna har
ett gemensamt anknytningsmönster och det är att de är organiserade. Det innebär att
barnet och föräldern har haft ett tillräckligt konsekvent samspel under barnets första år
för att kunna ha konstruerat en fungerande inre arbetsmodell. (Broberg, Granqvist,
Ivarsson & Risholm Mothander, 2006, s. 189–191.)
Däremot ett barn med en desorganiserad anknytning har inte en organiserad
anknytningsmodell. Barn med desorganiserad anknytning använder inte föräldern som
en trygg bas och samspelet bygger på rädsla. Barnet har tendenser till att bete sig på
ett oförutsägbart sätt i form av ”underliga” beteenden, exempelvis att barnet gömmer
sig, sätter händerna för ansiktet eller stannar mitt upp i en rörelse när föräldern kommer
in i rummet. En del barn kan dunka huvudet i väggen eller vifta med händerna när
barnet ser föräldern. Dessa beteenden som är tecken på desorganiserad anknytning kan
även kopplas ihop med barn med som har neuropsykiatriskt handikapp. Därav behöver
8

Jannica Söderman

inte ett barn med neupsykiatriskt handikapp kopplas ihop med desorganiserad
ankytning trots att beteendet påminner om det. (Broberg, Granqvist, Ivarsson &
Risholm Mothander, 2006, s. 191–192.)
Olsson och Olsson (2017, s. 40–41) påpekar att barn med en desorganiserad
anknytning kan ha ett undvikande beteende när det gäller närhet och har självförakt
samt negativa inre arbetsmodeller. Dessa barn kan ha lätt till aggression och rädsla i
olika situationer där sådana affekter eller känslor inte förekommer. Därför kan barn
med desorganiserad anknytning uppfattas som nedstämda, aggressiva, apatiska och
oroliga eftersom de tolkar situationer som farliga trots att det inte är fallet.

Neuropsykiatriska funktionsnedsättningar
Neuropsykiatriska

funktionsnedsättningar,

hädan

efter

npf,

är

adhd,

autismspektrumtillstånd, språkstörning och tourettes syndrom enligt Riksförbundet
Attention (2020). Alla personer med npf har inte samma svårigheter men de vanligaste
svårigheterna är inlärning och minne, fokusering av uppmärksamhet, impulskontroll
och aktivitetsnivå, samspelsvårigheter, uttrycka sig i både skrift och tal samt fin- och
grovmotorik. I skolan kan det ge sig i uttryck genom svårigheter med att följa regler,
både outtalade och uttalade. Elever med npf blir lätt missförstådda och anses som
bråkiga för att de hamnar ofta i konflikter med andra i skolan. Elever med npf kan
dessutom ha inlärningssvårigheter som leder till svårigheter med att förstå innebörden
av det som lärs ut, läs- och skrivsvårigheter samt koncentrationssvårigheter.
(Riksförbundet Attention, 2020.)
Arim, Kohen, Garner, Lach, Brehaut, Mackenzie och Rosenbaum (2015, s. 345–354)
har forskat om psykosociala funktioner hos barn med npf och jämfört det med barn
som inte har någotdera. I deras undersökning framkom det att barn med npf bland
annat visar sig ha sämre självkänsla, kamratrelationer och ett mindre prosocialt
beteende, alltså beteende som inte främjar andras väl, än övriga barn. (Arim, o.a.,
2015, s. 345–354.) Som klasslärare bör man ha det i åtanke om det finns elever med
npf i klassen. För att få en bättre förståelse vad npf diagnoserna adhd,
autismspektrumtillstånd, språkstörning och tourettes syndrom innebär förklaras de mer
ingående hädanefter.

9

Jannica Söderman

Adhd
Adhd är en diagnos som ger sig till synes genom att barn har svårigheter med att reglera
sin aktivitetsnivå, uppmärksamhet och impulsivitet i jämförelse till andra individer.
Grunden i adhd är att barnet har svårt med självstyrningen som beror på svårigheter
med att bromsa impulser. (Carlsson Kendell, 2012, s. 5–6.) Nordahl, Sørlie, Manger
och Tveit (2007, s. 39) förklarar att uppmärksamhetsproblemet märks bra i skolan för
att barnet bland annat försöker undvika uppgifter som kräver en lägre uppmärksamhet,
har svårt att koncentera sig på detaljer och blir störd av yttre stimuli. Barn med adhd
kan ha svårigheter med att sitta stilla, leka på ett sansat sätt och har svårt att vänta på
sin tur. Dessa barn kan även agera utan att tänka efter före. (Nordahl, Sørlie, Manger,
& Tveit, 2007, s. 40.)
Trots att det finns gemensamma drag för adhd är alla barn olika. Carlsson Kendell
(2012, s. 10) betonar att det finns likheter i svårigheterna, men att skillnaderna är stora
för att de varierar beroende på individens andra egenskaper och förmågor. Därför kan
inte klasslärare tro att det finns ett sätt att bemöta de här eleverna, utan man bör se
vilka styrkor, intressen och svårigheter eleverna har och utgå från det. Carlsson
Kendell (2012, s. 25–27) understryker att barn med adhd har svårt att kontrollera sina
känslor, vilket gör att det blir snabba växlingar mellan olika sinnestillstånd. Barn som
reagerar impulsivt hinner inte tänka före de agerar. Som klasslärare behöver man se
risker i förväg för att hinna styra upp situationer innan de inträffar. Det kan vara svårt
att möta aggressivitet, negativism och trots. Därför är det viktigt att välja sina strider
med eleverna.

Autismspektrumtillstånd
Autismspektrumtillstånd är ett uppsamlingsnamn av flera olika diagnoser som tidigare
bland annat var Asperger syndrom, autistiskt syndrom och ett så kallat
autismliknanade tillstånd (Olsson & Olsson, 2017, s. 77). Enligt Trillingsgaard (2011,
s. 92–93) kan autism fastställas om en person uppvisar ett avvikande beteendemönster
i förmåga till ömsesidighet i socialt samspel, kommunikation och språkutveckling
samt fantasi och inre föreställningar. Barn med autism har svårt att förstå
förväntningarna i sociala situationer och därför är de ofta isolerade från social
samvaro. Det finns olika variationer inom spektrumet och det är svårighetsgrad,
10

Jannica Söderman

intellektuell nivå, tilläggshandikapp och ålder. Svårighetsgrad innebär hur pass svårt
de är drabbade av kommunikativa och sociala brister. Intellektuell nivå fokuserar på
vilken nivå personen befinner sig i. Skalan går från gravt utvecklingsstörd till ett
normalområde eller över normal intelligens. Personer inom autismspektrumtillstånd
kan även ha ett tilläggshandikapp som epilepsi eller dövhet. Personens ålder
bestämmer hur mycket som personen har hunnit kompensera sina svårigheter med nya
kompetenser. (Trillingsgaard, A. 2011. s. 94–95.)

Språkstörning
Språkstörning betyder att den språkliga och kommunikativa förmågan inte utvecklas
som förväntat för barnet. Språkstörningen kan påverka barnets uttrycksförmåga samt
förståelsen inom språkliga områden. Ett barn med språkstörning kan ha fonologiska,
grammatiska, semantiska och pragmatiska svårigheter. Språkstörningen kan förändras
och ge olika svårigheter under barnets uppväxt. När barnet är i skolåldern kan barnet
ha svårigheter med skrivning, läsning och berättande. (Sahlen & Sandgren, 2015, s. 4–
5.) I en undersökning av Curtis, Frey, Watson, Hampton och Roberts (2018, s. 11)
framkom det att barn med språkstörningar har större risk till ett utmanande beteende
än deras kamrater samt att beteendeproblemen för barn med språkstörning ökar med
tiden. Barnen kan både ha ett utåtagerande samt ett inåtagerande beteende. Därav
framhäver Curtis m.fl. (2018, s. 11) vikten av en tidig intervention för dessa barn.

Tourettes syndrom
Tourettes syndrom är en neurologisk störning i hjärnan som ger sig i uttryck genom
motoriska och vokala tics. Barnet kan ha ofrivilliga muskelrörelser och oartikulerade
ljud. Barn med tourettes syndrom kan även ha tydlig impulsivitet men också motorisk
oro, överaktivitet, koncentrationsproblem och beteendeproblem. Dessa barn har ofta
tvångstankar och tvångshandlingar vilket ger sig i uttryck genom bland annat tics.
(Korsgaard, 2011, s. 179.) Korsgaard (2011, s. 183) lyfter även fram att 50–60 procent
av barn med tourettes syndrom har tydliga uppmärksamhetsstörningar och den del har
även hyperaktivitet och därför påminns de om barn med adhd.

11

Jannica Söderman

Barn med tourettes syndrom har impulsivt beteende som kan uppfattas som
beteendeproblem. Korsgaard (2011, s. 184–185) menar att hos hälften av dessa barn
förekommer även annat beteende som: opassade språk, aggressivitet, tvångmässigt
retande av andra samt låg tröskel till frustration. Dessutom kan barn med tourettes
syndrom har svårigheter med att ta ett nej för ett nej. Utågende från detta kan
klasslärare uppfatta att barnen är olydiga, ouppfostrade och beteendestörda om
klassläraren inte har en förståelse för diagnosen.

Emotionell smitta
Becker, Götz, Morger och Ranelluccis (2014, s. 22) forskning visar att lärares
upplevda känslor och elevernas egna känslor är relaterade till varandra. Lärares känslor
förklarar i synnerlighet den stegvisa variationen i elevernas känslor, det vill säga att
lärarens känslor är emotionellt smittsamma eller görs medvetet genom empati. Becker
m.fl. (2014, s 24–25) menar att lärare måste erkänna för sig själv att de egna känslorna
som tas in i klassrummet har effekt på elevernas känslor. Därför bör lärare inse att de
egna känslorna spelar en viktig roll.
Inom emotionell smitta finns begreppet affekt. Olsson och Olsson (2017, s. 107–108)
skriver att affekt har funnits länge och kommer från djurens förmåga att känna och
reagera vid fara. Hos människor utvecklades affekt när människor levde oskyddade
och hade stor möjlighet att utsättas för fara. Det innebär att affekt är en reaktion på hot
och fara som gör att kroppen reagerar reflexmässigt. Det gör att vi inte hinner styra
handlandet som sker vid affekt. Hejlskov Elvén (2018, s 187) menar att affekter både
kan vara biologiska och psykologiska samt att eleven kan uppleva det som ett resultat
av ett minne eller en upplevelse. Med andra ord innebär ordet affekt en häftig
känsloreaktion hos en person.
Hejlskov Elvén (2014, s. 70) och Olsson och Olsson (2017, s. 108) refererar till Tomkis
forskning om affektsmitta på 1960-talet. Tomkis påvisar att affekter kan ”smitta” av
sig. Det vill säga att människan påverkas av andra människors känslor (Hejlskov
Elvén, 2014, s. 70; Olsson & Olsson, 2017, s. 111). Om en person är glad och möter
en annan person är det stor chans att den andra personen också blir glad eftersom
affekter ”smittar” av sig. Om en person möter en arg person, då besvarar man oftast

12

Jannica Söderman

personen med ett liknande beteende och således kan aggressivitet växa och ge utlopp
på ett oönskat beteende.
Hejlskov Elvén (2018) menar att olika personer påverkas på olika sätt av andras
känslor och en del kan påverkas mer än andra. Spädbarn påverkas mer än vuxna för
att vuxna delar glädje med barnet med glad röst och tröstar ett ledset barn med en
ledsen röst, vilket i sin tur fördjupar affektsmittan. Vuxna har lättare att skärma av sig
och blir inte lika mycket påverkad av andras känslor, men är man stressad är det
svårare att avskärma sig från andra. För barn kan det vara svårt att skilja mellan sina
egna känslor och någon annans känslor. Det är svårigheter som barn med
neuropsykiatriska funktionsnedsättning kan ha. Det gör att elever påverkas av lärarens
affekter och tvärtom. Därför är det viktigt i krissituationer att lärare behärskar sina
känslor för att inte öka elevernas stress som i sin tur ökar beteendet. (Hejlskov Elvén,
2018, s. 187–188.)

2.2 Sociokulturellt lärande och interaktion
Allt vi lär oss, lär vi oss av andra människor eftersom vi är sociala varelser och är i
sociala sammanhang, vilket är en utgångspunkt för det sociokulturella perspektivet för
lärande. Det innebär att vi inte lever i en objektiv och entydig verklighet, utan vårt sätt
att se och uppfatta världen runt oss är en sammansättning av en mänsklig verksamhet
och mänsklig interaktion. (Säljö, 2011, s. 79.)
Det som lärare idag uppfattar som ett utmanande beteende kan se olika ut från lärare
till lärare. Utgående från sociokulturellt perspektiv har saker sett olika ut genom olika
historiska epoker och under olika yttre förutsättningar (Säljö, 2011, s. 71). Skulle vi se
tillbaka på hur ett utmanande beteende uppfattades förr är det inte ens sagt att det fanns
eller att synsättet är på samma sätt som nu. Utgående från det ser vi hur mycket vi lär
oss av samhället och samhälleliga förteelser. Det finns många sätt att presentera en
förteelse enligt Säljö (2011, s. 69). Människan är en produkt av yttre sinnesuttryck som
människan har utsatts för eftersom människor föds som tomma kärl och vi beter oss
genom de erfarenheter som vi får (Säljö, 2011, s. 70).
Säljö (2011, s. 81) lyfter fram att människor behöver hjälp och stöd från någon som
vet vad det relevanta i frågorna betyder för att kunna tillämpa sina kunskaper. Många
svar på frågorna står inte skrivet i samhället eller naturen i sig, utan sådant hittar man
13

Jannica Söderman

i samtal tillsammans med andra. Olsson och Olsson (2017, s. 9) menar att människors
möten är betydelsefulla för barns personlighetsutveckling för att vi får vår personlighet
bekräftad, eller icke-bekräftad, genom att speglas i andra människor. Det innebär att
vid varje möte med en människa får barnet en möjlighet att utvecklas och förändras.
Skolan bygger på att elever ska tillämpa kunskap och relation till varandra. Säljö
(2011, s. 68) lyfter fram att kunskap bildas mellan människor och bemästras framför
allt genom samspel. Människan får kunskap genom interaktion tillsammans med
andra. Elever får även kunskap utifrån och den enskilda eleven blir delaktig i
kunskapen genom meningsutbyte och argumentation (Säljö, R. 2011, s 80). Det
innebär att om barn har svårigheter med samspel med andra är det också en bidragade
faktor till att barns kunskap blir mer lidande än annars.
För elever med ett utmanande beteende kan det vara svårt att förstå vad som krävs av
dem och deras beteenden i skolan. Vygotsky (i Emmlin, 2011, s. 14) är en av de som
såg lärandet som ett samspel mellan miljön och den enskilda individen. Vygotskys
centrala syn på lärandet är ”den närmaste utvecklingszonen”, vilket påvisar skillnaden
mellan det som en elev klarar på egen hand och det som eleven kan med hjälp av en
annan person. Därför är det viktigt att vuxna i skolan hjälper elever med utmanande
beteende att hitta strategier som fungerar just för den enskilda individes beteende och
lärande.
En del av beteendet kan förebyggas genom att läraren ser utgående från elevens
synvinkel på undervisningen. För att läraren ska förstå elevens fostrande behöver
läraren leva sig in i elevens roll för att se hur undervisningen uppfattas och upplevs
från elevens perspektiv. (Aspelin, 2016, s. 9.) Ellmin (2011, s. 18) menar att elever lär
sig kunskap bäst genom att de själva måste delta aktivt. Det gör att klasslärare måste
kunna använda sig av tekniker och metoder som motiverar elever. Genom motivation
och engagemang tar elever ett eget ansvar för att uppnå sitt mål.

Bemötande av elever med utmanande beteende i skolan
Alla barn, oavsett skillnader, har rätt till skolgång och alla barn har rätt att få utbildning
utgående från sina egna förutsättningar. Barn har även rätt till att behandlas och
bemötas likvärdigt oberoende vilka faktorer som hänger samma med eleven
(Utbildningsstyrelsen, 2014. s. 28). Lärare har de yrkesetiska principerna som baserar
14

Jannica Söderman

sig på värdegrunden i läraryrket. Utgående från OAJ:s yrkesetik ska lärare respektera
varje person oavsett prestation, åsikt och förmåga. Lärare ska också vara
sanningsenliga gentemot sig själv och elever genom att visa en ömsesidig respekt till
alla. Som lärare bör man vara rättvis och eftersträva jämställdhet och jämlikhet för att
undvika diskriminering. I lärararbetet är lärarens uppgift att lära eleverna att samarbeta
samt att bygga upp förtroende och goda relationer. (OAJ, Undervisningssektorns
Fackorganisation, 2019.)
Enligt Eresund och Wrangsjö (2008, s. 273) ställer skolan större krav på prestation och
kunskapsinhämtande än vad det görs på elevers personlighetsutveckling i skolan. Det
sätts även ett högt krav på språkliga, emotionella, sociala och kognitiva färdigheter hos
barn. Det gör att ett visst beteende inte önskas i ett klassrum, men beteendet ska ändå
bemötas. Eresund och Wrangsjö (2008, s. 273) rekommenderar att bemöta barnet där
det är för att effektivast återupprätta ordningen i klassrummet. Tyvärr är det vanligaste
sättet att bemöta ett utmanande beteende i helklass framför alla elever. Elever kan vara
känsliga, speciellt ju äldre de blir, att underordna sig läraren framför andra elever i
klassen eftersom det tär på elevens självkänsla. Som det tidigare har nämnts är lärarelevrelationen viktig för både lärare och elev. Barnets tillit till läraren är avgörande
hur barnet tar emot lärarens bemötande av dess beteende (Eresund & Wrangsjö 2008,
s. 273; Geng, 2011, s. 25).
Det finns olika sätt för läraren till att bemöta en elev. En lärare kan styra bemötandet
genom att stå på sig när en elev beter sig ”fel” eller att ha överseende med elevens
beteende. Risken som finns vid att bemöta en elev genom att stå på sig är att det bidrar
till en maktkamp där tålamod tryter och både läraren och eleven känner sig arga och
frustrerade. Genom att ha överseende med elevens beteende innebär att läraren släpper
krav på eleven och kommenterar inte elevens utmanande beteende. Det handlar främst
om att inte sätta krav på eleven för att undvika utbrott. (Eresund & Wrangsjö, 2008, s.
273–277.)

Pedagogiska möten mellan klasslärare och elev
I skolan sker pedagogiska möten mellan klasslärare och elev hela tiden, det är en typ
av relationell pedagogik. Aspelin och Persson (2011, s.9) menar att den relationella
pedagogiken inte har någon teoretisk konstruktion, utan alla verkliga händelser är
15

Jannica Söderman

relationell pedagogik. Relationer, kommunikation och mänskliga möten som sker är
centrala inom den relationella pedagogiken. Det finns fyra olika nivåer av relationell
pedagogik. Dessa är pedagogiska möten, pedagogiska tillvägagångssätt, pedagogisk
rörelse och forskningsfältet (Aspelin & Persson, 2011, s. 9–12).Två av dessa är central
för avhandligen och det är pedagogiska möten och pedagogiska tillvägagångssätt.
Pedagogiska möten är mellan två parter, i det här fallet mellan lärare och elev, där den
ena parten står för den andras mänskliga mognad. Läraren och eleven möts i en
ömsesidig process där läraren ser eleven som en person och upplever vad eleven
upplever för att svara på ett sätt som leder till något produktivt. Det gör att eleven får
en vink hur hen ska fortsätta för att ta ett steg framåt i sin utveckling. (Aspelin &
Persson, 2011, s. 9–10.)
Pedagogiska tillvägaggångsätt, är en central del i arbetet med elever för att det tangerar
lärares relationsarbete. Lärares relationsarbete innebär ”handlingar som syftar till att
etablera och upprätthålla relationer som främjar läroprocesser” (Aspelin & Persson,
2011, s. 10). Läraren står för meningsskapande relationer mellan lärare och elev,
elever emellan samt mellan elever och andra aktörer. (Aspelin & Persson, 2011, s. 9–
11.) Relationen mellan lärare och elev kan inte bli helt jämställd och det kan bidra till
destruktiva följder. Elevens relation till läraren visas genom att eleven motiveras till
att ta ansvar för till eget lärande samt sin personliga och sociala utveckling (Aspelin &
Persson, 2011, s. 19).
Aspelin och Persson (2011, s. 9–13) förtydligar att relationell pedagogik handlar bland
annat om att förmågor och färdigheter växer fram genom relationer. Finns det inga
relationer mellan lärare och elev kan inte skolans kunskapsuppdrag lyckas.

Interaktion mellan klasslärare och elev
Aspelin och Persson (2011, s. 38) konstaterar att läraryrket inte längre är ett
ensamarbete, utan lärares arbetet utgår främst från ett flöde av sociala relationer som
kräver omedelbar respons. Lärare beskriver att de i många fall får överta föräldrarnas
ansvar för uppfostran av barn och därför vill lärare ge de yngre eleverna trygghet i
skolan. (Aspelin & Persson, 2011, s. 39.) Även Olsson och Olsson (2017, s. 128)
betonar att samspelet mellan lärare och elev är en viktig faktor för båda parterna.
Rudasill (2011, s. 147) lyfter fram att kvaliteten på lärar-elevrelationen i de tidiga
16

Jannica Söderman

årskurserna har betydelse för elevens skolframgång och beteende i de högre
årskurserna. Elever med ett utmanande beteende, i detta fall barn med låg nivå av
kontroll och blyghet, har en större benägenhet att hamna i konflikter i relationen till
läraren än andra elever (Rudasill, 2011, s. 153–154).
Aspelin och Persson (2011, s. 40) ser det som en risk att bli involverade i elevers
världsbild på ett intimt sätt, eftersom den asymmetriska relationen mellan lärare och
elev kan göra att lärarens möjlighet att hjälpa eleverna växa i en utbildningssituation
går förlorad. Aspelin och Persson hävdar också att det inte är meningen att att elever
och lärare ska vara kompisar.
Stipek och Miles (2008, s. 1732) menar att lärar-elev relationen kan stödja eller stjälpa
det positiva beteendet. Om lärare och elev har ömsesidigt aggressivt beteende i relation
till varandra förvärrar det elevens aggressiva beteende. Läraren bör undvika att hamna
i en aggressiv konflikt med elever, eftersom lärares beteende påverkar elevens
beteende. Även Rudasill (2011, s. 155) har påvisat att barns egenskaper bidrar till
lärarens uppfattningar och beteende, och lärarens beteende bidrar till barns beteende.
Det här kan kopplas ihop med affektsmittan som tidigare har nämnts (Becker, Götz,
Morger & Ranelluccis, 2014, s. 22; Hejlskov Elvén, 2018, s 187).
Koca (2016, s. 4810) lyfter fram att barns beteendeproblem är starkt förknippat med
lärar-elevrelationen. För att skapa en god kontakt till elever med aggressivt beteende
bör läraren engagera sig mera i elevens intresse, undvika att lägga höga krav på eleven
samt att ge eleven feedback vid ett positivt beteende (Stipek & Miles, 2008, s. 1732).

Samarbetet mellan hem och skola
Samarbetet mellan hem och skola anses som en viktig del i skolvärlden. För att
klassläraren ska kunna arbeta på bästa sätt mot ett positivt beteende behöver
kommunikationen med hemmet fungera. I Glgu 2014 (Utbildningsstyrelsen, 2014, s.
36) lyfts samarbetet mellan hem och skola fram. Vårdnadshavares delaktighet främjar
elevernas sunda utveckling och växande och samarbetet ska präglas av jämlikhet,
förtroende och ömsesidig respekt.
Kern, George och Weist (2016, s. 228) antyder att ju mer föräldrarna är involverade i
skolan, desto bättre är det för den enskilda eleven. Det här lyfter även Davis (2014, s.
17

Jannica Söderman

55) upp att ett gott samarbete mellan hem och skola ökar chansen för framsteg vid en
intervention till ett positivt beteende. Enligt Kern, George och Weist (2016, s. 228)
hjälper föräldrar till för att förbättra skolklimatet, främja ett positivt beteende hos
eleverna och elevers studieframgångar. Lärare bör reflektera över sitt sätt att
kommunicera med föräldrarna. Skolpersonal måste vara försiktig med att skylla
elevers problem på föräldrarna, men det är tyvärr ett vanligt beteendemönster som gör
att familjer blir arga på skolan. Skolpersonal bör istället med andra lärare, skolledare
och annan personal integrera med elever och familjer på ett samarbetsvilligt och
respektfullt sätt. (Kern, George & Weist, 2016, s. 228.) Davis (2014, s. 48) betonar hur
viktigt det är att lärare och vårdnadshavare samarbetar kring elevers utmanande
beteende för att undvika ett ”blame game”. Davis menar att föräldrar tycker att läraren
styr hur eleverna beter sig i skolan, medan lärare också anser att det är vårdnadshavares
uppgift.
Forskning visar (Kern, George, & Weist, 2016, s. 288) att det finns fyra saker som är
viktigt i samarbetet med hemmet gällande barn med utmanande beteende. Det första
är engagemang eller målmedvetet arbeta för att visa empati för elev- eller
familjesvårigheter och stress samt att visa för familjen att stödet verkligen kan vara till
hjälp för familjen för att öka deras engagemang. Det andra är att stödja eleven eller
familjen direkt vid första mötet genom att koppla in dem till konkreta resurser samt ge
dem strategier som att hantera elevens problem.
Det tredje är att samarbeta med familjen eftersom de är experter på sin egen situation.
De kan hjälpa till med att utveckla och genomföra program för eleven för att förbättra
elevens beteende- och känslomässiga funktion. (Kern, George, & Weist, 2016, s. 288.)
Genom att använda sig av samma metod både i skolan och hemmet gör att det är större
chans att lyckas eftersom både lärare och föräldrar jobbar mot samma mål, ett mer
positivt beteende. Det ger eleven en klar bild av vilket beteende som är accepterat när
det inte är någon skillnad i hemmet eller i skolan. (Davis, 2014, s. 55.) Det fjärde är
att förmedla optimism och hopp för positiva resultat för eleven och familjen (Kern,
George, & Weist, 2016, s. 288).

18

Jannica Söderman

2.3 Strategier för bemötande och hantering av utmanande elever
Klasslärare som undervisar elever med utmanande beteende bör reflektera över sitt
eget undervisningssätt och samspel tillsammans med elever. I ett samspel med en elev
ska klassläraren tolka vad eleven egentligen vill utgående från vad eleven säger och
gör. Klasslärare tolkar elevens handlingar och beteenden utgående från sina egna
förutfattade meningar om eleven. Klasslärarens förväntningar och bild av eleven
påverkar samspelet mellan dessa parter. (Olsson & Olsson, 2017, s. 128–129.) Eresund
och Wrangsjö (2008, s. 298) hävdar i sin tur att elever med utmanande beteende
behöver hjälp och stöd från vuxna. De vuxnas samarbete kring eleven är de viktigaste
nycklarna till barnets utveckling för att barnet ska kunna hantera sin inre och yttre
situation själv.

Positivt bemötande
Elever som visar ett utmanande beteende får sällan beröm eller uppmuntran av sin
omgivning. Elever med utmanande beteende behöver ofta få beröm i större
utsträckning än andra elever. Dessa elever får ofta negativ feedback för sitt beteende
och tillrättavisningar. (Nordahl, Sørlie, Manger & Tveit, 2007, s. 234.) Elever har inte
automatiskt ett positivt beteende, utan det är något som växer fram genom att få
utveckla ett kommunikativt och socialt samspel med vuxna. En del elever behöver få
mera stöd av vuxna för att utveckla ett positivt beteendemönster. För att utveckla ett
bra beteendemönster hos elever i skolan ska klassläraren ge fyra gånger mer positiv
feedback än negativ feedback. Får en elev för mycket negativ feedback förstärks det
icke önskvärda beteendet. (Olsson & Olsson, 2017, s. 52.)
Olsson och Olsson (2017, s. 53) skriver att elever behöver mycket positiv feedback för
att utvecklas och feedbacken behöver vara äkta. Elever märker snabbt om en vuxen
ger falskt beröm eller ger beröm utan engagemang. Den positiva feedbacken bör ges
med känsla och engagemang. För att uppnå ett positivt beteende bör vuxna bekräfta
allt som är ett önskvärt beteende. Genom att berömma direkt när en elev har ett positivt
beteende har berömmet en större effekt. Beröm har också en stor effekt om andra
omkring hör att man får beröm. Genom att ge beröm till elever med aggressivt
beteende visar man som klasslärare att man har en positiv förväntan på eleven.

19

Jannica Söderman

Nordahl m.fl. (2007, s. 233) lyfter fram att arbeta bort ett beteende kräver att eleven
behöver få en återkoppling på sitt beteende från omgivningen som sker i interaktion.
En återkoppling kan ske genom kroppsspråk eller verbalt. Beteendemodifiering sker,
enligt Nordahl m.fl. (2007, s. 233), genom beröm och belöning men det behövs också
en form av konsekvens och gränssättning.
Både Olsson och Olsson (2017, s. 53) samt Nordahl m.fl. (2007, s. 233) betonar
betydelsen av att ge uppmuntran till elever med utmanande beteende. Den viktigaste
uppmuntran är från vuxna. Vuxna kan ge uppmuntran genom att umgås med eleven,
ge uppmärksamhet och beröm samt bekräfta eleven på olika sätt (Nordahl, 2007, s.
233–234). Webster-Stratton (2004, s. 28–32) förklarar hur vuxna ska ge barn beröm
för att berömmet ska uppfattas som äkta. Som vuxen ska man ge specifikt beröm till
eleven. Det innebär att ge beröm för en enskild händelse som går att peka ut och lätt
för barnet att ta fasta på och beröm ska ske när barnet har ett önskvärt beteende. Beröm
ska ges med entusiasm eftersom tonläge, engagemang och kroppsspråk visar på att
berömmet är äkta. Vid beröm bör den vuxna undvika att kombinera beröm och kritik
eftersom barnet inte tar till sig det positiva utan det negativa tar över. Däremot kan
beröm kombineras med beröring för att förstärka det positiva beteendet. (WebsterStratton, 2004, s. 28–32.)

Lågaffektivt bemötande
Lågaffektivt bemötande är en evidensbaserad teori och tillämpas bland annat i skolor.
Bemötandet innebär att lärare möter eleven på ett sätt som inte ökar elevens affekt.
Istället ska eleven bemötas på ett lugnt och sansat sätt för att kunna hantera en
konfliktsituation på bästa sätt. (Westerlund, 2017, s. 85.)
Hejlskov Elvén (2018, s. 195) anser att lärare kan bemöta eleven på olika sätt för att
minimera risken att elevens affekt ökar. Han lyfter fram att läraren bör agera behärskat
och lugnt gentemot eleven. Genom att visa eleven ett lugn, undviker läraren att öka
elevens beteende. När eleven är utagerande ska läraren undvika att ta ögonkontakt när
det finns risker för konflikt. Genom ögonkontakt skapar det en känsla av dominans
gentemot eleven och eleven lugnar sig inte. Ögonkontakten bidrar också till att
affekten ökar hos eleven och kan medföra att eleven förlorar självkontrollen och börjar
utagera mot läraren och andra elever.
20

Jannica Söderman

Beröring är ett ämne som tas upp mycket inom skolvärlden. Hejlskov Elvén (2018, s.
196–197) menar att om en elev är upprörd ska läraren undvika beröring som befattar
spända muskler eller undvika beröring helt. När en lärare berör en elev bör läraren göra
det med slappa muskler som är utan kraft och kontroll. Tyvärr är det vanligt att en
beröring innefattar en kraft som eleven i sin tur ”smittas” av.
Hejlskov Elvén (2018, s. 198–199) betonar att elever med utagerande beteende
behöver sitt personliga utrymme, vilket lärare ofta glömmer. Om en elev börjar utagera
har lärare en tendens att närma sig eleven och elevens affekt ökar. Eleven kan känna
sig pressad om läraren är inom det personliga utrymmet och det kan leda till att eleven
förlorar sin självkontroll. Läraren bör istället backa och eleven får chans att behålla
självkontrollen. Till följd av att utrymme finns mellan elev och lärare kan eleven
dämpa sin affekt och avskärma sig bättre. Hejlskov Elvén (2018) menar dock att om
det finns risk att eleven ger sig på andra elever fungerar inte den här metoden.
(Hejlskov Elvén, 2018, s. 198–199.)
Både Eresund och Wrangsjö (2008, s. 277) och Hejlskov Elvén (2018, s. 203) förklarar
ytterligare om betydelsen att ge med sig som lärare. Att ge med sig kan kännas som en
motgång trots att det är bra pedagogiskt. När man ger med sig bör det ske på ett begåvat
sätt så att eleven inte känner att strukturen försvinner. Även om läraren ger med sig
behöver det inte ske flera gånger, utan det sker för att undvika en konflikt. Har läraren
krav på att eleven ska utföra något som eleven inte vill utföra är det stor chans att
affektnivån ökar. Lösningen är att strunta i kraven och möta eleven på dennes nivå.
(Hejlskov Elvén, 2018, s. 203.)

Ta en paus
För att en elev med utmanande beteende ska kunna lugna ner sig hänvisar Stormont,
Rodriguez och Reinke (2008, s. 302) till ”Ta en paus” – strategin. Strategin innebär att
eleven ska få möjlighet att ta en paus när den behöver det för att undvika utmanande
beteende. För att kunna använda sig av strategin behöver läraren spara information om
vad som triggar elevens beteende, hur beteendet ser ut och konsekvensen av ett
beteende. När läraren har samlat in tillräckligt med material för att kartlägga elevens
beteende kan läraren se ett mönster för elevens utmanande beteende. För att strategin
ska fungera behöver eleven och läraren tillsammans kunna komma överens över hur
21

Jannica Söderman

upplägget ska se ut för att passa eleven på bästa sätt. (Stormont, Rodriguez, & Reinke,
2016, s. 302.)
Inom ”Ta en paus” – strategin finns det steg att följa för att göra en fullständig
intervention. Läraren ska tillsammans med eleven komma fram till vad eleven ska säga
när hen vill ha en paus och ha en avsedd plats som eleven kan gå till när hen är upprörd.
Läraren och eleven ska komma överens om hur länge en paus är och eleven ska ha en
timer för att se tidsåtgången. Eleven kan komma tillbaka när hen är lugn. Stormont
m.fl. (2016, s. 304) menar att läraren och eleven ska tillsammans bestämma vad eleven
ska göra på pausen och eleven ska bli handledd av läraren i det givna arbetet. Det kan
till exempel vara problemlösning eller en termometer för att förklara sin ilska. Sedan
ska eleven och läraren komma överens om vad eleven ska säga när hen är redo att delta
i undervisningen igen efter pausen. Eleven ska få beröm för att ha tagit en paus när ett
oönskat beteende är på väg att hända. Läraren ska hjälpa eleven att fortsätta med
uppgiften som hen gjorde före pausen eftersom eleven ska fortsättningsvis vilja ta en
paus utan att det går utöver skolarbetet. Till slut ska läraren bestämma hur hen
övervakar elevens framsteg, behov av ändringar eller ytterligare stöd för eleven.
(Stormont, Rodriguez, & Reinke, 2016, s. 302, 304–305.)

22

Jannica Söderman

3 Metod och genomförande
I detta kapitel presenteras studiens syfte och forskningsfrågor. Därefter beskrivs
fenomenologisk

forskningsansats,

hermeneutisk

tolkning,

intervju

som

datasamlingsmetod, valet av informanter, undersökningens genomförande och analys
av data. Avslutningsvis diskuteras undersökningens tillförlitlighet, trovärdighet och
etik.

3.1 Syfte och forskningsfrågor
Syftet med studien är att undersöka klasslärares upplevelser av sitt arbete kring elever
med utmanande beteende i skolan. Det övergripande syftet med studien är att få ökad
förståelse för klasslärares arbete med utmanande elever i årskurserna F–6. Utgående
från syftet har följande forskningsfrågor formulerats:
- Hur upplever klasslärare elever med utmanande beteende?
- På vilket sätt upplever klasslärare bemötandet av elever med utmanande beteende?
- På vilket sätt hanterar klasslärare elever med utmanande beteende?

3.2 Fenomenologisk forskningsansats
När en studie utförs ska forskaren överväga om en kvalitativ eller en kvantitativ
forskning ska göras. Den kvalitativa forskningen använder sig av ord eller bild som
data och förknippas med en småskalig studie som innefattar få deltagare. Den
kvantitativa forskningen använder siffror vid analysen och forskningen förknippas
främst med storskaliga studier som innefattar många deltagare. (Denscombe, 2018, s.
23–24.) Trost (2010, s. 32) hävdar att en kvalitativ forskning är tänkbar om forskaren
vill få fram människors handlingsmönster eller förståelse medan den kvantitativa
forskningen berör frågorna hur många, hur ofta och hur vanligt. Eftersom jag är
intresserad av att få förståelse för klasslärares upplevelser av arbetet kring elever med
utmanande beteende kommer jag att använda mig av en kvalitativ forskning. Inom den
kvalitativa forskningen har den fenomenologiska forskningsansatsen valts eftersom
forskningsansats och datainsamlingsmetod styrs av syftet och forskningsfrågorna
(Tidström & Nyberg, 2012, s. 116–117).
23

Jannica Söderman

De fenomenologiska vetenskaperna ser en bild av verkligheten som vi upplever den,
alltså en meningsskapande samspel mellan objekt och mänskliga medvetande.
(Szklarski, 2015, s. 132.) Fenomenologi som forskningsmetod är avsedd att besvara
ett visst kunskapsintresse. För att kunna utreda ett kunskapsintresse behövs två
grundläggande kriterier. Det första kriteriet är att kunskapsintresset behöver gälla ett
fenomen. Fenomenet kan vara ett specifikt intresse eller ett allmänt intresse i en viss
tid. Det andra kriteriet är att kunskapsintresset ska inrikta sig på det mest väsentliga i
den utforskande upplevelsen. (Szklarski, 2015, s. 135–136.) I denna undersökning är
det utmanande beteende som är kunskapsintresset.
Eftersom jag som forskare vill ta del av klasslärares upplevelser är fenomenologi en
relevant forskningsansats. Fenomenologi är en filosofisk teori om intentionalt
medvetande och teorin är skapad av Edmund Husserl. Ordet intentionalt innebär att
medvetandet är både meningsskapande och riktat till något objekt som medvetandet
betraktar. (Szklarski, 2015, s. 132.) Fenomenologins inriktning inom metodologin är
essensen i mänskliga upplevelser. Essensen innebär det ”det oföränderliga i
fenomenet”. Det är de väsentliga beståndsdelarna som tas fasta på som är ”kärnan som
fenomenet inte kan mista utan att upphöra som just denna upplevelse”. (Szklarski,
2015, s. 132.)

3.3 Hermeneutisk tolkning
För att tolka datamaterialet används hermeneutisk tolkning. Inom hermeneutiken finns
det tre inriktningar: existentiell inriktad hermeneutik, misstankens hermeneutik och
allmän tolkningslära. Existentiell inriktad hermeneutik innebär att forskaren ska med
inlevelse och empati försöka att förstå andra människors projekt, drömmar, existens
och intentioner. Misstankens hermeneutik är en tolkning som kan innefatta en
strukturanalys eftersom en texts olika delar kan registreras. Denna tolkning har också
kvantitativa inslag för att man kan räkna hur många gånger ett ord förekommer i
texten. Fokuset för den allmänna tolkningsläran är förståelsen av ett budskap.
Tolkningsläran kan användas oberoende vilket empiriskt datamaterial, och därför är
det den bredaste inriktningen inom hermeneutiken. Inom denna inriktning ställs
textdelarna mot varandra i relation till helheten och på så vis görs tolkningar av
materialet. Om textdelarna går mot varandra anses inte tolkningen som rimlig,
24

Jannica Söderman

eftersom delarna går mot helheten av det empiriska materialet. (Westerlund, 2015 s.
72–74.)
I denna studie väljs den allmänna tolkningsläran, eftersom det passar bäst med syftet
med forskningen samt att förståelsen är i fokus. Jag som forskare har rört mig mellan
del och helhet för undersöka förståelsen för klasslärarens upplevelser samt sett till att
ta i beaktande att delarna och helheten sammanfaller för att tolkningen ska vara
trovärdig.
Inom hermeneutiken är det ett faktum att forskaren inte kan ställa sig utanför sig själv
när verkligheten studeras. Vi kan läsa andras arbeten, samla in data, material och
iakttagelser, men inte utan att ta avstånd från våra egna liv, bedömande och värderingar
under tolkningsprocessen. Vi har alla våra egna historier som gör att vi tolkar och
förstår på olika sätt. (Ödman, 2007, s. 14–15.) Westerlund (2015, s. 80) menar att vi
behöver förhålla oss till fördomar, förutfattade meningar och övertygelser genom hela
tolkningsprocessen. För att undvika att den egna förförståelsen påverkar resultatet ska
forskaren visa sin förförståelse inom ämnet och se om tolkningarna har påverkat
tolkningsprocessen. (Westerlund, 2015. s. 80.) Jag är medveten om att jag har en
förförståelse om ämnet eftersom jag har erfarenhet av elever med utmanande beteende.
Därför är jag medveten om att jag ska lägga min förförståelse åt sidan vid
tolkningsprocessen för att undvika att det påverkar resultatet.
Som datainsamlingsmetod har jag valt att använda mig av intervjuer eftersom det
används som datainsamlingsmaterial i både inom fenomenologisk tradition och
hermeneutisk tolkningslära.

3.4 Intervju som insamlingsmetod
Vid val av metod för sin studie lyfter Denscombe (2018, s. 240) fram punkter som
avgör valet av metod; vilken forskningsstrategi som forskningsmetoderna är
förknippad med, vilka är de svaga och starka sidorna metoden har, valet av metod
behöver inte utesluta andra kombinerade metoder samt att det inte finns en enkel
gränsdragning mellan kvalitativa metoder och kvantitativa metoder.
Utgående från undersökningens syfte, forskningsfrågor och forskningsansatser valde
jag att använda en kvalitativ metod med intervju som datainsamling. En kvalitativ
25

Jannica Söderman

intervju är passande för att förstå världen från undersökningspersonerna synvinkel,
sätta ord på deras erfarenheter samt avslöja deras värld (Kvale & Brinkmann, 2014, s.
17; Trost, 2010, s. 53; Denscombe, 2016, s. 268). I min undersökning vill jag ta del av
klasslärares upplevelser av elever med utmanande beteende.
Den intervjuade skall vara i centrum och hen är den enda intressanta personen i
samtalet. Som intervjuare är det inte ens egna tankar och åsikter som har betydelse för
intervjun. (Trost, 2010, s. 54.) Forskaren använder ofta aktivt lyssnade, öppna frågor
och ett samspel med informanten vid intervjun (Szklarski, 2015, s. 135–136).
Intervjuaren ska förstå den intervjuade och sätta sig in i dennes sätt att tänka. Trost
(2010, s. 55) lyfter fram att frågor till den intervjuade om beteende och handlingar
leder till att intervjuaren får med den intervjuades känslor. Denscombe (2016, s. 268)
menar också att intervjuer fångar upp informantens känslor, men också åsikter och
uppfattningar.
Intervjuer kan delas in i tre olika kategorier; strukturerade, semistrukturerande och
ostrukturerade intervjuer (Denscombe, 2016, s. 269). Jag har valt att använda mig av
semistrukturerade intervjuer eftersom jag som intervjuare har en färdig lista med
frågor som ställs till informanten, men låter informanten få tala utförligt och utveckla
sina idéer samt synpunkter om ämnet som intervjuaren tar upp. Intervjuaren är inställd
på att vara flexibel och låter informanten svara på öppna frågor eftersom fokuset ligger
på informanten. (Denscombe, 2016, s. 269.)
Före intervjuandet började gjordes en semi-strukturerad intervjuguide i samråd med
min handledare. En intervjuguide innehåller frågor utgående från ett antal teman som
forskaren ska ställa till informanten. Intervjuguiden bör innehålla öppna frågor för att
inte lägga svaren i munnen på informanten (Back & Berterö, 2015, s. 151). Jag
använde mig av en hög grad av standardisering. Trost (2010, s. 39) förklarat att det
betyder att informanterna fick samma frågor, intervjufrågorna lästes upp med samma
tonfall och frågorna lästes upp i samma ordning. I intervjuguiden användes syftet och
forskningsfrågorna som grund. Utgående från varje forskningsfråga i intervjuguiden
finns det mellan åtta och nio öppna frågor till informanten.

26

Jannica Söderman

3.5 Val av informanter och undersökningens genomförande
Eftersom syftet med denna undersökning är att undersöka klasslärares upplevelser av
arbetet kring elever med utmanande beteende var det självklart att intervjua
klasslärare. I en undersökning kan antalet informanter varieras beroende på
undersökningens syfte. Trost (2010, s. 143–144) menar att det ibland kan vara
passande att begränsa sig till ett fåtal intervjuer. Med många intervjuer blir materialet
svårhanterligt, samtidigt kan det bli svårt att se alla viktiga detaljer. Ett fåtal
genomförda intervjuer ger mer innehåll än fler mindre omfattande intervjuer, för
fokuset ska ligga på kvalitén i intervjuerna. Denna undersökning bestod av sex
intervjuer.
Urvalet av informanter i en kvalitativ intervju bör grunda sig på vissa kriterier som
passar in på syftet med undersökningen. Trost (2010, s. 38) anser att urvalet ska ha en
så stor variation som möjligt inom en given ram. Kriterierna för att informanterna
skulle få delta i min undersökning var att de har erfarenhet av att ha elever med
utmanande beteende i klassen samt att alla informanter har genomfört
klasslärarstudier.
De informanter som valdes för undersökningen var sex klasslärare, fyra kvinnor och
två män, i årskurserna F–6. Jag ansåg att sex informanter skulle ge mig tillräckligt
informativt och hanterbart material. Urvalet av informanter gjordes strategiskt och
enligt Trost (2010, s. 138) innebär det att välja sådana personer som har de variabler
som man önskar att få tag på för att få en bredd i undersökningen. Jag ansåg att det var
av betydelse att få både manliga och kvinnliga klasslärare som informanter. Jag tyckte
också att det var viktigt att få en stor variation i ålder och arbetserfarenhet för min
forskning eftersom det skulle kunna påverka klasslärares förhållningssätt till elever
med utmanande beteende. Varje informant har fått ett fiktivt namn (se Tabell 1). Jag
valde att dela in arbetserfarenheten i fyra olika kategorier; kategori 1 (1–4 år), kategori
2 (5–10 år), kategori 3 (11–20 år), kategori 4 (21+ år). Av informanterna i studien är
det ingen som har arbetserfarenhet inom kategori 2.

27

Jannica Söderman

Tabell 1. Tabell över undersökningens informanter.
Informant

Namn

Kön

Arbetserfarenhet

Informant 1

Linda

Kvinna

Kategori 1 (1–4 år)

Informant 2

Marie

Kvinna

Kategori 3 (11–20 år)

Informant 3

Anders

Man

Kategori 4 (21+ år)

Informant 4

Minna

Kvinna

Kategori 3 (11–20 år)

Informant 5

Linnea

Kvinna

Kategori 3 (11–20 år)

Informant 6

Filip

Man

Kategori 1 (1–4 år)

För att kunna göra min undersökning behövde jag få kontakt med lämpliga
informanter. Jag började med att skicka ut förfrågan för forskningstillstånd till berörda
parter. Efter godkännande av forskningstillstånd skickades en förfrågan per e-post till
ett flertal rektorer vid grundskolor. Den skriftliga förfrågan till rektorerna finns i bilaga
1.
Efter mejlet till rektorer återkopplade tre personer som var villiga att ställa upp på
intervju. Återkopplingen skedde på olika sätt; en mejlade, en ringde och en person tog
kontakt via sociala medier. En klasslärare tog sedan kontakt. Dessutom tog jag
personligen kontakt med två klasslärare och frågade om de skulle vara intresserad av
att ställa upp på intervju och båda informanterna tackade ja. Informanterna kommer
från Egentliga Finland och Österbotten i Finland.
Alla intervjuer var personliga intervjuer, alltså en intervju mellan endast en informant
och den som intervjuar (Denscombe, 2018, s. 270). Informanterna blev på förhand
informerade att intervjun kunde beräknas ta cirka 45 minuter. En för lång intervju kan
tyda på bristande respekt för andra människor och deras tid (Trost, 2010, s. 82).
Informanterna fick själva bestämma tid och plats var intervjun skulle äga rum. Trost
(2010, s. 65) menar att informanten ska känna sig trygg i miljön där intervjun sker.
Fem informanter valde att intervjun skulle ske på arbetsplatsen före eller efter deras
arbetsdag. En av informanterna befann sig på annan ort och valde att intervjun skulle
28

Jannica Söderman

ske genom Skype. Tre av sex informanter fick ta del av intervjufrågorna på förhand.
Orsaken till att inte tre tog del av dem på förhand var att intervjufrågorna blev klara
tätt inpå de tre första intervjuerna. Det visade sig att endast en av informanterna hade
läst genom frågorna på förhand och därför hade nästan alla informanter samma
utgångsläge.
Jag inledde varje intervju med att berätta om syftet med intervjun. Jag säkerställde
även informanterna med att de inte behöver svara på frågor som kändes obekväma.
Trost (2010, s. 66) menar att det inte finns ”känsliga” frågor, utan snarare svaret som
är känsligt för intervjuaren. Samtliga intervjuer spelades in på min privata telefon med
informanternas godkännande. Informanterna var medvetna om att inspelningen
raderades direkt efter transkriberingen var gjord. Under intervjun lyssnade jag
uppmärksamt och visade intresse för det informanten berättade. Om det fanns något
som förblev oklart eller något jag ännu ville att informanten skulle fördjupa sig i kunde
jag ge en följdfråga. Innan intervjun avslutades frågade jag den bakgrundsinformation
om informanterna som är relevant för undersökningen.
Efter att intervjun var gjord transkriberade jag personligen intervjun. Back och Berterö
(2015, s. 152) hävdar att en intervju ska transkriberas noggrant och det är viktigt att
skriva ner allt vad informanten och intervjuaren säger under samtalet. Under
transkriberingen utvecklas tankar och reflektioner om materialet som hjälper till vid
analyseringen. Alla intervjuer transkriberades så att alla dialektala uttal inte längre
existerade i texten utan att innebörden ändrades.

3.6 Databearbetning och analys
Vid analysering av data har jag använt mig av en kvalitativ analys eftersom det går
hand i hand med forskningsmetoden. När transkriberingen var klar började genast
materialet analyseras. Materialet analyserades från fråga till fråga och jag fokuserade
på en fråga i taget från alla intervjuer för att hitta likheter och olikheter mellan
informanternas svar. Analysmetoden som har valts är innehållsanalys. Denscombe
(2018, s. 402) menar att innehållsanalys passar bra när skrift av tal ska studeras och
Bell (2006, s. 129) antyder att innehållsanalys innebär att kunna dra slutsatser från data
till kontext. Intervjuerna med informanterna är ett självständigt datamaterial, men vid
analysering tas det i beaktande att det alltid finns en situation, en tidsanda samt ett
29

Jannica Söderman

sammanhang. (Westerlund, 2015, s. 74–75.) Vid analysering ska miljön tas i beaktande
för att det alltid finns ett sammanhang eller en situation som har påverkat texten
(Westerlund, 2015, s. 75). Informanterna kan följaktligen ha påverkats av miljön de
befanns sig i när de berättade om sina upplevelser hur de arbetar med barn med ett
utmanande beteende.
För att kunna göra en innehållsanalys antyder Denscombe (2018, s. 402) att forskaren
behöver först bryta ner texten i mindre delar. För att veta om resultatet av analysen är
relevant, kopplas alltid resultatet till syftet med undersökningen. När analysen av
utsagorna gjordes använde jag mig av olika färger för att markera vad som hörde till
vilken forskningsfråga för att bryta ner det i mindre delar. Efter det ska relevanta
kategorier utarbetas från data (Denscombe, 2018, s. 402). Utgående från analysen och
data utarbetades huvudrubriker under varje forskningsfråga.
För att utarbeta huvudrubriker plockades nyckelord ut från informanternas utsagor och
detta lyfter även Denscobme (2018, s. 402) upp som en viktig del i innehållsanalysen.
När huvudrubrikerna var klara analyserades materialet igen för att se vad som skulle
passa under huvudrubriken och för att kunna utarbeta underrubriker. För att få
relevanta underrubriker skrevs nyckelorden ner utgående från informanternas
berättelser. När underrubrikerna var klara under den första forskningsfrågan började
jag skriva in informanternas utsagor. Sedan fortsatte jag med de resterande
forskningsfrågorna och gjorde likadant.

3.7 Tillförlitlighet, trovärdighet och etik
Vid en undersökning ska forskaren alltid kritiskt ganska informationen för att avgöra
hur tillförlitlig informationen är (Bell, 2006, s. 117). Tillförlitlighet, kallas även
reliabilitet, handlar om att en undersökning ska ge samma resultat om den gjordes en
gång till (Trost, 2010, s. 131; Denscombe, 2016, s. 421). Vid tillförlitlighet i en intervju
innebär det att alla informanter ska få samma frågor och situationen ska vara likadana
för alla (Trost, 2010, s. 131). För att få en tillförlitlig undersökning har jag använt mig
av samma intervjufrågor till samtliga informanter. Jag har medvetet valt att inte ställa
ledande frågor till informanterna för att inte styra deras svar. Slutligen har jag spelat
in alla intervjuer för att se om jag har förstått informanternas svar samt för att se att
jag inte har påverkat diskussionen med min förförståelse.
30

Jannica Söderman

Trovärdighet, också validitet, innebär att undersökningens data är exakta och
träffsäkra, men även att de mäter det som ska mätas (Trost, 2010, s. 133; Denscombe,
2016, s. 420). I kvalitativa intervjuer vill forskaren komma åt hur en person uppfattar
eller vad personen menar med ett ord eller företeelse (Trost, 2010, s. 133). Trost (2010,
s. 133) avser att trovärdigheten är ett av de största problemen med kvalitativa intervjuer
och studier. Genom att visa till andra att forskningsresultatet är trovärdigt behöver man
visa att data är insamlat på ett seriöst och relevant sätt som passar för den angivna
problemställningen.
För att öka trovärdigheten i undersökningen har jag motiverat mitt val av
undersökningens syfte, forskningsfrågor och forskningsmetod. Jag har också bifogat
min intervjuguide för andra att analysera. (Trost, 2010, s. 133–134.) Bell (2006, s. 118)
menar att om en undersökning saknar tillförlitlighet, så saknar även undersökningen
trovärdighet.

Trots det behöver inte trovärdigheten vara hög, bara för att

tillförlitligheten är hög.
Innan en intervju sker ska informanten vara fullt medveten om syftet med forskningen
samt känna till sina rättigheter gällande intervjun och det insamlande data. Som
forskare bör man förklara till informanterna vad undersökningen tangerar, varför man
just vill intervjua den personen samt vilka frågor som ska ställas till den som blir
intervjuad. Forskaren ska även informera vad som görs med det insamlade materialet.
(Bell, 2006, s. 157.) Den som blir intervjuad är där av fri vilja, informanten är inte
skyldig att svara på en viss fråga samt att personen får avbryta intervjun när hen vill
(Bell, 2006, s. 54; Trost, 2010 s. 124; Kvale & Brinkmann, 2014, s. 107). Trost (2010,
s. 123–124) påpekar att forskaren ska hellre underlåta att berätta om sina fynd istället
för att riskera att bryta tystnadsplikten. Forskaren ska också berätta till informanten
om tystnadsplikten som råder i och med intervjun.
Konfidentialitet av information som kan avslöja informanten är central i de etiska
riktlinjerna. Som forskare bör du avidentifiera uppgifter för att skydda personens
privata integritet och för att den enda information som behövs är uppgifter för analys
och förståelse. (Trost, 2010, s. 127; Kvale & Brinkmann, 2014, s. 109.) För att följa
de etiska riktlinjerna har forskaren informerat om syftet för undersökning vid förfrågan
för deltagande i intervju. Alla fick på förhand ta del av forskningsfrågorna samt hälften
av informanterna fick ta del av intervjuguiden på förhand. Orsaken till att endast
31

Jannica Söderman

hälften av informanterna fick ta del av intervjuguiden på förhand berodde på att
intervjuguiden blev klar tätt inpå de tre första intervjuerna. Trots detta borde inte
resultatet ha påverkats avsevärt eftersom endast en informant hade läst intervjuguiden
på förhand.
För att informanternas konfidentialiteten ska skyddas har transkriberingen skett i
enrum och dokumenten skyddats för insyn. Ljudinspelningarna har raderats efter
transkriberingen.

32

Jannica Söderman

4 Resultatredovisning
I detta kapitel presenteras resultaten av undersökningen. Resultaten presenteras i tre
avsnitt som utgår från undersökningens forskningsfrågor. Under varje avsnitt
redogörs de centrala kategorier som kunde urskiljas från materialet. I avsnitten finns
direkta citat från informanterna för att visa på tillförlitligheten i avhandlingen.

4.1 Klasslärares upplevelser av elever med utmanande beteende
Vid analysen av informanternas utsagor på den första forskningsfrågan kunde jag
urskilja fyra huvudkategorier. De fyra huvudkategorierna för den första
forskningsfrågan är: A. Att uppleva olika beteenden som utmanande, B. Att se orsaker
till ett utmanande beteende, C. Att själva påverkas av ett utmanande beteende och D.
Att andra elever påverkas av ett utmanande beteende. Nedan redogör jag för de huvudoch underkategorier som jag har kunnat identifiera vid analysen. Dessa kategorier ses
i figur 1.

Figur 1. Kategorier för klasslärares upplevelser av elever med utmanande beteende.

33

Jannica Söderman

A. Att uppleva olika beteenden som utmanande
Denna huvudkategori omfattar klasslärarens upplevelser av vad som är en elevs
utmanande beteende. Samtliga informanter berättar vad de upplever är utmanande
beteende. I analysen kunde fem underkategorier urskiljas som på olika sätt beskriver
klasslärares upplevelser av vad som är ett utmanande beteende: A1. Att vara fysiskt
utåtagerande, A2. Att vara orolig, A3. Att vara högljudd, A4. Att vara krävande och
A5. Att vara tyst.

A1. Att vara fysiskt utåtagerande
Alla informanter upplever att fysiskt utåtagerande är ett utmanade beteende hos elever
i skolan. Flera informanter benämner det fysiskt utåtagerande på olika sätt, så som
spark, slag och slagsmål. En del av informanterna betonar att det är gentemot både
vuxna och barn.
Det är nog om eleven är utåtagerande. Aggressivt beteende mot vuxna och barn.
(Linnea)
Det kan vara att man utagerar helt fysiskt gentemot sina klasskompisar och vuxna.
(Filip)

Tre informanter upplever att elever med utmanande beteende göra andra illa fysiskt
genom att slå och sparka. En informant lyfter även upp att eleverna slår istället för att
prata.
Det kan vara att man ändrar fysiskt, börjar slå, börjar sparka. (Marie)
...ofta råkar i slagsmål. Det kan vara sådana som [...] slår, oftast om det är yngre elever.
De har inte lärt sig ännu att man inte får slå. Istället för att prata om det slår de istället.
(Anders)

A2. Att vara orolig
Fem av informanter upplever att ett utmanande beteende är när eleverna stör
lektionerna. Klasslärarna upplever att eleverna kan störa lektionerna på olika sätt men
gemensamma nämnaren är att eleverna uppfattas som att eleverna är oroliga.

34

Jannica Söderman
Ett utmanade beteende är helt enkelt ett beteende som stör klasskamraterna. Alltså ett
beteende som gör att det blir oroligt i klassen. Framförallt när det blir så störande att
man [...] börjar tänka i banorna ”vad gör vi nu?” (Marie)
Elever som inte sitter stilla på lektion som springer runt...De vill hålla koll på vad andra
gör och stör andra när de springer runt. (Linnea)

En av informanterna upplever att eleverna blir oroliga när de tappar koncentrationen.
Denna informant nämnde att eleverna kan vara så oroliga att de kryper på golvet.
...det är en eller två som tappar koncentrationen och börjar störa andra och plötsligt är
hela klassen med i det. Om man tycker att något är orättvist så börjar man krypa runt i
klassen och börjar stoja. (Filip)

A3. Att vara högljudd
Fyra av informanterna upplever att elevers ljudnivå kan anses som ett utmanande
beteende i klassen. En del av informanterna upplever att eleverna pratar för mycket
med varandra under lektionstid. En av informanterna berättar att han får avbryta
lektionen för att eleverna pratar för mycket.
...de som ropar massa saker och är högljudda.” (Anders)
...man pratar för mycket så att andra inte får arbetsro. Det går tid till att tillrättavisa ifall
någon babblar på hela tiden så måste du avbryta din undervisning för att göra det.
Speciellt att de som babblar och som inte kan koncentrera sig som tycker att man kan
prata hur mycket som helst, när som helst. Då blir det att man pratar över andra och
man respekterar inte att när andra pratar så lyssnar jag. (Filip)

En av informanterna som har jobbat i flera olika årskurser upplever att de äldre
eleverna är högljuddare än eleverna i de yngre årskurserna.
Det kan ju vara att man blir högljudd. [...] i högre klasser som jag har haft senaste år,
blir de mera högljudda än vanligt. (Marie)

35

Jannica Söderman

A4. Att vara krävande
Tre av informanterna upplever att eleverna är krävande i skolan. De saker som
klasslärare upplever som krävande är att det är svårt att nå fram till elever, elever som
inte vill lära sig och elever som har svårt att följa skolans regler.
Jag tycker det är väldigt utmanande när vi inte når fram till ett barn. Barnet är väldigt
omottaglig och stretar emot extremt mycket och vill absolut inte lära sig. (Linda)
Det är just dessa elever som har svårt att följa normala regler i skolan. Beter sig dåligt
lektionstid och på raster. (Anders)

En av informanterna lyfter fram att det tar mycket tid när eleverna blöter ner sig om
rasterna och ska byta om sina kläder.
Eleverna blöter ner sig alla raster och kommer in för att byta om. (Minna)

A5. Att vara tyst
Två av informanterna berättar att de upplever att tysta och försiktiga elever kan vara
utmanande. De tysta eleverna tar ofta ett steg tillbaka och de blir påverkade av de
oroliga eleverna i klassen. Dessa elever är också svåra att uppmärksamma enligt en
informant.
Det kan vara att eleven inte pratar alls. (Filip)
Ett utmanande beteende kan på ett sätt vara försiktiga elever som inte alls kommer fram
och de som alltid tar steget tillbaka. De som blir påverkade av det oroliga i klassen...De
elever som är försiktiga är kanske det som är det svåraste att uppmärksamma. (Minna)

Minna berättar sedan att de tysta eleverna sist och slutligen är sällan ett problem för
klassläraren i sig.
De är inte ett problem för sig som lärare, sällan. (Minna)

36

Jannica Söderman

B. Att se orsaker till utmanande beteende
Denna huvudkategori behandlar klasslärares upplevelser av vad som kan orsaka ett
utmanande beteende hos elever i skolan. Vid analysen har jag kunnat urskilja följande
tre underkategorier: B1. Att se elevens svårigheter, B2. Att se människorelationer och
B3. Att se på elevens skolvardag.

B1. Att se elevens svårigheter
Fem av informanterna upplever att ett barns utmanande beteende grundar sig i elevens
egna svårigheter. De svårigheter som informanterna nämnde var olika, men den
gemensamma faktorn är att det utgår från eleven.
Det kan vara [...] barnets svårigheter om barnet har svårt med någonting. Avsikten tror
jag har att göra med att de inte klarar av just den situationen. (Linda)
...oftast så är det ju något som en elev har svårt med och som vuxna inte uppfattar
problemet...eleven själv blir i obalans och inte kan hantera sin situation. (Marie)

Två av informanterna nämner särskilda orsaker som kan ligga bakom elevernas
svårigheter. Informanterna menar att det kan vara en särskild diagnos som adhd och
koncentrationssvårigheter. Anders påpekar att då kan elevens beteende bero på elevens
diagnos.
...elever med särskild diagnos kan det vara saker som ligger bakom. Det hör som till
elevens beteende då. Men har de adhd-diagnoser och liknande är det ju en del av det
[...]. (Anders)
Det är om de har koncentrationssvårigheter så orkar de ju inte om de inte får röra på
sig. (Linnea)

En av informanterna upplever också att det kan bero på impulskontroll men att det
även kan bero på att en elev med utmanande beteende kan må psykiskt dåligt och därav
beteendet.
Kanske nog impulskontroll på flera olika sätt. Man hinner inte riktigt tänka före det
bara har hänt saker och ting. Sedan kan det vara att de mår dåligt. Att de psykiskt mår
väldigt dåligt och kanske redan har mycket ilska i sig. (Minna)

37

Jannica Söderman

B2. Att se människorelationer
Alla informanterna som deltog i intervjun betonar att olika slags människorelationer
kring eleven kan påverka att eleven har ett utmanande beteende i skolan. De
människorelationer som informanterna har nämnt främst är relationen elever emellan
och relationen mellan klasslärare och elev. Dessa relationer nämnde alla
informanterna. Slutligen nämns också relationen i hemmet av tre informanter.
Det kan vara kompisrelationer, det kan vara situationer i klassen. Det kan vara andra
elevers beteende som kan väcka något hos en elev. Nya människor som kommer in i
klassen. (Linnea)
Mellan elever kan ju vara att de kommer ihop sig om någon sak. Vissa elever reagerar
direkt. Har fel person sagt någonting så slår dem till. Det kan vara i klassen att någon
lärare har sagt någonting som en elev inte klarar av. (Anders)

En av informanterna upplever att de tysta eleverna blir illa berörda av att andra bråkar
i klassen. Informanten nämner att eleverna kan börja gråta och bli oroliga för att
behöva sitta bredvid en ”bråkig” elev.
Om jag tänker på dessa elever som är fruktansvärt tysta och försiktiga och som blir illa
berörda när någon bråkar så det uppstår situationer när någon bråkar. En elev kom in
[...] och grät och var orolig för att den ska behöva sitta vid samma matbord som någon
som har bråkat på rasten. (Minna)

Som det nämndes tidigare upplevde tre informanter att relationen mellan barnet och
hemmet kan bidra till att barnet har ett utmanande beteende. Beteendet kan bero på
både elevens uppfostran hemifrån men också hur familjesituationen och
familjeförhållanden ser ut.
Det kan bero på familjesituationen hemma [...]. (Linnea)
Jag började också tänka på familjeförhållanden [...] alla kanske inte har det lätt och så
syns det i skolan istället. Att det när någonting på tok hemma. (Filip)

38

Jannica Söderman

B3. Att se på elevens skolvardag
Fem av informanterna upplever att elevens skolvardag påverkar elevens beteende. De
flesta av informanterna menar att elever inte klarar av en del av situationerna som
uppstår i skolvardagen. Det kan vara byten av lektioner, eleven är inställd på något
annat, flytta sig från plats till plats samt att klassläraren inte har tagit allt i beaktande i
sin planering.

Men jag tror helt enkelt att barnet inte klarar av situationen så de hittar på något annat.
Det är mera vi [lärare] som har gjort att det inte fungerar. Så tror jag också att det har
att göra med hur [...] undervisningen är. (Linda)
Det kan hända [...] det är en uppgift som är mera utmanande eller kan ju ske byte av
lektioner som eleven inte har förberett sig på. Eleven kan vara inställd på annat...de har
för höga krav på sig själva. (Marie)
Matsituationer och matsalen kan vara ett problem. Att flytta sig från en sak till en annan
eller att flytta från ett klassrum till ett annat. (Linnea)

Två av informanterna upplever att det är de fria situationerna som kan uppstå i skolan
som kan orsaka beteendet eftersom det är lättare för eleven att glömma rutiner och
regler som alltid finns i skolan samt att klassläraren inte styr undervisningen lika
mycket som annars.
Oftast tycker jag då det är friare situationer. För det mesta tycker jag att det är rutiner
och de vet precis vad som händer och vad som kommer som nästa. Oftast är det när det
är annorlunda, så händer det något speciellt. (Anders)
För att det är så att ju friare undervisningen är, desto värre är det. Det kan ju vara att
vissa elever behöver ha en viss struktur och vissa regler för att det ska fungera. Genast
om man lite släpper det är det total kaos.(Filip)

Tre av informanterna upplever att det kan vara små detaljer som kan orsaka ett
utmanade beteende hos en elev i skolan. De här informanterna lägger tyngdpunkten på
saker som har orsakat ett utmanande beteende som de själv inte kan styra eller räkna
med, som att eleven inte vill ta på galonbyxor, det är fel sax, ljud från en klocka eller
att dagen helt enkelt har börjat fel från morgonen.
39

Jannica Söderman
Det kan vara allt möjligt. Det kan vara allt från galonbyxor till, ja-a, en gymnastiklek.
Det kan vara precis vad som helst. Det kan vara saxen eller att få ett samarbete att
fungera eller till att göra en matteuppgift. (Linda)
Det kan vara ett ljud från en klocka, ett ljud utifrån. Det kan vara ventilation. Det kan
vara mycket färger, intryck. Det kan vara i princip vad som helst...Det är som en uppsjö
av saker som kan vara en orsak till problematiska situationer. (Linnea)

C. Att själva påverkas av ett utmanande beteende
Denna huvudkategori berör klasslärares upplevelser av hur de själva påverkas av ett
utmanande beteende. De flesta av informanterna upplever att de själva påverkas i sitt
arbete när de undervisar elever med ett utmanande beteende. Vid analysen urskilde jag
två underkategorier: C1. Att påverkas personligen och C2. Att inte påverkas
personligen.

C1. Att påverkas personligen
Fyra av informanterna upplever att de påverkas personligen av elevers utmanade
beteende i skolan. Informanterna menar att eleverna stundvis gör dem irriterade, arga
och trötta under arbetsdagen. Informanterna vet själva att det inte är bra men försöker
göra sitt bästa för att inte tappa tålamodet och visa för eleverna.
Jag blir ju irriterad. Jag märker att jag ibland så känner jag inte riktigt igen mig själv.
Sedan när man kommer till en gräns och känner att ”nu kan jag inte hålla mig mera” så
exploderar man inom sig på något sätt. (Filip)
Jag påverkas nog. Jag har svårast med elever som provocerar och säger emot
ibland...Då kan jag bli arg i vissa situationer, vilket inte är bra alla gånger. [...] man kan
inte heller lämna det och inte reagera på det. Det är inte tillåtet att vara hur som helst.
(Anders)

Två av informanterna upplever att deras fritid påverkas av elevers beteende. Filip
menar att han kan känna sig helt slut efter en arbetsdag och han känner sig uppgiven
över situationen. Minna nämner att hon kan sova dåligt om hon har mycket konflikter
att tänka på.

40

Jannica Söderman
Det är nog också mentalt tufft att alltid bolla mellan undervisning och hålla ordning.
Nog är det vissa dagar som jag upplever mig helt slut när jag kommer hem [...]. En viss
uppgivenhet känner jag nog ibland. Kanske en känsla av att jag skulle vilja vara bättre
på att hjälpa på något sätt, men jag kan inte. (Filip)
Om det är mycket konflikter och mycket man ställs inför så påverkas nog fritiden. Att
man funderar på det och man sover dåligt [...]. (Minna)

En av informanterna upplever att hon vissa dagar orkar bättre och skapar bättre
situationer i undervisningen för att undvika ett visst beteende, andra dagar inte.
Informanten menar att det påverkar klassläraren men att klassläraren får skylla sig
själv.
Vissa dagar orkar man bättre och orkar ta fighter, eller inte nu fighter men. Du [läraren]
skapar situationer bättre vissa dagar och vissa dagar visste man redan att det inte
kommer att fungera men man [läraren] gjorde inte annorlunda, så då har man satt sig
själv i påsen. (Linda)

En annan informant upplever att elevers beteende påverkar honom i både planeringen
och i undervisningen. Han upplever att han främst släcker bränder och inte hinner
undervisa på lektionerna.
Sedan märker jag att undervisningen lider. Om man tänker med parallellklassen så är
de i flera ämnen veckor före oss nästan [...]. Det går hela tiden åt att hålla disciplin och
släcka små bränder [...] och inte koncentrera sig på själva stoffet i undervisningen som
skulle vara viktigt att eleverna skulle få lära sig. (Filip)

C2. Att inte påverkas personligen
Av alla informanter var det endast en informant som upplever att hon inte alls påverkas
personligen av elevers utmanande beteende. Informanten tror att det beror på att hon
inte stressar upp sig snabbt.
Det har jag aldrig tänkt på att jag skulle påverkas på något vis. Kanske att jag tänker till
mera hur jag gör, planerar och utför någonting. Jag blir inte riktigt snabbt stressad.
Nästan så att jag kanske mer som tonar ner mig. (Linnea)

41

Jannica Söderman

D. Att andra elever påverkas av ett utmanande beteende
Denna huvudkategori behandlar klasslärares upplevelser av hur andra elever påverkas
av en elevs utmanande beteende. Samtliga informanter berättar hur de upplever att
andra elever påverkas. Vid analysen har jag kunnat urskilja följande två
underkategorier: D1. Att andra elever påverkas känslomässigt och D2. Att andra elever
påverkas undervisningsmässigt

D1. Att andra elever påverkas känslomässigt
Fyra av informanterna upplever att de andra eleverna påverkas känslomässigt av en
elevs beteende. Det påverkar eleverna på så vis att de blir rädda, ängsliga och att de
blir irriterad på den utmanande eleven.
Jag tycker nog det påverkar hela gruppen. Jag tycker att de antingen blir oroliga eller
rädda. (Linda)
...de kan bli rädda för någon elev för att det kan gå snett, eller så kan dessa bli riktigt
arg. Då kan de bli påverkade på det sättet, att de blir skrämda. De elever som är känsliga
[...] kan bli ängsliga och börjar gråta. (Minna)

Två av informanterna som tycker att det påverkar andra elever känslomässigt lyfter
även upp att eleverna tids nog blir vana vid situationen att någon kan ha ett utmanande
beteende. Till slut är det inte något som påverkar dem efter en lång tid.
De påverkas nog. Om det har varit en längre tid, i flera år, som beteendet har fortsatt så
lär sig eleverna att leva med situationen. (Anders)
Men de är ju barn och det går snabbt över. Jag skulle säga att det är inget de går runt
och funderar på. (Marie)

D2. Att andra elever påverkas undervisningsmässigt
I skolan påverkas undervisningen en hel del av utmanande elever i klassen upplever
informanterna. Detta bidrar till att inlärningen blir lidande för de övriga eleverna
eftersom elever inte håller tiderna, konflikter ska lösas samt att eleverna inte kan
koncentrera sig när någon annan stör. Det är fem informanter som upplever att
utmanande elever påverkar de andra elevers undervisning.
42

Jannica Söderman
...om det är en elev som stör mycket, stör det. Det blir oroligare i klassen och hela den
där situationen blir ohållbar. (Anders)
De elever som är väldigt känsliga [...] kanske tycker att det är jobbigt att vara i skolan.
De här som inte tar sig till klassen påverkas de [eleverna] genom att undervisningen
inte kommer igång. På det viset påverkas de [eleverna] kanske mycket av de som bråkar
eftersom man lägger mycket av undervisningstiden på att reda upp konflikter. (Minna)

Två av informanterna upplever att elever med utmanande beteende tar upp mera tid än
de övriga eleverna och det leder till att de utmanande eleverna kräver mera resurser än
de övriga eleverna.
Det är klart att de påverkas om man har en elev i gruppen som är ganska rörlig av sig.
Nog skapar det en orolig grupp. En sådan elev tar ju mera tid från gruppen och behöver
mera tid för att uppnå samma mål. (Linnea)
För det första är att de får mindre uppmärksamhet eftersom de utmanande eleverna tar
mera resurser. (Filip)

Filip upplever att andra elever ibland blir bestraffade av en annan elevs utmanande
beteende eftersom han kan använda sig av kollektiva straff i klassen.
Andra får lida för kollektiva straff för att ibland måste man ge det också. Då lider snälla
elever så att säga för att de här med utmaningar har ställt till det. (Filip)

Sammanfattning:
Klasslärare upplever olika beteenden som utmanande. De elever som upplevs
utmanande är elever som är fysiskt utåtagerande, oroliga elever, krävande elever och
tystlåtna elever. Klasslärare upplever att det finns flera orsaker bakom beteendet, så
som att eleven har svårigheter med skolarbetet och att elevens skolvardag kan orsaka
beteendet. Klasslärare upplever också att elevens relationer till lärare, elever och
vårdnadshavare kan påverka beteendet i skolan. Lärarna i studien upplever att de både
påverkas personligen och inte påverkas personligen av det utmanande beteendet.
Slutligen upplever klasslärare att andra elever påverkas av en elevs utmanande
beteende både känslomässigt och undervisningsmässigt.

43

Jannica Söderman

4.2 Klasslärares upplevelser av bemötande av elever med
utmanande beteende
Vid analysen av informanternas utsagor på den andra forskningsfrågan kunde jag
urskilja sex huvudkategorier. De sex huvudkategorierna är: A. Att själv bemöta elever,
B. Att bli bemött av elever med utmanande beteende, C. Att utmanande elev blir
bemött av andra elever, D. Att andra elever blir bemötta av utmanande elev, E. Att
kunna bemöta elever och F. Att utvecklas inom bemötande. Nedan redogör jag för de
huvud- och underkategorier som jag har kunnat identifiera vid analysen. Dessa
kategorier ses i figur 2.

Figur 2. Kategorier för klasslärares upplevelser av bemötandet av elever med
utmanande beteende.

A. Att själv bemöta elever
Denna huvudkategori omfattar klasslärares upplevelser av hur de själva bemöter elever
med utmanande beteende. Samtliga informanter lägger stor vikt vid att bemöta elever.
I analysen kunde fyra underkategorier urskiljas som berör hur klasslärare bemöter
eleverna: A1. Att vara lugn, A2. Att ge uppmuntran och uppmärksamhet, A3. Att visa
förståelse och A4. Att skapa en relation.

44

Jannica Söderman

A. Att vara lugn
Tre av informanterna upplever att det är viktigt att bemöta utmanande elever genom
att vara lugn. Samtliga informanter upplever att om de själva blir upprörda smittar det
också av på eleverna att de blir upprörda. Därför upplever informanterna att det är bäst
att hålla sig lugn för att inte förvärra situationen i klassen. En av informanterna betonar
att om hon håller sig lugn håller också eleverna sig lugna.

Det viktiga att man som vuxen är professionell och behåller lugnet eftersom det smittar
av sig direkt. Blir jag irriterad börjar de, högst troligt, ropa tillbaka. Så det har jag helt
slutat med. Jag kan nog höja rösten men bara till hela klassen om det är en pratig lektion.
(Marie)
Om du har en elev som är arg och aggressiv och du själv går in i det och eldar på är det
inte bra. Det är bättre att vänta ut situationen tills man har lugnat ner sig [...]. (Anders)

A2. Att ge uppmuntran och uppmärksamhet
Informanterna upplever att ge uppmuntran och uppmärksamhet är också ett sätt att
bemöta dessa elever. Två av informanterna berättar att de använder sig av positiv
feedback och uppmuntran för att sporra eleverna i deras utveckling. En av
informanterna upplever att det är viktigt att uppmuntra det som går bra också istället
för att fokusera på det negativa.
[...] försöker man motivera och sporra dem också. Ge positiv feedback och uppmuntra
så kanske de påverkas och får känslan av att de har lyckats. (Filip)
Att barnet inte känner att man är besviken på den och att han eller hon aldrig lyckas.
Att man uppmuntrar de se saker som lyckas och att man lägger fokus på det istället för
det sämre. (Linnea)

Dessa två informanter upplever också att ge uppmärksamhet till eleverna är viktigt
samt att de försöker se och ge uppmärksamhet till alla elever under en dag. En av
informanterna betonar att det innebär att ge mer uppmärksamhet än att en elev får svara
på en fråga, utan att faktiskt prata med barnet.
Jag försöker se alla och att alla gör sitt bästa. Att visa en positiv syn på allihop och att
alla får finnas och att alla ska få synas och höras i klassen. Man ska hinna prata med

45

Jannica Söderman
allihop för det tycker jag är viktigt. Att inte bara svara på en fråga i klassen, utan att
prata med barnet. Att alla har fått något eget. (Linnea)

A3. Att visa förståelse
Två av informanterna upplever att de visar förståelse för barnet genom att se det goda
hos barnet istället för beteendet. Klasslärarna visar att de bryr sig om eleverna och
deras bästa.
Jag tycker att man behöver se bort från problemet, om man kan kalla det problem, och
försöka hitta något annat. Det som är bra hos barnet istället. För det finns nog alltid hos
barn. (Linda)
Jag försöker visa att jag bryr mig om dem och att jag kan vara där och lyssna ibland om
det behövs. Jag försöker visa att jag tänker på deras bästa. (Filip)

A4. Att skapa en relation
Samtliga informanter försöker skapa en relation till den enskilda eleven med
utmanande beteende. Informanterna upplever att de skapar en relation genom att hitta
något gemensamt med eleven eller prata om något som berör eleven personligen. En
av informanterna förtydligar att klassläraren verkligen behöver lära känna eleven för
att kunna veta vad som funkar för den enskilda eleven.
Jag tror nog att bara man hittar något man klickar med och inte bara fokuserar på
utmaningen och hittar något annat tror jag nog att man får en relation. (Linda)
För det första måste du lära känna [eleverna]. Du måste verkligen lära känna individen
och se vad som funkar för honom eller henne. (Marie)

Två av informanterna upplever att klassläraren bör skapa en relation med eleven
mellan incidenterna som sker kring eleven. De menar att det är viktigt att inte endast
prata med eleven när något ska redas ut, utan att däremellan också försöker skapa en
relation medan eleven är glad. En av informanterna upplever att klassläraren behöver
förtydliga till eleven att man nog tycker om eleven i sig, det är bara beteendet man inte
kan acceptera.

46

Jannica Söderman
Man ska inte endast prata med dem när något ska redas ut, utan också annars diskutera
med dem. Just det där att det är beteendet man vill åt och att man ändå tycker om dem
som person [...]. (Anders)
Det är nog kanske den relationen man försöker skapa mellan dessa incidenter händer.
De elever som är väldigt arga och problem med ilska måste man försöka skapa relation
till när de är glada. (Minna)

B. Att bli bemött av elever med utmanande beteende
Denna huvudkategori omfattar klasslärares upplevelser av hur de blir bemötta av
elever med utmanande beteende. Samtliga informanter har olika utsagor om hur de
upplever att de blir bemötta av eleverna och det varierar från dag till dag. I analysen
kunde en underkategori urskiljas som berör hur klasslärare bemöter eleverna: B1. Att
få ett varierande bemötande.

B1. Att få ett varierande bemötande
De flesta informanter upplever att de blir bemött på ett varierande sätt av utmanande
elever. Ibland bemöter eleverna klassläraren på ett bra sätt medan eleverna en annan
dag kan bemöta klassläraren genom att bland annat ropa och säga emot.
För det mesta tycker jag nog att de bemöter mig bra, men just i situationer när de är in
i det [utmanande beteendet] och inte kan behärska sig så kan de säga i princip vad som
helst som de ångrar senare. Oftast ber de nog om ursäkt då. (Anders)
Jag kan säga att jag har haft en under åren som faktiskt har ropat åt mig och som har
gjort att jag har känt mig kränkt. (Marie)

Filip är den klasslärare som tycker att det är väldigt få stunder som han får något
positivt tillbaka av eleverna, utan det är väldigt få goda stunder.
Ofta är det nog trotsande, säger emot, vägrar göra som andra gör, argumenterar emot
varför den inte behöver gör det här och bortförklarar att ”den och den gör det här och
då får jag göra det.” Det är nog väldigt få stunder som jag får något positivt tillbaka
Men de små stunderna som jag får tillbaka när jag märker att någon gillar mig, de är
nog guld värda. (Filip)

47

Jannica Söderman

C. Att utmanande elev blir bemött av andra elever
Denna huvudkategori omfattar klasslärares upplevelser av hur utmanande elever blir
bemött av de andra eleverna i skolan. Alla informanter berörde ämnet om hur en elev
med ett utmanande beteende blir bemött av andra. Vid analysen har jag kunnat urskilja
följande två underkategorier: C1. Att andra elever bemöter neutralt och C2. Att andra
elever bemöter olämpligt.

C1. Att andra elever bemöter neutralt
Tre av informanterna upplever att de utmanande eleverna blir bemötta precis som alla
andra elever i skolan och att de övriga eleverna inte bryr sig mycket i den utmanande
eleven.
Jag tycker nog att de bemöter som de bemöter alla andra. (Linda)
Inte skulle jag säga att de bryr sig så mycket. De bemöter dem precis som alla andra.
(Minna)

En av informanterna upplever att de övriga eleverna i klassen lär sig leva med en
klasskamrats beteende. Informanten betonar att det är dåligt att det ska vara på det
viset att de måste leva med att någon är besvärlig.
Tyvärr lär de sig leva med [...] att någon är besvärlig i klassen. De vänjer nog sig vid
det där dåliga fast man inte vill att det ska vara på det viset. (Anders)

C2. Att andra elever bemöter olämpligt
Resterande av informanterna upplever att de övriga eleverna har ett olämpligt
bemötande gentemot elever med utmanande beteende. Informanterna upplever att de
andra eleverna provocerar, uttrycker att den enskilda eleven är störande och i värsta
fall fryser ut eleven i fråga.
De vill nog gärna provocera [eleven med utmanande beteende] för att sätta igång och
försöka testa eleven. (Linnea)
Det är det där att man inte kan se andras situation. Det är något som ligger bakom det
utmanande beteendet men de andra kanske inte förstår utan bara ”åh vad störande”.
Tyvärr uppleves det allt för ofta [...]. Det påverkar ju sedan allt. Kompisförhållanden

48

Jannica Söderman
och sedan hur alla ser på den eleven och det kan bli allvarliga grejer sen som utfrysning
[...]. (Filip)

En av informanterna upplever att det finns elever i klassen som kan bli rädda för eleven
med utmanande beteende och det betyder i sin tur att bemötandet inte är bra.
Om det är en elev som man inte som lärare kan hantera så fortsätter beteendet. Ett fall
har jag haft under åren jag har jobbat där andra elever i klassen har sagt att de är rädda
för den här eleven. (Marie)

D. att andra elever blir bemötta av utmanande elev
Denna huvudkategori omfattar klasslärares upplevelser av andra elever blir bemötta
av elever med utmanande beteende. Samtliga informanter upplever att elever med
utmanande beteende bemöter andra elever i skolan med ett olämpligt bemötande. Vid
analysen har jag kunnat urskilja följande underkategori: D1. Att andra elever blir
bemött opassande.

D1. Att andra elever blir bemötta opassande
En informant upplever att bemötandet beror på att eleven vill synas och höras medan
en annan informant upplever att eleven kan ha brist på empati. Trots det nämner även
en informant att dessa elever ändå kan ha fina relationer mellan incidenterna.
De har ingen empati och kan inte föreställa sig att det egna beteendet kan påverka andra.
(Filip)
Ibland kan det vara ett aggressivt beteende och att man vill synas och höras. Det tar i
lite [fysiskt] i kamraterna. (Linnea)
De kan ju ha riktigt fina relationer men när det kommer det som skapar ett problem,
kan det hända att det går i stöpet. De har inte riktigt goda relationer då. (Linda)

En av informanterna upplever att elever som anses ha ett utmanande beteende inte
alltid är medvetna om att de säger eller gör något dumt mot någon annan. Informanten
menar när eleverna blir äldre kan de inse sina misstag och ber om förlåtelse.

49

Jannica Söderman
Det finns nog dem som inte är riktigt medvetna om kanske att de säger något kränkande
om andra eller beter sig dåligt mot någon annan. Men ju äldre de blir så inser de flesta
att de har betett sig dåligt och kan be om förlåtelse. (Anders)

E. Att kunna bemöta elever
Denna huvudkategori berör klasslärares upplevelser av hur de ser på sin egen
kompetens vid bemötande av elever med utmanande beteende. De flesta av
informanterna lyfte fram om hur de själva ser på sin kompetens och vid analysen
urskildes två underkategorier: E1. Att ha arbetserfarenheter och E2. Att ha teoretiska
kunskaper

E1. Att ha arbetserfarenheter
Fyra av informanterna upplever att de tack vare sina erfarenheter anser sig ha
kompetens att bemöta elever med utmanande beteende. De menar att de har jobbat
länge med olika sorters elever och därför lärt sig att bemöta dessa elever med årens
lopp.
När man jobbar länge som lärare har man lärt sig att se olika beteenden. Det har kommit
med erfarenheten då. (Anders)
Jag har nog erfarenheter och sunt förnuft. Det är nog att utveckla goda fredsmäklarkunskaper. Inte har jag andra kunskaper att ta till. (Minna)

E2. Att ha teoretiska kunskaper
För att kunna bemöta elever med utmanande beteende upplever några klasslärare att
de behöver ha en del teoretiska kunskaper. Tre av informanterna berättar att de har
teoretiska kunskaper på olika sätt. En av informanterna poängterar att han har läst
kurser inom specialpedagogik.
Jag har läst ganska många böcker under senaste åren. De teoretiska kunskaperna har
man nog men att kunna omsätta dem i praktiken då. (Linnea)
Jag har läst en viss specialpedagogik men jag har lärt mig via det praktiska tycker jag.
(Anders)
Sedan har jag läst psykologi men det är längesedan. (Minna)

50

Jannica Söderman

F. Att utvecklas inom bemötande
Denna huvudkategori berör klasslärares upplevelser av vad de själva anser att de
behöver utveckla inom lärarrollen för att kunna bemöta elever med utmanande
beteende på bästa sätt. Många av informanterna nämnde hur de vill utvecklas inom
lärarrollen. Vid analysen har jag kunnat urskilja följande tre underkategorier: F1. Att
aldrig bli fullärd och F2. Att få en förståelse.

F1. Att aldrig bli fullärd
Två av informanterna upplever att de aldrig kommer att känna sig fullärda för att veta
hur man bemöter utmanande elever. En av informanterna upplever att hon alltid vill
lära sig något nytt och vill gå på fortbildningar för att lära sig.
Jag tycker att man aldrig är färdig, utan man vill ju nog alltid lära sig något nytt och få
gå på fortbildningar. (Linnea)

En annan informant lägger tyngdpunkten på att hon aldrig kommer att få tillräckligt
med kunskap och att alla barn fungerar på olika sätt och därför är man aldrig fullärd
för att inget barn är det andra likt.
Jag tycker absolut att man aldrig kommer bli fullärd inom det. Kommer aldrig ha
tillräckligt med kunskap. Man lär sig en sak som fungerar med att barn och så kommer
du till ett annat barn där inget du kunde från förr fungerar. (Linda)

F2. Att få en förståelse
Klasslärare vill gärna få en förståelse för elevers beteendesvårigheter och därför vill
de utvecklas inom lärarrollen. Två av informanterna upplever att de behöver lära sig
mer om utmanande beteende för att få en förståelse för beteendet i sig. En av
informanterna upplever att han vill få en bättre förståelse för elever som inte har någon
given diagnos för att kunna bemöta eleverna bättre.
Det är just de där vissa [eleverna], en viss liten procent de som inte har någon given
diagnos men har någonting som man inte kan sätta fingret på. De eleverna och hur man
ska vara mot dem. (Anders)

51

Jannica Söderman

En informant upplever att han vill få en förståelse för varifrån elevens beteende
kommer ifrån för att kunna bemöta och hjälpa eleven på rätt sätt. Informanten upplever
att han också behöver få kunskaper inom psykologi för att få en bättre förståelse för
eleven.
Jag skulle behöva få mera expertis om olika slags utmanande beteenden. Man skulle
behöva få expertis om lite av allt och sedan också kunskap i psykologi. Varifrån elevens
beteende kommer och hur ska man bemöta det och vad kan man göra för att hjälpa.
(Filip)

Sammanfattning:
Klasslärare upplever att de bemöter elever med utmanande beteende genom att vara
lugna och genom att visa förståelse för eleven. Klasslärarna ger också utmanande
elever uppmuntran och uppmärksamhet till den enskilda eleven för att förstärka det
positiva beteendet. Många av klasslärare försöker skapa en relation till den enskilda
eleven för att kunna bemöta eleven bättre. Klasslärare upplever att de i sin tur får ett
varierande bemötande av utmanande elever. En del dagar går det bra medan det andra
dagar uppstår konflikter.
Klasslärare upplever också att den utmanande eleven blir bemött varierande av sina
klasskamrater. Klasskamraterna kan bemöta eleven precis som alla andra, medan de
ibland kan provocera eleven till ett utmanande beteende. Klasslärare upplever också
att eleven med utmanande beteende kan ha fina relationer till sina klasskompisar men
ibland kan också eleven bemöta andra fysiskt och aggressivt eller inte bemöta de andra
alls.
Klasslärare upplever att de kan bemöta elever med utmanande beteende genom att de
har mycket arbetserfarenhet och för att de har teoretiska kunskaper. Många klasslärare
betonar att de aldrig blir fullärda och vill gärna lära sig mer elevers beteende för att
kunna få en bättre förståelse för eleven i fråga.

52

Jannica Söderman

4.3 Klasslärares sätt att hantera elever med utmanande beteende
Vid analysen av informanternas utsagor på den tredje forskningsfrågan kunde jag
urskilja fem huvudkategorier. De fem huvudkategorierna är: A. Att hantera
svårigheter, B. Att stöda den utmanande eleven, C. Att få stöd av andra aktörer, D. Att
se på sin egen kompetens och E. Att utvecklas inom lärarrollen. Nedan redogör jag för
de huvud- och underkategorier som jag har kunnat identifiera vid analysen. Dessa
kategorier ses i figur 3.

Figur 3. Kategorier för klasslärares sätt att hantera elever med utmanande beteende.

A. Att hantera svårigheter
Denna huvudkategori behandlar klasslärares sätt att hantera svårigheter kring elever
med utmanande beteende. Samtliga informanter berättade sin upplevelse om hur de
hanterar svårigheterna i skolvardagen. Vid analysen har jag kunnat urskilja följande
tre underkategorier: A1. Att förebygga, A2. Att kunna hantera beteendet och A3. Att
ta till disciplinära åtgärder.

A1. Att förebygga
Informanterna upplever att det finns flera olika sätt att göra ett förebyggande arbete i
skolan för att undvika ett utmanande beteende. Alla informanter bidrog till något
53

Jannica Söderman

förebyggande arbete och en del av dem svarade likadant. Det som främst görs är att
strukturera och fundera i förväg hur man organiserar sin undervisning och sittplatser.
Både Linda och Minna funderar en del på dessa saker.
Jag väljer vad vi ska göra. Vet jag att det är något som inte kommer att fungera kan jag
välja något annat än det jag vet inte kommer att gå. Som att strukturera hur de ska sitta.
Går de och hämtar sina saker, hur hämtar de sakerna? Får de rusa dit eller får de gå en
i taget. Det är små saker som påverkar mycket. (Linda)
Om man vet att det är två som inte passar bredvid varandra så sätter man dem inte
bredvid varandra i klassen. Man ska se var man själv [läraren] sitter i förhållandet till
dem också. (Minna)

Informanterna tog även fasta på att vara uppmärksam på elevers beteende och lägga
märker till att en orolig situation kan börja uppstå om man inte i tid avbryter det.
...så snabbt som möjligt att upptäcka att nu håller det eventuellt på att bli någonting.
Förhoppningsvis kan man minimera så att det inte blir det värsta iallafall. Det viktigaste
är nog att känna eleven så bra att man ser varningssignalerna. (Marie)

I ett förebyggande arbete mot ett utmanande beteende är det viktigt att eleverna också
vet vad som gäller. Informanterna upplever om de har regler och har tydliga strukturer
kan det förebygga det utmanande beteendet.
Med vissa strukturer och regler kan man förebygga. (Filip)
...man har sina rutiner i klassen och de [eleverna] vet var gränsen går och att man är
bestämd men ändå på ett snällt sätt tycker jag funkar bra. (Anders)

Klasslärarna upplever också att en trivsam miljö i klassen och en god klassanda är ett
förebyggande arbete.
Man vill ju få ett trivsamt klimat att eleverna ska kunna berätta om olika saker [...] och
att de litar och får förtroende för en som lärare. Jag tycker om att skoja och de märker
det. Att man själv berättar när man har gjort dumma saker och att man bara är en
människa som alla andra. Själva trivseln i klassen skapas nog via vardagen. (Anders)
Allt grundar sig i att klassandan borde vara så pass bra att man förstår sina
klasskamrater så att man inte ifrågasätter allt som hen gör. (Filip)

54

Jannica Söderman

Anders var också in på samma spår som Filip med att försöka få klasskamraterna att
inte ifrågasätta en elev med utmanande beteende. Anders tanke är att diskutera med
eleverna att det finns elever som har vissa utmaningar för att de ska få en förståelse.
Jag upplever nog att andra elever kan, speciellt äldre elever, så går man in och diskuterar
det. Eleverna kan nog i vissa fall sätt sig in i det där att någon har vissa utmaningar med
sitt beteende. (Anders)

En informant berörde ämnet närvaro av klassläraren för att förebygga ett utmanande
beteende i skolan. Linnea upplever också att klassläraren ska förbereda eleverna på
nästa grej som kommer att ske för att det inte ska bli överraskningsmoment.
Hela tiden förbereda dem för nästa grej och att man är närvarande när de kläder av och
på och kommer in i klassen. Vara närvarande när de är ute på gården. (Linnea)

A2. Att kunna hantera beteendet
Informanterna upplever att de kan hantera elevers beteende på olika sätt i skolan. En
del informanter använder sig av konkreta metoder för att avlägsna elever från klassen
medan andra försöker sig på belöningssystem för att få ett önskvärt beteende.
Ett skolgångsbiträde kan gå ut med en elev en stund. Det kan vara att man hamnar på
en påtvingad grej, för de andra elevernas skull, att gå ut med en elev en stund eller att
elever själv vill gå ut en stund och märker att dem behöver lugna sig [...]. (Marie)
Att man går ut med eleven och försöker avleda eleven. Säg att ”ska vi gå och se om vi
hittar något att läsa?” Att man tar ut eleven ut klassrummet med hjälp av avledning eller
något. Att man förflyttar sig. Gärna helst innan det blir utbrott då. (Linnea)

Linnea berättar även att hon har använt sig av metoden avgränsning för att få en elev
att hållas på sin egen plats.
...att man avgränsar en ruta där en elev ska klä på sig och klä av sig. Att man från början
har att detta är ditt ställe – punkt slut. (Linnea)

55

Jannica Söderman

Två av informanterna upplever att belöningssystem fungerar för att få ett önskvärt
beteende hos utmanande elever. Linda berättar att man behöver ställa krav på barnen
ibland.
Ibland behöver man ställa krav på barnet i sig att behöva klara av att vara i situationen
beroende på vad det handlar om. (Linda)
Om du sitter på din plats på lektionen så får du en smileys. Har du fått fem smileys så
får du dra en lapp ur en burk och det som står på lappen får du göra, exempelvis titta på
iPad, läsa, spela, springa ett varv runt skolan. Något som eleven själv tycker om.
(Linnea)

Marie och Anders anser att de själva kan lugna ner situationen i klassen. Båda
informanterna betonar att klassläraren ska hålla sig lugn.
Håll handen på axeln och ha kanske ögonkontakt. Sitter eleven så gå ner på knä för att
man inte ska stå för då blir det för rakt på. Vara på samma nivå och titta på eleven och
prata lugnt. (Marie)
Det där att man behöver vara lugn försöker jag vara medveten om man ser att det är
sådana som blir aggressiva för att få situationen nerlugnad innan man börjar försöka
göra någonting. (Anders)

Två av informanterna upplever att andra elever också berörs i hanteringen av ett
utmanande beteende. Minna berättar hennes upplevelse om vilken metod som hon
använder vid bråk och Linnea beskriver om hennes upplevelse om hur man kan
diskutera med andra elever i skolan om att provocera.
Diskutera med de som har bråkat och att man hör dem ordentligt och de får berätta sin
egen version. (Minna)
Att lära eleverna att de inte får provocera och att de inte får jaga upp en annan elev. Att
fostra eleverna i klassen att inte provoceras så att något händer. (Linnea)

En av informanterna upplever att en elevs utmanande beteende eskalerar när det är så
många elever som går i samma klass.
Är det bara det att det är 23 andra i klassen som gör att det [beteendet] visar sig sådär.
Men då skulle det behövas resurser också för att kunna jobba i mindre grupper. (Filip)

56

Jannica Söderman

A3. Att ta till disciplinära åtgärder
Fyra av informanterna anser att de får ta till disciplinära åtgärder i hanteringen med
utmanande elever. De disciplinära åtgärderna som lyfts upp är att dela ut straff, ha
fostrande samtal och kvarsittning. En av informanterna berättar att han kan bestraffa
eleverna genom att ge varningar.
...man diskuterar med båda parterna eller med fler inblandade och kontakter hemmet
efteråt vad som har hänt och eventuella straff och liknande. (Anders)
Man kan ju tänka på vilka maktbefogenheter vi har. Att man har de fostrande samtalen
och man kan ha kvarsittning. (Minna)
Sedan kanske att man ibland behöver bestraffas genom att man ger varningar. (Filip)

En av informanterna betonar att vikten av att alla elever ska få vara med i
undervisningen och i gruppen med sina klasskamrater är viktigt, ibland går det inte.
Det gynnar ibland inte de övriga eleverna att eleven befinner sig i klassrummet och då
bör eleven avlägsnas därifrån. Informanten hävdar att om inte det fungerar ska de
övriga eleverna bort därifrån.
Jag tycker att prion är att alla ska få vara kvar i gruppen och vara kvar i undervisningen
och följa samma krav som andra. Ibland behöver man få bort barnet från gruppen för
att det inte gynnar gruppen överhuvudtaget. Får man inte bort barnet ska andra elever
bort, tycker jag. (Linda)

B. Att stöda den utmanande eleven
För att kunna hantera en elevs utmanande beteende menar informanterna att det är
väsentligt att kunna hjälpa till och stöda eleven i det egna beteendet. Samtliga
informanter upplever att stöda eleven är en typ av hantering. Vid analysen har jag
kunnat urskilja följande tre underkategorier: B1. Att diskutera, B2. Att använda
strategier och hjälpmedel och B3. Att använda sig av elevvården.

B1. Att diskutera
Fem av informanterna upplever att diskussion kan stöda barnet i sitt beteende och på
så sätt också hantera beteendet på ett bättre sätt. En av informanterna betonar vikten
57

Jannica Söderman

av att utgå från elevens ålder när klassläraren diskuterar för att kunna hitta en rätt nivå
på lösningar och tillvägagångssätt.
Diskutera och fråga beroende på hur gammal eleven är om hur man kan hitta någon
lösning och hur vi ska göra. (Linda)

Genom diskussion bör eleven bli hörd av klassläraren och klassläraren ska ge utrymme
för eleven att få berätta om sina känslor upplever en informant som viktigt. Varje elev
ska själv få berätta vad som hände och vad som gick fel i situationen.
Att man är lugn och diskuterar med eleven. Att eleven får bli hörd och får berätta sina
känslor. Eleven får berätta vad det var som hände och vad som gick fel. (Linnea)

En annan informant menar att klasslärare ska ta kontakt med föräldrarna och prata med
dem för att se om de har upplevt liknande hemma och försöka tillsammans med dem
hitta ett sätt som fungerar.
Ta kontakt med föräldrarna för jag tror nog att de högst antagligen så har de upplevt
något liknande hemma. Kanske se om de kan diskutera med barnet hemma. Fråga också
föräldrarna hur de har gjort om eleven har fått motsvarande beteende hemma. Att hur
har ni gjort en sådan gång och jobba utgående från ett sätt som fungerar. (Marie)

B2. Att använda strategier och hjälpmedel
De flesta informanterna upplever att strategier och hjälpmedel hjälper för att stöda
eleven i det utmanande beteendet. Informanterna synliggör olika sorters strategier och
hjälpmedel som de upplever har hjälpt deras elever. Två av informanterna berättar att
sociala interaktionen kan vara svåra för eleven. Strategier innebär då att stöda eleven i
att lära sig sociala interaktioner och stöda dem i att undvika besvärliga situationer.
Speciellt med de yngre barnen [...] kräver det mer och ska läras till eleverna. De har
inte det av sig själva, utan det ska hela tiden arbetas med det sociala. (Anders)
Man måste hjälpa dem att undvika de situationer som verkar vara besvärliga för dem.
(Minna)

58

Jannica Söderman

Två av informanterna upplever att de kan stöda eleven i att undvika ett utmanande
beteende under lektionstid genom att anpassa uppgifterna, arbetsmängden och målen
för den enskilda eleven.
Anpassa till deras nivå för att de också ska klara av det. Fast det kan vara att de räknar
matematik i tio minuter så är det bra. (Filip)
Jag tycker att man kan ha små mål och uppnå mål. Jag tycker att man ska berömma
när man ser små framsteg så att även barnet tycker att den har gått framåt. (Linda)

En av informanterna anser att klassläraren behöver utsätta eleven med utmanande
beteende för saker som de inte vågar för att kunna utvecklas som individer.
Informanten tänker i första hand på de elever som är försiktiga i det fallet.
Jag tänker på de elever som är väldigt försiktiga, om man tänker att det är ett utmanande
beteende, så är det kanske att utsätta dem för att göra saker som de inte vågar. Att man
är medveten om vilka situationer som är jobbiga för eleven men att man ändå i sakta
mak försöker tvinga dem till det. (Minna)

En av informanterna betonar betydelsen av att eleven får variera sin arbetsställning
och får ha hjälpmedel att peta på för att undvika ett utmanande beteende. Informanten
Linnea upplever att bildstöd förbereder eleverna mycket på vad som händer under
dagen.
De kanske behöver få stå och jobba istället för att sitta på stolen eller någon boll att
pilla på. Man behöver ju förbereda eleven jättemycket som genom bildstöd, berätta
mycket och förklara mycket. (Linnea)

Linnea fortsätter och förklarar att dagens schema hjälper eleverna i skolvardagen och
att hon använder sig av färgstöd i klassen på läxor, schema och veckodagar för att
underlätta för eleverna.
De har faktiskt stort nytta av det [dagens schema]. Det är många i gruppen som behöver
det. En del av dem tittar direkt när de kommer in. Jag har det [färgstöd] i allting. På
läxor, på schema och på veckodagarna. Men det är nog jättemycket arbete med det
innan man har det klart. Men när man har det klart så är det ju det. (Linnea)

59

Jannica Söderman

B3. Att använda sig av elevvården
Elevvården som finns tillgänglig i skolan är till för att stöda och hjälpa eleverna och
två av informanterna upplever att de kan använda sig av elevvården för att stöda eleven
med utmanande beteende.
Då tycker jag att man ska kolla med kuratorn om det är lämpligt att den eleven kommer
till kuratorn. (Marie)

En av informanterna upplever att det ibland finns saker som man som klasslärare inte
kan göra något åt själv vid en elevs beteende och därför är det bra att koppla in
elevvården för att eleven ska få speciell hjälp med sina svårigheter.
Om det är något som man inte riktigt kan rå över själv så är det förstås via skolans
elevvård då med kurator, psykolog och liknande. [...] det är ju inte sagt att beteendet är
bra iallafall på alla lektioner. Då är det nog via elevvården för att komma vidare och
om det är någon som behöver speciell hjälp. (Anders)

C. Att få stöd av andra aktörer
Denna huvudkategori behandlar klasslärares upplevelser av att få stöd av andra aktörer
vid hanteringen av elever med utmanande beteende. Vid analysen utarbetades fyra
underkategorier med aktörer som ger eller inte ger stöd till klassläraren vid hanteringen
av elevers beteende: C1. Att stödas av kollegor, C2. Att stödas av specialläraren, C3.
Att stödas av rektorn och C4. Att stödas av vårdnadshavare.

C1. Att stödas av kollegor
Alla informanter, förutom en informant, upplever att de får stöd av sina kollegor i
hanteringen av elever med utmanande beteende. Informanterna upplever att de kan
bolla idéer, diskutera och fundera med sina kollegor. Inom kategorien kollegor i det
här syftet både lärarkollegor och skolgångsbiträden som jobbar på skolan.
Kollegor tycker jag att man får hjälp av absolut. Bara man är öppen och frågar och
berättar. (Linda)

60

Jannica Söderman
Förstås är det viktigt att få ventilera sina tankar och dela med sig och prata ut hjälper
på det viset att man inte behöver ta hem grejer att fundera på...Man kan också få tips
om någon har haft liknande fall tidigare [...]. (Filip)

En av informanterna upplever att det finns elever som lärare inte fungerar tillsammans
med och då kan en kollega som eleven klickar bättre med att diskutera med eleven
istället för klassläraren.
Man kan bolla idéer och prata fram och tillbaka. Sedan kan det finnas kollegor som
eleven klickar mera med. Det finns ju faktiskt elever som man inte fungerar tillsammans
med så då kan en kollega prata med eleven istället. (Minna)

En annan informant upplever att alla klasslärare har nu mera tillräckligt med sin klass
och därför förmår inte informanten sig att ta stöd av andra kollegor vid hanteringen av
utmanande elever.
Jag tycker ju att var och en klasslärare har tillräckligt med sin egen klass. Så det känner
jag faktiskt att man hade mer tid förr att diskutera med varandra och stöda varandra
[...]. Nu känns det som man inte ids prata om det, utan att de har själv tillräckligt.
(Marie)

C2. Att stödas av specialläraren
De flesta av informanterna upplever att de inte får eller tar stöd av specialläraren i
hanteringen av utmanande elever. Två av informanterna ville inte svara angående om
de får stöd av specialläraren. Informanterna upplever att det är svårt för specialläraren
att sätta sig in i situationen samt att de använder specialläraren till mer
kunskapsmässiga problem. Två av informanterna anser att de ibland kan ha stöd av
specialläraren om hen tar med sig eleven från klassrummet för att få en andningspaus.
Mest om man har en elev som är hemskt utmanande så får man själv och de andra
eleverna i klassen ett andningshål 2–3 timmar i veckan när eleven kanske jobbar med
specialläraren om den går dit. Det är kanske det största. Man [specialläraren] kan inte
sätta sig in i situationen till 100 procent. Det är när du faktiskt är där du vet hur det är.
(Marie)
Specialläraren kan jobba i mindre grupper med de utmanade eller ta ut dem ur klassen
helt enkelt [...] så att jag får ro i klassen. På det viset att ibland ta bort det från min börda

61

Jannica Söderman
att jag inte behöver vara den som undervisar och sedan släcker små bränder som händer
hela tiden. (Filip)
Specialläraren använder jag mer om de har kunskapsmässiga problem istället för
beteendeproblem. (Minna)

En informant poängterar att han vänder sig till specialläraren för att få tips och råd om
diagnoser och arbetssätt som skulle kunna gynna den enskilda eleven.
Jag tycker att vi har ett bra samarbete och just via skolans där specialläraren ingår. Men
sedan när det gäller beteendet och när det gäller att jobba på ett visst sätt så är ju
specialläraren då nyckelpersonen. Man kan ju också fråga om tips och råd om diagnoser
och liknande. (Anders)

C3. Att stödas av rektorn
Några av informanterna upplever att de får stöd av rektorn i hanteringen av utmanande
elever. Två av informanterna valde att avböja att svara på frågan. Informanterna
upplever att rektorn stöttar och diskuterar tillsammans med dem om det är något som
de vill fråga upp. Tre av informanterna får stöd av rektorn genom att rektorn tar en
diskussion med eleverna.
Rektorn stöttar oss alltid och lämnar oss inte. Diskuterar och lyfter upp en. Rektorn
frågar hur vi vill göra och utgår alltid från barnets bästa. (Linda)
Rektorn försöker nog alltid vara mentalt stöd och några gånger har hen haft fostrande
samtal med eleverna [...]. Jag är väldigt icke-spontan så att ta fasta på saker och börja
predika om fostrande saker är inte min starka sida. Jag får också jättemycket tips om
vad jag skulle kunna göra [...]. (Filip)

En av informanter poängterar också att rektorn kan ta samtal med barnets föräldrar om
man själv som klasslärare inte känner att man räcker till eller att föräldrarna vill prata
med rektorn.
Någon gång kan hen prata med föräldrar om man inte tycker att man själv räcker till
eller att föräldrarna önskar att få prata med rektorn. (Minna)

62

Jannica Söderman

C4. Att stödas av vårdnadshavare
Informanterna upplever att stödet av vårdnadshavare är varierat mellan att få ett bra
stöd och ett dåligt stöd i hanteringen av elever med utmanande beteende. Många av
informanterna tycker att det beror på föräldrarnas egna upplevelser av att vara med
barnet hemma men också att det finns föräldrar som tycker att skolan har fel angående
barnet. Fyra av informanterna anser att samarbetet och att kontakten mellan hem och
skola är regelbunden och de tycker att samarbetet oftast fungerar. En informant
berättar vikten av att inte endast hör av sig när något dåligt har hänt.
Det är ju lätt hänt att man tar kontakt när det har hänt något men det skulle vara viktigt
att man skulle [...] ta kontakt en dag när det har fungerat jättebra [...]. Så att de inte
känner att skolan tar kontakt endast när det har hänt någonting. (Marie)
Man hoppas ju att man har föräldrarna på samma sida och att man jobbar för samma
sak. Det är inte alla gånger att man har föräldrarna på sin sida men det finns både och.
Men i 99 procent av fallen tycker jag att föräldrarna stöder skolan. (Anders)

En av informanterna anser att klasslärare och vårdnadshavare kan stöda varandra
genom att föräldrarna hemma också följer upp med samma regler som gäller i skolan
för att kunna förbättra elevens utmanande beteende på båda ställen med samma regler.
Jag tycker nog i allmänhet, det finns undantag, att föräldrar vill att deras barn ska
uppföra sig bra i skolan. Då tycker jag att man stöder varandra och säger ”Det här har
vi kommit överens om i skolan, kan ni följa upp det hemma” eller att man pratar med
varandra [...] tycker jag att man kommer långt med. Svårast är nog de fallen där
föräldrarna säger att ”Det där är inget att bry sig om. Det där behöver du inte.” (Minna)

Filip upplever ett en del vårdnadshavare till utmanande barn verkar uppgivna med
tillvaron.
De eleverna med utmanande beteende så deras föräldrar verkar ganska uppgivna och
de har slut på idéer.

En annan informant upplever att de inte får stöd av en elevs vårdnadshavare. Efter att
ha kontaktat vårdnadshavarna om barnets beteende var elevens beteende dagen efter
ännu värre.
63

Jannica Söderman
Det beror på. Med en elev så har skolan inte fått något stöd från föräldrarna. Så tyvärr
fast vi har haft diskussioner så gynnar det inte barnet utan det förstör mer. Efter det
hade eleven en dålig dag i skolan. Tyvärr tror jag inte att det alltid blir bättre av
diskussioner. (Linda)

Linda fortsätter med att berätta att hon tror att stödet av vårdnadshavarna skulle vara
bättre om någon utomstående skulle förklara för dem för att undvika att relationen
mellan hem och skola ska påverkas negativt och för att få ett gott samarbete.
Men jag tror däremot att man skulle kunna ta in någon som är mer kunnig inom området
som ska kunna förklara på ett annat vis så att det inte alltid kommer från läraren i sig,
utan att det kommer från andra också för att de ska förstå bättre. Att just vara noga med
att det inte är något som föräldrarna har gjort fel utan att man ska kunna samarbeta
kring det. Annars sätta det över på föräldrarna och de tar det dåligt och så fungerar det
inte efteråt. Istället ska man försöka med ett gott samarbete, trots att det inte fungerar
men man kan ju försöka. (Linda)

En informant upplever att vårdnadshavarna har svårt att acceptera att deras barn har
ett beteende hemma och ett annat i skolan. Filip menar också att det finns föräldrar
som har svårt att se elevens behov eller tillgodoser behovet för mycket istället.
Många gånger vet inte heller föräldrarna vad som sker i skolan. De tror ju att ens barn
är ängeln själv, men de har ju bara sett hur barnet agerar hemma. Det är också en del
föräldrar som har svårt att se alla behov som barnen behöver och ibland ”behovar” för
mycket om sitt barn också. (Filip)

Två av informanterna tycker att vårdnadshavare till de övriga eleverna både visar och
inte visar stöd till klassläraren om det finns elever med utmanande beteende i klassen.
En av informanterna får mycket stöd av vårdnadshavare och blir inte beskylld för
atmosfären medan den andra informanten får ta emot samtal av vårdnadshavare som
inte har förståelse för andra elevers beteenden.
Men klassens andra föräldrar upplever jag som ”fortsätt det du gör, vi stöder nog allt
vad du gör”-princip. De visar att de förstår och att jag inte blir beskylld för hur
atmosfären är i klassen på grund av vissa elever. (Filip)

64

Jannica Söderman
Föräldrar kan ha svårare med att förstå [elever med utmanande beteende], vi får samtal
och liknande. Man ska vilja få det förklarat att vi är olika och att vi har en elev här som
har utmaningar med hur man ska bete sig mot andra. Det är inte så lätt för vissa föräldrar
att acceptera det. (Anders)

D. Att se på sin egen kompetens
Denna huvudkategori behandlar hur klasslärare ser på sin egen kompetens inom att
hantera elever med utmanande beteende. I analysen kunde två underkategorier
urskiljas som beskriver klasslärares upplevelser av sin egen kompetens: D1. Att ha
erfarenhet och D2. Att ha utbildning.

D1. Att ha erfarenhet
Fler av informanterna upplever att de har kompetens att hantera utmanande beteende
genom tidigare erfarenheter. En av informanten upplever att hon har börjat hantera en
utmanande elev bättre nu än när hon var ny klasslärare.
Jag tycker att jag genom erfarenhet börjar hantera det bättre. Mycket bättre än när jag
var ny lärare...Jag tycker att man lär sig bäst genom att faktiskt göra det i praktiken och
genom erfarenhet tycker jag att man lär sig. (Marie)

D2. Att ha utbildning
För att kunna hantera dessa elever upplever två informanterna att utbildningen har
betydelse. De här informanterna är båda relativt nya i yrkeslivet. Den ena informanten
tycker att en kurs i specialpedagogik på universitetet ger en bristfällande
specialpedagogisk kunskap.
Jag har inga verktyg eller kunskap, förutom en kurs på universitetet. Det är den kunskap
som jag har i princip och den räcker ingen vart. Bondförnuft och livserfarenhet kan ju
räcka en viss sträcka men som resterande borde nog ske via fortbildning eller
undervisning på universitetet för i studierna borde man få någonting, mera än vad jag
har fått. (Filip)
Jag tycker att man har fått en viss kunskap från universitetet [...] (Linda)

65

Jannica Söderman

E. Att utvecklas inom lärarrollen
Denna kategori behandlar klasslärares upplevelser av hur de vill utvecklas inom
lärarrollen. Utgående från analysen utarbetades två underkategorier till hur
informanterna vill utvecklas inom lärarrollen: E1. Att få arbetserfarenhet och E2. Att
få kunskap.

E1. Att få arbetserfarenhet
En del av informanterna upplever att de behöver mer arbetserfarenhet för att kunna
hantera utmanande elever bättre. Informanterna berättar att de är öppna för att lära sig
nya saker samt att gå fortbildningar. Båda informanterna väntar på att få arbeta några
år för att samla på sig erfarenhet.
...efter ett visst antal år får man en viss erfarenhet. Man har sett saker, fått höra från
andra hur det har sett ut och hur det kan fungera. Det är bara att vänta på erfarenheten
och gå på fortbildningar. (Filip)
Just i mitt fall är det mera erfarenhet och jag tycker man ska vara öppen. Man ska inte
klanka ner på sig själv att ”nu är det jag som inte klarar av det” utan att man är öppen
för att lära sig nya saker och kunna ta info. (Linda)

E2. Att få kunskap
Tre av informanterna upplever att de behöver mer kunskap om elever med utmanande
beteende för att kunna hantera dessa elever bättre. Informanterna upplever att de vill
få mera kunskap om redskap att ge till eleven och att kunna förstå mekanismen bakom
elevens beteende och hur man ska kunna förebygga beteendet.
Jag tänker mer som vad man ska kunna göra för att dessa elever [...] ska lära sig av sina
misstag. Mer som vilka redskap man ska kunna ge åt eleven...För den enskilda eleven
ska det finnas en lista hur de ska göra i tur och ordning när de känner att de blir i obalans.
(Marie)
Att förstå mekanismen bakom och kunna bli bättre på att förebygga.

En informant skulle vilja få kunskap om hur man kan diskutera en elevs beteende på
bästa sätt när eleven har ett annat modersmål samt ett svagt svenskt ordförråd.
66

Jannica Söderman
Vi har många elever som har annat modersmål och som har svag svenska ännu. Med
dem är det en utmaning att diskutera när man inte har ord att kunna förklara vad som
har hänt. Det är nog en utmaning tycker jag. (Anders)

Inom läraryrket finns det många olika åsikter och en informant upplever att hon vill få
bättre självförtroende inom sin lärarroll. Informanten berättar att hon vill våga säga till
andra vuxna hur hon tycker att ett visst beteende ska hanteras samt våga stå emot
andras åsikter.
Kanske mer det där att jag vågar säga till andra vuxna vad jag tycker att vi ska göra och
att våga ta striden mot de som tycker på ett annat sätt. (Linnea)

Sammanfattning:
Klasslärarna anser att de kan hantera svårigheter med elevens beteende genom att
förebygga beteendet, hantera beteendet på olika sätt och att ta till disciplinära åtgärder
om det behövs. Som klasslärare behöver du också kunna stöda eleven genom
diskussion samt att använda strategier och hjälpmedel som passar för den enskilda
eleven. Klasslärare upplever att de får ett varierat stöd av andra aktörer kring eleven.
Klasslärarna förklarar ytterligare att de upplever att de får mest stöd från kollegor och
rektorn i hanteringen av elever med utmanande beteende. Klasslärarna upplever att de
får lite stöd av specialläraren och varierat stöd från vårdnadshavarna i hantering av
utmanande elever.
Några av klasslärarna upplever att de har tillräckligt med erfarenhet och utbildning för
att kunna hantera elever med utmanande beteende. De nyutexaminerade klasslärarna
upplevde att de behöver få mera arbetserfarenhet för att hantera dessa elever bättre.
Flera av klasslärarna upplevde att de behövde utveckla nya kunskaper, exempelvis om
strategier, för att kunna hantera utmanande elever ännu bättre.

67

Jannica Söderman

5 Sammanfattade diskussion
Detta kapitel inleds med en resultatdiskussion där den empiriska forskningens resultat
jämförs i relation till tidigare forskning. Efter följer en diskussion om för- och
nackdelar med de metoder som använts i forskningen och slutligen diskuteras förslag
till fortsatt forskning. Studiens resultat diskuteras under rubrikerna klasslärares
upplevelser av elever med utmanande beteende, klasslärares upplevelser av
bemötandet av elever med utmanande beteende samt klasslärares sätt att hantera
elever med utmanande beteende.

5.1 Resultatdiskussion
I detta kapitel diskuteras resultatet för avhandlingen i relation till tidigare forskning
inom ämnet. Resultatdiskussionen presenteras skilt för varje forskningsfråga. Syftet
med avhandlingen är att undersöka klasslärares upplevelser av arbete kring utmanande
elever i skolan. Jag undersöker också hur klasslärare upplever bemötandet och
hanteringen av elever med utmanande beteende.

Klasslärares upplevelser av elever med utmanande beteende
I min undersökning framkom det att det finns olika slags beteenden som klasslärare
upplever är ett utmanande beteende. Det behöver inte ligga en enskild diagnos bakom
beteendet. Resultatet visar att det som klasslärarna upplevde främst som ett utmanande
beteende är: fysiskt utåtagerande elever, oroliga elever, högljudda elever, krävande
eleverna samt tysta elever.
I en undersökning som Westling (2010, s. 53) har gjort framkommer det att lärare
tycker att de tre mest utmanande grupperna är elever utan någon specifik
funktionsnedsättning, elever med inlärningssvårigheter och elever med adhd. I
jämförelse till min undersökning upplever informanterna att elever som är fysiskt
utåtagernade, oroliga elever och högljudda elever som de mest utmanande grupperna
eftersom elever med diagnoser ingår i mina grupperingar inom vad lärarare upplever
är ett utmanande beteende. Peter, Walker och Landers (2013, s. 64) tar upp i sin studie
att elever som har bristfällande sociala interaktioner anses som det minst
68

Jannica Söderman

problematiska utmanande beteende. Det här sammanfaller också med det som
framkom ur min analys där det endast var två informanter som lyfte fram de tysta
eleverna.
Enligt Nunan, Shantone, och Ntombelas (2019, s. 1127) undersökning är det betydligt
mer faktorer i skolan än i hemmet som påverkar elevens utmanande beteende i skolan.
Resultatet i min studie utgår från att informanterna tror likadant. De flesta av
informanterna tror att det utmanande beteende beror mer på saker som triggas i skolan
men en del av klasslärarna vill också förtydliga att uppfostran är en stor orsak till det
utmanande beteendet.
Resultaten i min studie visar att klasslärare försöker reda ut vad som triggar eleverna
till ett utmanande beteende. De tror att barnets egna svårigheter är den största orsaken.
De

svårigheter

som

klasslärarna

upplever

att

eleverna

kan

ha

är

koncentrationssvårigheter, adhd, impulskontroll eller att eleven överlag har det svårt i
skolan. Stipek och Miles (2008, s. 1731) har tidigare kommit fram till i sin
undersökning att barn som uppfattar att skolarbetet är svårt kan bli frustrerad och
olycklig i skolan. De eleverna kan uttrycka sina känslor genom att agera aggressivt.
Stipek och Miles (2008, s. 1731) menar att när en elev känner frustration leder det till
aggression.
I resultatet framkommer det att klasslärare upplever att människorelationerna kring
eleven kan bidra till ett oönskat beteende. I skolvardagen finns det flera relationer som
elever varje dag ska behandla med respekt och upprätthålla. Relationerna som lyftes
upp av klasslärarna i undersökningen var relationerna mellan elev-lärare, elev-elev och
elev-vårdnadshavare. Elev-lärarrelation är viktigt för att få elever att lyssna på lärare
när det kommer till beteendesvårigheter (Geng, 2011, s. 26).
Klasslärarna upplever att ostrukturerade skolvardagar och dålig planering av
undervisningen kan göra att en elev tappar sin inre kontroll. I Glgu 2014
(Utbildningsstyrelsen, 2014) ligger fokuset stort på elevens egna lärande och att
klassläraren ska fungera som en handledare. Det gör att en del av eleverna upplever
det för fritt och både regler och rutiner glöms bort av eleven, vilket leder till att allt går
överstyr. Elever kan också triggas av små detaljer som i sin tur leder till ett utmanande
beteende. De små detaljerna kan vara visuella och auditiva intryck, något som inte
uppnår till barnets förväntningar eller en dålig start på dagen. Frick (2019, s. 62–63)
69

Jannica Söderman

lyfter fram i sin doktorsavhandling om barn, adhd och självregleringsförmåga. Frick
menar att både yttre och inre faktorer påverkar barns självregleringsförmåga.
Självregleringsförmåga är ”förmågan till målinriktat beteende och är till hjälp för
individen både i vardagslivet och vad som gäller att nå långsiktiga mål” (Frick, 2019,
s. 62).
Informanterna i undersökningen upplever att de själva påverkas av utmanande
beteenden i sitt lärararbete. En del klasslärare märker att de påverkas personligen
genom att bli irriterade, arga och trötta på eleverna när en viss gräns är nådd.
Klasslärarna menar att det inte är okej att bete sig på ett visst sätt och därför är det
svårt att inte reagera på beteendet. Det här är en vanlig reaktion som Stipek och Miles
(2008, s. 1732) betonar är svår att undvika eftersom lärares beteende är då en reaktion
på barnets beteende. Stundtals finns det klasslärare som känner sig uppgiven och
funderar på situationen med utmanande elever efter arbetsdagens slut. Vilket i sin tur
leder till att klassläraren tar hem sitt arbete och fritiden påverkas. Det här stämmer
överens med Axup och Gersch (2008, s. 149) undersökning att lärare upplever
olämpligt beteende som svårt för läraren och att det påverkar läraren personligen enligt
deras informanter. Axup och Gersch (2008, s. 149) kom också fram till att 40 procent
av informanterna upplevde att elevers beteende i skolan påverkade privatlivet. Det är
inte lika många som i min undersökning där två av sex informanter upplevde att det
påverkade privatlivet.
Resultaten i min studie visar att klasslärare upplever att andra elever påverkas av en
elevs utmanande beteende. Mitt resultat visar att andra elever blir både känslomässigt
och undervisningsmässigt påverkade av klasskamraters utmanande beteende.
Klasslärarna menar att de märker att det blir oroligare i klassen och att de övriga
eleverna tappar mycket lektionstid eftersom undervisning inte kommer igång. I Glgu
2014 (Utbildningsstyrelsen, 2014, s. 35) lyfts det fram att alla elever ska vara hyggliga
och bemöta sina kamrater med respekt samt att kunna respektera andra människors
arbete, arbetsro och integritet. Det innebär att den utmanande eleven bryter det
gemensamma ansvaret för skolvardagen.

70

Jannica Söderman

Klasslärares upplevelser av bemötandet med utmanande elever
Klassläraren behöver bemöta utmanande elever i skolvardagen och i min studie
kommer det fram att klassläraren bemöter utmanande elever på ett bra sätt. Klasslärare
bemöter dessa elever genom att vara lugna och sansade för att undvika att göra elever
mer upprörd. Informanterna har upplevt att om de blir arga och aggressiva blir också
eleverna det. Detta överensstämmer med Hejlskov Elvéns (2018, s. 187–188) teori och
även Stipek och Miles (2008, s. 1732) undersökning som påvisade att om läraren är
arg är det största sannolikhet att också eleven blir aggressiv. Elever behöver få
uppmuntran och uppmärksamhet av klassläraren för att eleven själv ska känna sig sedd
och få positiv feedback från klassläraren. Resultaten i min studie visar att klasslärare
bör lägga en stor vikt vid att ge alla elever någon form av positiv uppmärksamhet varje
dag.
För att klasslärare ska kunna bemöta elever på ett bra sätt är det viktigt att skapa en
relation till den enskilda eleven. För att få en god relation till utmanande elever innebär
det av klassläraren att försöka skapa en relation mellan incidenterna, prata och att hitta
något gemensamt med eleven. I tidigare undersökning har det lyfts upp vikten av att
skapa en relation till eleven. Stipek och Miles (2008, s. 1732) har fått fram i sin
undersökning om elev-lärarrelationen att läraren ska anstränga sig för att ge åtminstone
några positiva möten till eleven, exempelvis genom att prata med den utmanande
eleven om deras intressen, notera ett gott beteende, ha högra förväntningar på eleven
samt att försöka kompensera de negativa mötena tillsammans med eleven. (Stipek &
Miles, 2008, s. 1732.)
I min studie lyfts även klasslärares upplevelser av hur de anser sig bli bemötta av
utmanande elever. Jag hittade ingen tidigare forskning inom ämnet och tycker att det
borde undersökas närmre eftersom fokus främst handlar om hur elever med utmanande
beteende upplever att de blir bemötta av klasslärare. Resultatet visar att de flesta
klasslärare anser att de blir bemötta väldigt varierande och det beror på situationen.
Ibland blir de bemötta hur bra som helst medan i vissa situationer kan inte eleverna
längre behärska sig och bemötandet blir inte trevligt. Eleverna kan bland annat
ifrågasätta, vägra, trotsa och ropa åt klasslärarna.
I skolan blir inte endast den utmanande eleven bemött av klassläraren, utan andra
elever i skolan bemöter också den enskilda eleven dagligen. Den utmanande eleven
71

Jannica Söderman

blir bemött både neutralt som alla andra elever men kan också få ett olämpligt
bemötande av sina klasskamrater enligt klasslärares upplevelser. Ett olämpligt
bemötande i det här fallet innebär att de andra eleverna provocerar för att få fram ett
visst beteende och att de övriga eleverna tycker att den utmanande eleven är störande.
Kompisförhållanden håller inte lika bra och eleven kan bli utfryst. Tidigare forskning
visar att elever med utmanande beteende blir provocerade av sina klasskamrater och
agerar då utåtagerande (Nunan, Shantone, & Ntombela, 2019, s. 1135).
Klasslärare upplever även att elever i skolan blir bemött på olika vis av en utmanande
elev och klasslärarna lägger främst fokus på att eleverna blir olämpligt bemötta. Den
utmanande eleven upplevs att ha ett utagerade bemötande gentemot sina klasskamrater
och vill gärna synas och höras. Detta stöder undersökningen som Nunan, Shantone,
och Ntombela (2019, s. 1133–1136) gjorde där det framgick att elever med utmanande
beteende är uppmärksamhetssökande gentemot sina klasskamrater. En av
informanterna upplever att dessa elever har ingen empati när de inte kan förstå hur det
egna beteendet påverkar klasskamraterna. Trots detta finns det en klasslärare som
upplever att utmanande elever inte alltid är medvetna vad de gör och hur det betraktas
av andra.
I undersökningen beskriver klasslärare hur de ser på sina egna erfarenheter och vad de
ännu vill utveckla för att kunna bemöta eleverna på bästa sätt. Hälften av
informanterna upplever de har fått mycket erfarenhet av att bemöta elever med
utmanande beteende genom sin egen arbetserfarenhet. Det tas också upp att de
klasslärare som är nyligen utexaminerade önskar sig att utveckla sina kompetenser i
framtiden. I tidigare forskning har lärare berättat att de har lärt sig att hantera elever
med utmanande beteende främst genom erfarenhet (Westling, 2010, s. 53).
Informanterna upplever att de har teoretiska kunskaper för att bemöta utmanande
elever. De teoretiska kunskaperna som lyfts fram i min undersökning är att
informanterna har läst böcker, gått kursen inom specialpedagogik och läst psykologi.
En del informanter i undersökningen menar att man aldrig blir fullärd inom läraryrket
när det kommer till att bemöta elever med utmanande beteende eftersom alla är olika.
Klasslärare tycker det är svårt är att förstå hur allt hänger ihop med det utmanande
beteendet. Klasslärare vill få förståelse varför eleven har beteendet samt lära sig olika
sorts beteenden för att kunna hjälpa och bemöta på bästa sätt.
72

Jannica Söderman

Klasslärares sätt att hantera utmanande elever
I min undersökning framkom det att klasslärare hanterar elevers svårigheter på olika
sätt. Resultaten visar att klasslärare använder sig av förebyggande arbete för att
undvika ett utmanande beteende eller för att ge bättre förutsättningar för eleven.
Strukturer och regler i klassrummet är betydelsefullt för att hantera ett utmanande
beteende. Detta stöder tidigare forskning som antyder att lärare som har elever med
emotionella och beteendesvårigheter i klassen behöver ha effektiva regler och struktur
i klassrummet för att få ordning (Kostewicz, Ruhl och Kubina, 2008, s. 20). Sittplatser
och en trivsam miljö i klassen visade sig också vara centrala faktorer som förebygger
ett utmanande beteende enligt klasslärare. När en elev med utåtagerande beteende blir
placerad bredvid en elev som är socialt accepterad av de övriga eleverna är det en
fördel. Eleven blir mer omtyckt och det utåtagerande beteendet syns mindre. (van Den
Berg & Stoltz, 2018.) Resultaten visar att även vikten av en vuxens närvaro kring
eleverna samt att klassläraren ska vara uppmärksam på eleven för att upptäcka om ett
visst beteende kan uppstå.
Klasslärare använder sig av metoder för att förebygga ett utmanande beteende påvisar
resultaten. De metoder som klasslärare tog upp var avgränsning av yta vid på- och
avklädning, belöningssystem och att ta en paus. Klasslärarens metoder om att ta en
paus är också presenterad av Stormont m.fl. (2016, s. 301–302) och de kallar strategin
för ”Take a break”. Det innebär att eleven ska få ”fly” från något genom att ta en paus
för att lugna sig.
Resultatet visar också att klasslärare använder sig av disciplinära åtgärder för att
hantera utmanande elever. Det berör främst att dela ut straff till eleverna, ha samtal
och att ge kvarsittning. Klasslärare kan ibland avlägsna elever från klassen när elevens
närvaro inte gynnar klasskamraterna. Utgående från Glgu 2014 (Utbildningsstyrelsen,
2014) har lärare rätt till disciplinära åtgärder och fostrande samtal. De disciplinära
åtgärderna som enligt lagen om den grundläggande utbildningen som får ges är
skriftlig varning, kvarsittning och avstängning för en viss tid. Om en elev stör
undervisningen kan eleven uppmanas att lämna klassrummet. Eleven kan även nekas
rätt till undervisning av det som är återstående av arbetsdagen om eleven uppför sig
utagerande för en annan elev eller om verksamheten förvärras absurt mycket på grund
av elevens störande handling. (Utbildningssyrelsen, 2014, s. 38.)
73

Jannica Söderman

Enligt resultatet bemöter klassläraren eleven genom att prata lugnt sam ger en lätt
beröring för att undvika att beteendet ”smittar”. Enligt Gengs (2011, s. 26) tidigare
forskning blir eleverna lugnare av icke-verbala strategier som en hand på en axel samt
av lugna verbala strategier.
I min undersökning beskrivs flera sätt att stöda en utmanande elev. Resultatet visar att
klasslärare upplever att diskussion fungerar som en stödmetod. Tillsammans med
eleven kan klassläraren diskutera, följa upp och komma fram till en lösning för den
enskilda eleven. Min studie påvisar att hjälpmedel behövs för att stöda den utmanande
eleven. Det kan vara hjälpmedel som hjälper koncentrationen och som strukturerar upp
vardagen, som dagsschema och annat visuellt färgstöd. Eresund och Wrangsjö (2008,
s. 297) beskriver att många barn behöver förberedas i nya situationer samt att barnen
har lättare att förstå visuellt än auditivt.
I resultatet kommer det fram att elevvården kan stöd elever med utmanande beteenden
genom att eleven får prata med kurator, psykolog eller annan person inom elevvården
för att få hjälp med sina svårigheter av en person som har mera kunskap än
klassläraren. Enligt Utbildningsstyrelsen (2014, s. 80) har alla elever rätt till
individuell elevvård i skolan. Det innebär att eleven har tillgång till
skolhälsovårdtjänster samt kurator- och psykologtjänster. Den individuella
elevvårdens mål är att främja och följa upp elevers utveckling, lärande, välbefinnande
och hälsa som helhet. Elevvården är viktigt för att eleven ska få förebygga sina
problem samt få ett tidigt stöd.
Resultaten visar också att klasslärare som upplever att de har elever med utmanande
beteende i klassen behöver få stöd i sitt arbete. Min studie visar att klasslärare får stöd
av sina kollegor och rektorer i hanteringen av utmanade elever. Klasslärare upplever
att de kan diskutera, bolla idéer, ventilera och fundera tillsammans. En annan studie
visar att lärare tycker att de inte ofta får stöd av sina kollegor när det gäller elever med
utmanande beteende, endast nio procent av informanterna ansåg att de fick bra stöd
(Westling, 2010, s.57).
Utgående från resultatet upplever klasslärare att de inte har stöd av specialläraren i
hanteringen av elever med utmanande beteende. Klasslärare tycker att specialläraren
inte kan sätta sig in i klasslärarens jobb om hur det fungerar i klassen med utmanande
elever. Klasslärare anser att det största stödet de får är om specialläraren tar ut den
74

Jannica Söderman

utmanande

eleven

från

klassen.

Specialläraren

används

för

elever

med

kunskapsmässiga svårigheter framom beteendeproblem antyder klasslärare. Endast en
klasslärare upplever att stödet av specialläraren finns och anser att specialläraren är en
nyckelperson för utmanande elever. Enligt Sundqvist (2014, s. 188) är en del av
specialläraryrket att handleda klasslärare i deras arbeten för att göra skolan mer
inkluderande och för att minska klyftan mellan specialundervisning och
allmänundervisning.
I Sundqvist (2014, s. 188) undersökning framgår det att den handledande rollen inte
ännu är tydlig. Både klasslärare och speciallärare behöver ha kunskap om hur
handledning fungerar. Klasslärare behöver visa intresse för handledning samt ta emot
kunskap om handledning. För specialläraren är det inte lätt att tränga sig på kollegor
om de inte själva ber om hjälp eller visa öppenhet till att ta emot hjälp. Det är inte
heller lätt när klasslärare inte känner till handledning som en specialpedagogisk
verksamhetsform. (Sundqvist, 2014, s. 191.) Enligt min uppfattning, utgående från
Sundqvists avhandling och min studie, är att informanterna inte tar den hjälpen som
de borde ta av specialläraren eftersom de inte är medveten om att specialläraren ska ge
handledning till klasslärarna, också gällande beteendeproblem. Sundqvist (2014, s.
190) lyfter också fram att handledning mellan specialläraren och klassläraren är svår
om inte skolledningen och rektorn stöder det samt att uppdraget godkänns som en lika
viktig arbetsuppgift som undervisning.
Resultatet visar även att klasslärare upplever att de får ett varierat stöd av
vårdnadshavare i hanteringen med utmanande elever. Klasslärarna betonar för att få
ett stöd av vårdnadshavarna behöver samarbetet fungera i första hand. Kontakten med
elevernas vårdnadshavare är väsentlig samt att man strävar till samma mål i både
skolan och hemma. Enligt Davis (2014, s. 55) bör samarbetet mellan lärare och
vårdnadshavare vara ömsesidigt vid en intervention för att tillvägagångsättet behöver
stödas samt upprätthållas av vårdnadshavarna på hemmaplan. Resultaten i min
undersökning visar att det är viktigt att ta kontakt med vårdnadshavare när det går bra
för eleven i skolan för att undvika att vårdnadshavarna känner att skolan endast hör av
sig vid problem.
Resultatet visar att klassläraren inte får stöd av vårdnadshavare som har barn med
utmanande beteende. Främst beror det på att vårdnadshavare inte har samma synsätt
75

Jannica Söderman

som klasslärarna och att vårdnadshavare till klasskamraterna inte har förståelse för
andra elevers beteenden.

I resultatet framkommer det också att klasslärare vill

involvera andra aktörer som kan berätta på ett bättre sätt för vårdnadshavare som den
enskilda elevens svårigheter för att undvika att relationen mellan hem och skola
skadas.
Klasslärare har kompetenser som erfarenhet och utbildning för att hantera utmanande
elever visar resultaten. En av de nyligen utexaminerade klasslärarna anser sig inte ha
kunskap eller verktyg att använda sig på grund av bristfälligt specialpedagogiskt
kunnande. Klasslärare vill även utvecklas inom sin lärarroll för att kunna hantera
utmanande elever bättre.
De nyligen utexaminerade klasslärarna vill få mera arbetserfarenhet och de som har
jobbat längre inom branschen vill få mera kunskaper om hur de ska kunna hantera
dessa elever. Mera kunskap innebär att klasslärare vill få redskap och strategier för att
bättre kunna förebygga det utmanande beteendet hos den enskilda eleven. Klasslärarna
konstaterar att allt inte fungerar på alla elever, utan det som fungerar för en elev
behöver inte fungera för någon annan elev. Det understöds av Gengs (2011, s. 26)
undersökning att effektiviteten av en strategi beror endast på barnet och därför måste
varje strategi anpassas efter varje elevs individuella behov. Resultatet visar att det finns
klasslärare som skulle vilja få kunskap om hur man diskuterar med elever som har
svag svenska om deras beteende. Resultatet visar även att klasslärare vill utvecklas
inom sin lärarroll för att våga stå för sin åsikt om hur dessa elever ska hanteras.

5.2 Metoddiskussion
En kvalitativ metod användes i studien eftersom syftet var att få en förståelse för
klasslärares upplevelser av arbetet kring elever med utmanande beteenden. En
kvalitativ studie är lämplig att använda sig av om forskare vill försöka förstå
människors sätt att reagera och resonera (Trost, 2010, s. 32). Eftersom jag som forskare
i detta fall vill ha en förståelse är en kvalitativ studie det rätta.
I studien har fenomenologiska ansats valts med en hermeneutisk tolkning utifrån syftet
med studien. De fenomenologiska vetenskaperna ser en bild av verkligheten som vi
upplever den, alltså en meningsskapande samspel mellan objekt och mänskliga
medvetande (Szklarski, 2015, s. 132) och detta görs i studien när klasslärares
76

Jannica Söderman

upplevelser av utmanande beteende har stått i fokus vid utförandet. Den hermeneutiska
tolkningen görs för att förstå, tolka och förmedla informanternas egna upplevelser av
en viss händelse eller fenomen (Westerlund, 2015, s. 71), vilket jag som forskare har
försökt att göra genom hela undersökningen. Westerlund (2015, s. 80) förtydligar att
forskaren ska förhålla sig till fördomar, förutfattade meningar och övertygelser genom
hela tolkningsprocessen. Jag som forskare har haft min förförståelse i åtanke genom
tolkningsprocessen.
Utgående från undersökningens syfte, forskningsfrågor och forskningsansats valdes
kvalitativa intervjuer för undersökningen. Intervjuerna var semi-strukturerade för att
informanterna skulle få tala utförligt, utveckla idéer, ge synpunkter på ämnet samt
öppna frågor eftersom fokuset låg på informanterna (Denscombe, 2016, s. 269). Före
intervjuerna skedde gjordes en intervjuguide i samråd av handledaren. Intervjuguiden
innehöll öppna frågor för att ge informanterna utrymme att berätta sin upplevelse
(Back & Berterö, 2015, s. 151).
Valet av informanter gjorde strategiskt eftersom Trost (2010, s. 138) menar att de
informanter som väljs ska ha de variabler som man önskar att få tag på för att få en
bredd i undersökningen. De variabler som krävdes var att alla ska ha erfarenhet av
utmanande elever samt att alla informanter har genomfört klasslärarstudier.
Heterogeniteten i gruppen utgörs av att informanterna har olika antal års
arbetserfarenhet och att könsfördelningen på två män och fyra kvinnor.
För analysarbetet valdes innehållsanalys för att Denscobme (2018, s. 402) menar att
innehållsanalys passar bra när skrift av tal ska studeras och enligt Bell (2006, s. 129)
används innehållsanalys för att kunna dra slutsatser från data till kontext. Under
analysens gång har informanternas konfidentialitet skyddats och transkriberingen har
skett i enrum för att dokumenten skulle bli skyddade från insyn. För att veta om
resultatet av analysen var relevant under analysens framfart, kopplades alltid resultatet
till syftet med undersökningen. När analysen av utsagorna gjordes bröts texten ner i
mindre delar (Denscombe, 2018, s. 402) och efteråt utarbetandes kategorier av
utsagorna. Kategorierna gjordes för att få mer struktur av resultatredovisningen samt
att få ett tydligare resultat av undersökningen.

77

Jannica Söderman

5.3 Förslag till fortsatt forskning
Under processen med denna undersökning har nya idéer för fortsatt forskning inom
detta forskningsområde väckts. Det vore intressant att forska mer kring hur klasslärare
upplever att de blir bemötta av elever med utmanande beteende eftersom jag tyckte att
det inte finns mycket forskning inom detta område när jag sökte tidigare forskning. En
sådan studie skulle vara intressant för att se hur klasslärare faktiskt blir bemötta och se
hur många klasslärare som blir sjukskriven eller väljer att byta karriär till följd av
utmanande elevers bemötande gentemot klassläraren.
Ett annat förslag till fortsatt forskning är att se hur nyligen utexaminerade klasslärare
ser på sin kunskap om att hantera utmanande elever i klassen. Denna forskning tycker
jag skulle vara viktig av den orsaken att det framkom i min undersökning att en av de
nyligen utexaminerade klassläraren ansåg sig behöva ha mera kunskaper inom
specialpedagogiskt kunnande för att kunna hantera dessa elever. Det skulle vara
intressant att se om det bara var denna klasslärare som kände detta eller om det finns
fler klasslärare som upplever att de har fått för få kurser inom specialpedagogik inom
lärarutbildningen.

78

Jannica Söderman

Litteratur
Andresson, T. (2001). Kriminell utveckling- tidiga riskfaktorer och förebyggande
insatser. Stockholm: Brottsförebyggande rådet.
Arim, R. G., Kohen, D. E., Garner, R. E., Lach, L. M., Brehaut, J. C., Mackenzie, M.
J., & Rosenbaum, P. L. (2015). Psychosocial functioning in children with
neurodevelopmental disorders and externalizing behavior problems.
Disability and Rehabilitation, 37(4), 345-354.
Aspelin, J. (november 2016). Om den pedagogiska relationens gränser Relationskompetens i gränslandet mellan närhet och distans. Nordisk Tidskrift
för Allmän Didaktik, 2 (1), 3-13.
Aspelin, J., & Persson, S. (2011). Om relationell pedagogik. Malmö: Gleerups.
Axup, T., & Gersch, I. (2008). CHALLENGING BEHAVIOUR: The impact of
challenging student behaviour upon teachers' lives in a secondary school:
teachers' perceptions. ritish Journal of Special Education, 35(3), 144-151.
Back, C., & Berterö, C. (2015). Interaptiv fenomenologisk analys. i A. Fejes, & R. (.
Thornberg, Handbok i kvalitativ analys (ss. 148-161). Stockholm: Liber AB.
Becker, E. S., Goetz, T., Morger, V., & Ranellucci, J. (2014). The importance of
teachers' emotions and instructional behavior for their students' emotions - An
experience sampling analysis. Teaching and Teacher Education, 43, 15-26.
Bell, J. (2006). Introduktion till forskningsmetodik. Fjärde upplagan. Lund:
Studentlitteratur.
Broberg, A., Granqvist, P., Ivarsson, T., & Risholm Mothander, P. (2006).
Anknytningsteori: Betydelsen av nära känslomässiga relationer. Stockholm:
Natur och kultur.
Carlsson Kendell, G. (2012). Förstå och arbeta med ADHD. Stockholm: Natur &
Kultur.
Curtis, P. R., Frey, J. R., Watson, C. D., Hampton, L. H., & Roberts, M. Y. (2018).
Language Disorders and Problem Behaviors: A Meta-analysis. Pediatrics,
142(2).
Davis, M. (2014). Stop the Blame Game: Teachers and Parents Working Together to
Improve Outcomes for Students with Behavior Disorders. Journal of the
American Academy of Special Education Professionals, 48-59.
Denscombe, M. (2016). Forskningshandboken: För småskaliga forskningsprojekt
inom samhällsvetenskaperna . Lund: Studentlitteratur.
Denscombe, M. (2018). Forskningshandboken: För småskaliga forskningsprojekt
inom samhällsvetenskaperna . Lund: Studentlitteratur.
Ellmin, R. (2011). Elevens lärande: att erbjuda möjligheter. Stockholm: Liber.

79

Jannica Söderman

Eresund, P., & Wrangsjö, B. (2008). Att förstå, bemöta och behandla bråkiga barn.
Lund: Studentlitteratur.
Frick, M. A. (2019). Self-Regulation in Childhood: Developmental Mechanisms and
Relations to ADHD Symptoms. Digital Comprehensive Summaries of
Uppsala Dissertations.
Geng, G. (2011). Investigation of teachers' verbal and non-verbal strategies for
managing attention deficit hyperactivity disorder (ADHD) students'
behaviours within a classroom environment. Australian Journal of Teacher
Education, 36(7), 1-16.
Greene, R. W., & Ablon, J. S. (2012). Att bemöta explosiva barn. Lund:
Studentlitteratur.
Hejlskov Elvén, B. (2014). Beteendeproblem i skolan. Stockholm: Natur & Kultur.
Hejlskov Elvén, B. (2018). Problemskapande beetende vid utvecklingsmässiga
funktionshinder. Lund: Studentlitteratur.
Juul, K. (2005). Barn med uppmärksamhetsstörningar. Lund: Studentlitteratur.
Kern, L., George, M. P., & Weist, M. D. (2016). Supporting Students with Emotional
and Behavioral Problems. Baltimore: Paul H. Brookes Publishing Co.
Koca, F. (2016). An examination of the effects of children's gender and behaivoral
problems on the quality of teacher - children relationships. Journal of Human
Sciences 13(3), 4808-4817.
Korsgaard, A. G. (2011). Tourettes syndrom. i A. Trillingsgaard, M. A. Dalby, & J.
R. Østergaard, Barn som är annorlunda (ss. 179-195). Lund:
Studentlitteratur.
Kostewicz, D. E., Ruhl, K. L., & Kubina, R. M. (2008). Creating Classroom Rules
for Students with Emotional and Behavioral Disorders: A Decision-Making
Guide. Beyond Behavior, 17(3), 14-21.
Kvale, S., & Brinkmann. (2014). Den kvalitativa forskningsintervjun. Lund:
Studentlitteratur.
Lindstand, P., & Brodin, J. (2007). En skola för alla! Om barns och ungdomars rätt
till delaktighet. . Socialmedicinsk tidskrift 2007 Vol 84 Nr 3.
Mjelve, L. H., Nyborg, G., Edwards, A., & Crozier, W. R. (Dec 2019). Teachers'
Understandings of Shyness: Psychosocial Differentiation for Student
Inclusion. British Educational Research Journal, v45 n6 , 1295-1311.
Nationalencyklopedin. (u.d.). Anknytning. Hämtat den 8 oktober, från
https://www.ne.se/uppslagsverk/encyklopedi/l%C3%A5ng/anknytning
Nilholm, C., & Göransson, K. (2014). Inkluderande undervisning - Vad kan man
lära sig av forskning? Specialpedagogiska skolmyndigheten.

80

Jannica Söderman

Nordahl, T., Sørlie, M.-A., Manger, T., & Tveit, A. (2007). Att möta
beteendeproblem bland barn och ungdomar - teoretiska och praktiska
perspektiv. Stockholm: Liber.
Nunan, R., Shantone, J., & Ntombela, S. (2019). Causes of Challenging Behavior in
Primary Schools: The Perspectives of Students in Phoenix, South Africa.
Education and Urban Society 51, no. 8, 1127-1141.
OAJ, Undervisningssektorns Fackorganisation. (2019). Lärarens yrkesetik och
yrkesetiska principer. Hämtad 12 december 2019, från
https://www.oaj.fi/sv/var-bransch/yrkesetik/lararens-yrkesetik-ochyrkesetiska-principer/#lararen-och-eleverna
Ogden, T. (2008). Social kompetens och problembeteende i skolan. Stockholm: Liber
AB.
Olsson, B.-I., & Olsson, K. (2017). Barn med utmanade beteende. Lund:
Studentlitteratur.
Orsati, F. T., & Causton-Theoharis, J. (2013). Challenging control: Inclusive
teachers' and teaching assistants' discourse on students with challenging
behaviour. International Journal of Inclusive Education, 17(5), 507-525.
Peter, A., Walker, J., & Landers, E. (2013). Teachers' Perceptions of Students'
Challenging Behavior and the Impact of Teacher Demographics. Education
and Treatment of Children, 36(4), 51-69.
Riksförbundet Attention. (2020) Hämtad den 4 januari 2020, från
https://attention.se/npf/om-npf/
Rudasill, K. M. (2011). Child temperament, teacher-child interactions, and teacherchild relationships: A longitudainal investigastion from first ti third grade.
Early Childhood Research Quarterly, 147-156.
Sahlen, B., & Sandgren, O. (2015). Språkstörning hos barn - vad är det?
Barnläkaren, 15(5), 4-5.
Stipek, D., & Miles, S. (November/December 2008). Effects of Aggression on
Achievement Does Conflict With the Teacher Make It Worse. Child
development, ss. 1721-1735.
Stormont, M. A., Rodriguez, B. J., & Reinke, W. M. (2016). Teaching Students With
Behavior Problems to Take a Break. Intervention in School and Clinic 51(5),
301–306.
Svenska Unescorådet. (2006). Salamancadeklarationen och Salamanca +10. Hämtad
den 20 september 2019, från Svenska Unescorådet:
http://www.unesco.se/?infomat=salamancadeklarationen-och-salamanca-10
Szklarski, A. (2015). Fenomenologi. i A. Fejes, & R. Thornberg, Handbok i
kvalitativ analys (ss. 131-147). Stockholm: Liber AB.

81

Jannica Söderman

Säljö, R. (2011). Kontext och mänskligt samspel - ett sociokulturellt perspektiv på
lärande. Utbildning & demokrati, vol. 20, nr 3, 67-82.
Tidström, A., & Nyberg, R. (2012). Beskriv material och metoder. i R. Nyberg, & A.
Tidström, Skriv vetenskapliga uppsatser, examensarbeten och avhandlingar
(ss. 115-138). Lund: Studentlitteratur.
Trillingsgaard, A. (2011). Genomgripande utvecklingsavvikelser autismspektrumstörningar. i A. Trillingsgaard, M. A. Dalby, & J. R.
Østergaard, Barn som är annorlunda - Hjärnans betydelse för barnets
utveckling (ss. 91-114). Lund: Studentlitteratur.
Trost, J. (2010). Kvalitativa intervjuer. Lund: Studentlitteratur.
Unicef. (2019). Barnkonventionen - kort version. Stockholm: Unicef.
Utbildningssyrelsen. (2014). Grunderna för läroplanen för den grundläggande
utbildningen 2014. Helsingfors: Utbildningsstyrlesen.
van Den Berg, Y. H., & Stoltz, S. (2018). Enhancing Social Inclusion of Children
With Externalizing Problems Through Classroom Seating Arrangements: A
Randomized Controlled Trial. Journal of Emotional and Behavioral
Disorders, 26(1), 31-41.
Webster-Stratton, C. (2004). De oroliga åren. Lund: Palmkrons.
Westerlund, I. (2015). Hermeneutiken. i A. Fejes, & R. Thornberg, Handbok i
kvalitativ analys (ss. 71-89). Stockholm: Liber AB.
Westerlund, J. (2017). Barn av vår tid. Lund: Studentlitteratur.
Westling, D. L. (2010). Teachers and Challenging Behavior: Knowledge, Views, and
Practices. Remedial and Special Education, 31(1), 48-63.
Ödman, P.-J. (2007). Tolkning, förståelse, vetande: Hermeneutik i teori och praktik
(2. uppl.). Stockholm: Norstedts akademiska förlag.

82

Bilaga 1

Jannica Söderman

Den skriftliga förfrågan till rektorerna
Hej!
Jag heter Jannica Söderman och studerar till klasslärare vid Åbo Akademi i Vasa. Jag
skriver min magisteravhandling om klasslärares upplevelser av elever med utmanande
beteende. Syftet med avhandlingen är att undersöka klasslärares upplevelser av vad
som anses vara ett utmanande beteende samt hur ni skulle bemöta och hantera dessa
elever.
Jag önskar att någon/några ur ert kollegium har möjlighet och intresse för att ställa upp
på intervju. Intervjun uppskattas ta cirka 30–45 minuter. Intervjun är anonym och de
lärare som ställer upp ska ha erfarenhet av elever med utmanande beteende.
Jag uppskattar om ni kan vidarebefordra min förfrågan till ert kollegium. Vid intresse
och eventuella frågor når ni mig per e-post eller telefon.

Med vänliga hälsningar,
Jannica Söderman
(mejl och telefonnummer)

Bilaga 2

Jannica Söderman

Intervjuguiden
Forskningsfråga 1: Hur upplever klasslärare elever med utmanande beteende?
1. Vad är ett utmanande beteende hos en elev enligt dig?
2. Hur visar sig ett utmanande beteende i skolan? Klassen? Undervisningen?
3. Vad tänker du är elevers avsikt med ett utmanande beteende?
4. Vad kan uppkomsten av ett utmanande beteende vara, enligt dig?
5. Vilka situationer, upplever du, skapar ett utmanande beteende hos eleverna?
6. Berätta om hur du upplever att de andra eleverna påverkas av en elevs
utmanande beteende i klassen/undervisningen?
7. Berätta om hur du upplever att du själv påverkas av en elevs utmanande
beteende i klassen/undervisningen?
8. På vilket sätt upplever du att barnets kön kan ha betydelse i ett utmanande
beteende enligt dig?

Forskningsfråga 2: På vilket sätt upplever klasslärare förhållningsätt till utmanande
elever i skolan?
1. Hur upplever du dig själv bemöta elever med utmanande beteende i skolan?
2. Hur skapar du en god relation till elever med utmanande beteende?
3. Hur upplever du att elever med utmanande beteende påverkas av ditt
bemötande?
4. Hur upplever du att elever med utmanande beteende bemöter dig som lärare?
5. Hur upplever du att elever med utmanande beteende bemöter de andra
eleverna i klassen?
6. Hur upplever du att de andra eleverna i klassen bemöter eleven med
utmanande beteende?
7. Vilka kunskaper upplever du dig ha för att bemöta elever med utmanande
beteende?
8. Vilka kunskaper upplever du dig behöva för att bemöta elever med
utmanande beteende?

Bilaga 2

Jannica Söderman

Forskningsfråga 3: På vilket sätt hanterar klasslärare elever med utmanande beteende?
1. Hur hanterar du som lärare ett utmanande beteende hos elever?
2. På vilket sätt förebygger du ett utmanande beteende hos elever?
3. Hur arbeta du vidare med elever som har ett utmanande beteende?
4. Vilka strategier använder du dig av vid hantering av ett utmanande beteende?
5. Berätta om skolans handlingsplan hur du ska hantera elever med utmanande
beteende.
6. Hur skulle en sådan handlingsplan se ut enligt dig?
7. Vilken kunskap har du för att hantera elever med ett utmanande beteende?
8. På vilket sätt kunde din kunskap om att hantera elever med utmanande
beteende utvecklas?
9. På vilket sätt får du som lärare stöd av:
a) rektorn i hanteringen av elever med utmanande beteende?
b) specialläraren i hanteringen av elever med utmanande beteende?
c) andra kollegor i hanteringen av elever med utmanande beteende?
d) föräldrar i hanteringen av elever med utmanande beteende?

