Samtida bilderböcker i undervisningen
Lärares reflektioner inom ramen för fortbildningsprojektet Gränsland

Emelie Hansen 22.6.2021

Magisteravhandling i pedagogik
Fakulteten för pedagogik och välfärdsstudier
Åbo Akademi
Vasa, 2021

Abstrakt
Författare

Årtal

Hansen, Emelie

2021

Arbetets titel

Samtida bilderböcker i undervisningen. Lärares reflektioner inom ramen för
fortbildningsprojektet Gränsland.
Opublicerad avhandling för magisterexamen i pedagogik
Vasa: Åbo Akademi. Fakulteten för pedagogik och välfärdsstudier
Ev. projekt inom vilket arbetet gjorts

Sidantal (tot.)
69 (76)

Fortbildningsprojektet GRÄNSLAND
Referat

Bilderboken är en svårbeskrivlig kategori inom litteraturen. I den samtida
bilderboken finns det en stark koppling mellan text och bild. Under de senaste två
decennierna har bilderboken upplevt ett uppsving och fått ett större erkännande inom
litteraturfältet. Det narrativa berättandet har slagit igenom och böckernas budskap
riktar sig till läsare i alla åldrar.
Avhandlingen skrivs inom fortbildningsprojektet Gränsland vid Centret för
Livslångt Lärande vid Åbo Akademi i Vasa. Syftet med avhandlingen är att belysa
verksamma lärares reflektioner och förståelse kring möjligheter med den samtida
bilderboken. Utifrån avhandlingens syfte har följande forskningsfrågor formulerats:
1. Vilka reflektioner gör lärarna kring den samtida bilderboken efter
videoföreläsningen?
2. Hur vill lärarna tillämpa kunskapen om samtida bilderböcker i den egna
undervisningen?
Undersökningen utgår från en kvalitativ innehållsanalys och fenomenografisk
forskningsansats. Det empiriska materialet består av reflektionstexter skrivna av
grundskole- och andra stadiets lärare. Reflektionstexterna är 40 till antalet och
skrivna av verksamma lärare. I reflektionstexterna besvarar lärarna en kursuppgift,
med frågan varför och hur använda samtida bilderböcker i undervisningen, utgående
från en videoföreläsning.
Resultatet av undersökningen visar att lärarna ser potential med den samtida
bilderboken i undervisningen. Lärarna reflekterar kring den samtida bilderboken
utgående från videoföreläsningen samt uttrycker olika sätt på vilka de vill tillämpa
kunskapen om samtida bilderböcker i den egna undervisningen. Bilderboken är
enligt lärarna mångdimensionell och inbjuder såväl till helhetsundervisning som till
ämnesövergripande arbete. Lärarna konstaterar att bilderboken är ett multikonstverk
som vid läsning kan påverka både sinnesstämning och känslor tillika som den skapar
njutning. Vidare har lärarna uttryck hur bilderboken är snabb att spegla samtiden och
kommentera samtida samhälleliga fenomen så som genus, norm och etnicitet.
Studien har påvisat att lärare ser möjligheter med den samtida bilderboken i
undervisningen. Lärarna uttrycker såväl insikter som förståelse kring möjligheterna
med bilderboken i skolkontexten på olika stadier.
Sökord / indexord

Samtida bilderbok, bilderbok, skönlitteratur, litteraturdidaktik, litteraturundervisning,
Gränsland

Innehåll
Abstrakt
1 Inledning ....................................................................................................................... 1
1.1
1.2
1.3

2

Bakgrund och val av ämne............................................................................................. 1
Videoföreläsningen om samtida bilderböcker .............................................................. 4
Disposition .................................................................................................................... 12

Samtida bilderboken............................................................................................. 13
2.1 Bilderbokens historia.................................................................................................... 13
2.2 Visuell narration ........................................................................................................... 16
2.2.1 Den grafiska romanen ............................................................................................................ 17
2.2.2 ”The Pictorial turn”.................................................................................................................. 20
2.2.3 Visuell läskompetens .............................................................................................................. 20
2.2.4 Ikonotexten.................................................................................................................................. 21

3

Litteraturdidaktik ................................................................................................. 24
3.1
3.2

4

Metod ...................................................................................................................... 31
4.1
4.2
4.3
4.4
4.5
4.6

5

Bilderboken i undervisningen ...................................................................................... 24
Bilderboksanalysens metaspråk ................................................................................... 28
Syfte och forskningsfrågor ........................................................................................... 31
Val av forskningsmetod ............................................................................................... 31
Fenomenografi som metod .......................................................................................... 33
Undersökningsgrupp samt undersökningens genomförande ..................................... 35
Analys av data............................................................................................................... 36
Tillförlitlighet, trovärdighet och forskningsetik ......................................................... 39

Resultatredovisning .............................................................................................. 42
5.1 Lärarnas reflektioner kring samtida bilderbokens mångdimensionella möjligheter i
undervisningen ....................................................................................................................... 42
5.1.1 Insikt ............................................................................................................................................... 44
5.1.2 Förståelse ..................................................................................................................................... 47
5.1.3 Möjligheter................................................................................................................................... 50
5.2 Lärarnas argument för framtida användning av bilderböcker i undervisningen ...... 52
5.2.1 Uttryck för didaktisk planering ......................................................................................... 54
5.2.2 Uttryck för konkret didaktiskt förverkligande ......................................................... 55
5.2.3 Uttryck för didaktisk utveckling ....................................................................................... 57
5.3 Fördjupning av exempel............................................................................................... 59

6

Diskussion ............................................................................................................... 60
6.1
6.2
6.3

Resultatdiskussion ........................................................................................................ 60
Metoddiskussion ........................................................................................................... 66
Implikationer och förslag till fortsatt forskning ......................................................... 69

Litteraturförteckning.................................................................................................. 70

Tabeller
Tabell 1 Reflektioner kring den samtida bilderboken ........................................................... 43
Tabell 2 Tillämpning av kunskapen om samtida bilderböcker .......................................... 52

1 Inledning
I det inledande kapitlet redogör jag för bakgrunden till att jag valde att skriva min
avhandling om samtida bilderböcker i undervisningen. Därefter redovisas målet och
syftet med fortbildningsprojektet Gränsland, inom vilket min avhandling skrivs för
att sedan sammanfatta videoföreläsningen som lärarnas reflektionstexter grundar sig
på. Slutligen redogörs det för avhandlingens övergripande syfte och disposition.

1.1 Bakgrund och val av ämne
Under 2000-talet har den svenskspråkiga bilderboken i Finland skapat sig ett gott
rykte. Utgivningen har stadigt ökat från år till år, så pass mycket att det rentav talas
om en bilderboks-boom. Dessa bilderböcker har väckt ett intresse hos såväl
kritikerkår som hos en nyfiken och intresserad läsarkrets. Det positiva bemötandet
har vidare förstärkt självförtroendet för såväl bilderboksskaparna som förlagsfolket.
En ny generation illustratörer och skribenter har insett och attraherats av
bilderbokens möjligheter. (Lassén-Seger, 2014, s. 114).
Det var i samband med mina studier i pedagogik som intresset för modersmål och
litteratur väcktes och specifikt med fokus på läs- och skrivprocessen hos barn och
unga. I och med mina fortsatta studier vid Åbo Akademi kom jag i kontakt med Mia
Österlund och då förstärktes mitt intresse för barnlitteratur och speciellt samtida
bilderböcker. Jag fascineras av samspelet mellan text och bild men även illustrationer
som en självständig berättelse. Sven Nordqvist har varit en viktig inspiratör för min
del, men det var först då jag lärde känna Mia Österlund som jag insåg vilket gediget
utbud av bra samtida bilderböcker vi har i Finland och i övriga Norden.
Utbildningsstyrelsen (u.å.b) konstaterar att läskunnighet är grunden för allt lärande,
och ändå har barns och ungas intresse för att läsa minskat. Vidare poängteras det att
läsandet bör inkluderas som en del i barns och ungas föränderliga vardag, i skolan
och på fritiden.
I Grunderna för läroplanen för den grundläggande utbildningen, hädanefter Glgu14,
(Utbildningsstyrelsen, 2014, s. 22) konstateras det hur viktigt det är för eleverna att
mångsidigt, i såväl traditionella som i multimediala lärmiljöer, få träna den egna

1

läskunnigheten. Jag upplever eller föreställer mig att läsning inte prioriteras av alla
lärare och därför är all fortbildnig inom området av största vikt för att motivera och
inspirera lärare att arbeta ändamålsenligt med läsning i undervisningen.
Utbildningsstyrelsen (u.å.a) poängterar vikten av att i alla årskurser väcka elevers
intresse för litteratur samt lägga grunden för ett livslångt läsintresse, vilket är målet
för litteraturundervisningen i den grundläggande utbildningen. Läsandet ska utgöra
en självklar del av undervisningen och litteratur ska ingå i undervisningen i alla
årskurser.
Cederblad (1980, s. 61) konstaterar att bokläsning är bra för barn. Förutom att
bokläsningen ger kroppslig närhet, värme, kontakt och gemensamma upplevelser ger
den också ord, begrepp och möjligheter till samtal. Varje läst bok innebär ytterligare
en puff framåt i språkbehärskningen. Vidare poängterar författaren att innehållet är
av betydelse. Böcker ger inte bara en hel del nyttig kunskap om omvärlden utan de
kan också hjälpa barn förstå och bearbeta egna upplevelser. Precis som nedanstående
citat illustrerar har bilderboken didaktiska möjligheter.
Bilderboken er et medium som barn, ungdom og voksne kan oppleve sammen, og
som er særlig egnet for litterære samtaler. Mange bildebøker kan i tillegg till å gi en
estetisk opplevelse være et særlig godt grunnlag for å snakke om vanskeliga, men
viktige problemstillinger. (Ommundsen, 2018, s. 167.)

Avhandlingen görs inom kontexten för fortbildningsprojektet Gränsland. Under tre
terminer 2018–2019 anordnades fortbildningshelheten av CLL, Centret för Livslångt
Lärande, vid Åbo Akademi med finansiering av Utbildningsstyrelsen. Omfattningen
av fortbildningshelheten var 15 studiepoäng och bestod av tre moduler,
skräddarsydda för lärare på olika stadier. Deltagarna kunde välja att avlägga paketet
som

en

helhet

eller

också

välja

att

endast

avlägga

enskilda

delar.

Fortbildningshelheten bestod av närstudier, handledning, självstudier samt virtuella
studiecirklar. Sigrid Ducander har fungerat som utbildningsplanerare och
projektkoordinator

för

fortbildningshelheten

och

Ria

Heilä-Ylikallio

som

vetenskaplig ledare och fortbildare inom projektet. Heilä-Ylikallio fungerar även
som handledare till min magisteravhandling.
Inom fortbildningsprojektet utgicks det från att lärarens arbete med läs- och
skrivprocesser inte är statiskt, utan ständigt i rörelse. Målet med projektet var att
2

uppdatera och utveckla lärarnas kunskaper om aktuell läs- och skrivforskning via
kollegial handlingsreflektion. Vidare skulle deltagarna bli bättre på att stötta,
beskriva

och

utvärdera

elevers

och

studerandes

allsidiga

kompetens

i

modersmålsämnet samt att hantera mångfalden i klassen. Målgruppen för
fortbildningsprojektet var verksamma klasslärare och ämneslärare i modersmål och
litteratur inom den grundläggande utbildningen och andra stadiet samt verksamma
lärare i svenska och kommunikation inom yrkesutbildningen. (Åbo Akademi, 2019.)
Fortbildningshelheten bestod av tre moduler eller så kallade delar. Inom ramarna för
den

gemensamma

delen,

det

vill

säga

modul

1,

introducerades

hela

fortbildningshelheten. Den inledande delen genomfördes virtuellt så att alla lärare
kunde delta oberoende av tid och plats. I det centrala innehållet fokuserades det på
vad de deltagande lärarna behöver veta om läs- och skrivutveckling utgående från
ett livslångt perspektiv. Fortbildningens andra del innebar att lärarna genomförde en
process i den egna undervisningen med hjälp av handledning och kollegialt stöd.
Fortbildningen delades upp enligt målgrupperna och bestod av såväl närstudier och
handledning som av självstudier och studiecirklar i virtuell miljö. Den tredje och
avslutande delen bestod av olika temakurser och workshops, vilka deltagarna fritt
fick välja mellan. Dock skulle deltagarna avlägga minst tre av dessa kurser. De lärare
som deltog i fortbildningshelheten erbjöds under fortbildningens gång handledning
och varje målgrupp hade en egen utsedd handledare som fanns tillgänglig för dem.
(Åbo Akademi, 2019.)
De lärare som deltog i projektet skrev texter med utgångspunkt i det egna
reflekterandet inom ramarna för fortbildningshelheten. Min magisteravhandling
fokuserar på den kursuppgift inom fortbildningshelheten där lärarna har besvarat
frågan varför och hur de skulle använda samtida bilderböcker i undervisningen.
Reflektionstexterna är resultatet av denna kursuppgift, vilken deltagarna besvarat och
lämnat in till fortbildningsanordnarna. Instruktionerna för uppgiften löd på följande
sätt: Varför och hur använda samtida bilderböcker i undervisningen? Vilka av
argumenten,

begreppen

och

förslagen

som

lyftes

fram

i

föreläsningen

kan/vill/kommer du att utnyttja i din undervisning? Formulera dig skriftligt i
kommentarsrutan, ca 500 ord eller 4000 tecken med mellanrum. (Åbo Akademi,
2019). Det var av eget intresse lärarna valde att gå fortbildningen, vilket betyder att

3

de gjort en överenskommelse med sig själva för att lära sig, utvecklas och få ut något
ur projektet.

1.2 Videoföreläsningen om samtida bilderböcker
Lektor Katrina Åkerholm, FD och docent Mia Österlund samt PeD Heidi Höglund
diskuterar tillsammans i videoföreläsningen Litteraturdidaktik, bilderböcker och
grafiska romaner i teori och praktik (Westergård, 2020) litteraturundervisning med
utgångspunkt i bilderböcker och grafiska romaner. Videoföreläsningen är ett
delmoment inom fortbildningsprogrammet Gränsland vid Åbo Akademi.
Mia Österlund, barnlitteraturforskare med ett särskilt intresse för just bilderböcker
och grafiska romaner, inleder med att berätta om utvecklingen inom det här fältet och
vad situationen är i dag. Hon menar att bilderboken är i ett väldigt spännande skede i
dag och att det under de senaste åren talats om ”the pictorial turn”, (Gottfried Boehm
myntade år 1994 begreppet ikonische wendung, vilket fritt översatt blir
bildvändningen) där samhället har blivit ännu mera bildbaserat, vilket också
avspeglas i bilderboken. Vidare konstaterar hon att detta även syns i
bilderboksutgivningen,

vilken

har

ökat

explosionsartat

enligt

svenska

barnboksinstitutets årliga bokprovning. Under de senaste 10–15 åren har den årliga
bilderboksutgivningen ökat från 300 till 900 bilderböcker, vilket kan klassas som en
explosion. Österlund konstaterar att lärarna på grund av denna ökning måste
navigerar bland alla dessa bilderböcker och granska utbudet för att hitta de där bra
böckerna som är värda att läsa.
I och med den ökade utgivningen, som också är en motreaktion på digitaliseringen,
det vill säga i takt med att det kommit mera digitala produkter och digital litteratur så
har bilderboken fått en renässans. Österlund poängterar att det är bilderbokens
materialitet som tilltalar många, att det skapas en känsla som bokens taktila
egenskaper tillför i motvikt till en skärm och digital litteratur. Österlund anser att
man kan tala om en slags visuell vändning, vilken i sin tur har lett till en ökad visuell
läskunnighet men också ett behov av att lära ut visuell läskunnighet. Hon upplever
det som väldigt spännande att det finns ett helt metaspråk, eller en begreppsapparat
som hon också kallar det, kring bilderboken och den grafiska romanen, det vill säga
berättarformer som är baserade på visuell narration eller visuellt berättande.

4

Österlund lyfter fram bilderboken God natt på jorden, en bilderbok som är riktad till
de allra yngsta, skriven och illustrerad av Linda Bondestam. Hon använder boken för
att exemplifiera några av de begrepp som kan vara väsentliga då det gäller att ta sig
an den här typen av litteratur. Hon anser att den bilderboks-boom som vi ser just nu
är så avancerad och spännande att den kunde jämföras med modernismen på sin tid.
Vidare konstaterar hon att bilderboken i dag ingalunda är ett medium enbart för de
allra yngsta, utan den har utvecklats till en allålderskategori, en så kallad
”crossoverkategori”, vilket betyder att det finns bilderböcker för alla åldrar.
Österlund visar exempel på hur bilderboken fungerar i sin materialitet, vilket hon
konstaterar att inte skulle gå att genomföra riktigt på samma sätt i digitalt format.
Hon påpekar att något som är viktigt i barnböcker är tilltalet, att det finns nivåer
barnet kan uppfatta men också nivåer den vuxna kan uppfatta och relatera till. En
aspekt hon reflekterat över är hur författare och illustratörer leker med bilderbokens
materialitet så att den nästan gränsar till en leksak. En föregångare till detta sätt att
jobba med bilderboken är Tove Jansson och den modernistiska klassiska Hur gick
det sen?. Linda Bondestam axlar nu Janssons sätt att arbeta med bilderboken och
dess materialitet, vilket i dag innebär större möjligheter än på Janssons tid eftersom
tryckkostnaderna blivit betydligt lägre.
Nästa bok som ges utrymme i videoföreläsningen är Små flickor och stora av Carin
och Stina Wirsén. Här lyfter Österlund fram hur pärmen jobbar med ett negativt
bildutrymme, vilket betyder att det inte är så mycket bakgrund i illustrationerna.
Vidare har författarna valt att avgränsa och skära av och barnkaraktären syns i sin
helhet medan den vuxne endast syns som en torso, detta sätt att jobba med bilden
kallas visuellt barnperspektiv. Många bilderboksskapare väljer medvetet att arbeta
med för- och eftersättsbladet för att inkludera dem i berättelsen. Bilderboken Små
flickor och stora handlar om en maktkamp mellan barnet och den vuxne. Österlund
visar på hur författaren leker med typsnittet för att göra skillnad på barnet och den
vuxne, barnets röst återges med textade bokstäver och den vuxnes med skrivstil.
Vuxenrösten dominerar även om det är barnet som syns i bilden. Österlund talar om
ett visst flickskap, barnet ska vara på ett visst sätt enligt den vuxne. Boken är enligt
Österlund ett bra exempel på hur barnboken tematisk jobbar med relationen barn och
vuxna. Hon poängterar att en förhandling mellan barn och vuxna är något av kärnan i

5

bilderböcker och för att få syn på samtidens föräldraskap och barndomar är
bilderboken ett riktgivande medium.
En annan bok som avspeglar det samtida samhället, och som Österlund väljer att
lyfta fram, är Hemma hos Harald Henriksson av Uje Brandelius. Här talar Österlund
om minst två olika ingångar till berättelsen, barnnivån men också sociala områden
och klasskillnader, vilka reflekterar samtiden och som den vuxna läsaren kan förstå.
Boken har kallats ”en nypolitisk barnbok” eftersom den belyser, och författaren
faktiskt tar ställning till, ämnen som till exempel klassklyftor. Österlund påpekar att
litteraturen hon lyfter fram i föreläsningen är väl utvald och enbart består av bra,
estetiskt högtstående, prisbelönta och omdiskuterad bilderböcker. Hon konstaterar
ändå att det även finns en stor utgivning av barnböcker av sämre kvalitet, vilka bör
undvikas i didaktiska sammanhang om de inte används som kontrast för att visa hur
en dålig bilderbok fungerar. I Hemma hos Harald Henriksson nämns aldrig
vuxenrelationen i text utan enbart i bild, vilket kräver en hel del av läsaren. Det
kräver helt enkelt kunskapen i att läsa bild och tolka det.
Heidi Höglund konstaterar att de nämnda bilderböckerna tydligt exemplifierar den
mångbottnade litterära texten som de här böckerna är, både i tematik men också i
berättarteknik samt den breda publik de riktar sig till. Trots denna aspekt menar
Höglund att det ännu verkar finnas föreställningar om att bilderböcker är riktade till
de yngsta barnen och används av någon anledning i skolan främst, om de
överhuvudtaget används, i de lägsta årskurserna. Österlund instämmer med Höglund
och noterar att det är en tråkig vanföreställning som borde förändras. Vidare
fortsätter Österlund med att nämna bläddrandets dramaturgi och konstaterar att
bilderboken jämförts med teaterföreställning, film, poesi och musik. Det viktiga,
menar hon, är inte att förstå allting utan att komma in i en stämning. Österlund
nämner författaren Eva Lindström och hennes lite udda men stämningsfulla
bilderbok I skogen, läsaren förstår inte alltid poängen men det behövs kanske inte
heller såvida man försätts i en stämning. Redan på 90-talet med Sven Nordqvists
Mamma Mu skedde ett genombrott i försäljningen då plötsligt medelålders kvinnor
köpte bilderböcker åt sig själva, med motiveringen att de kände igen sig i kon. Detta
var ett genombrott då vuxna människor började köpa bilderböcker och njuta av dem
som de konstverk de är.

6

Åkerholm återgår till hur mångsidig bilderboken är och hur många ingångar det finns
för att använda den i skolan och i undervisningen. Höglund kontrar med att
poängtera att läsning av bilderböcker är en kunskap man kan lära sig och att det är en
konstform att erövra. Precis som ur ett litteraturdidaktiskt perspektiv finns det
utvecklingspotential, man kan bli en bättre läsare om man får stöd, de rätta
begreppen och vägledning i det. Åkerholm har tillsammans med sina kollegor vid
Vasa Övningsskolas åk 7–9 och gymnasium frångått vanföreställningen att
bilderböcker enbart hör till de yngsta barnen och har istället uttryckligen jobbat med
just bilderböcker och grafiska romaner i undervisningen. Hon inleder med att berätta
om arbetet i gymnasiet och den begreppsapparat kring bilderböcker som Österlund
nämnde inledningsvis i videoföreläsningen. De har fokuserat på att ge de studerande
verktyg för att lära sig se mera i bilden, det är sådana begrepp och sådan syn på
berättandet i text och bild som även är nödvändig kunskap i arbetet med andra genrer
av multimodala texter. De har bland annat jobbat mycket med förhållandet mellan
bild och text, vad texten berättar och vad bilden berättar samt de olika sätt text och
bild kan förhålla sig till varandra. Den berömda ikonotexten konstaterar Österlund,
summan av text och bild. Annat som de tangerat i undervisningen är layout, estetik,
berättarteknik, normkritik, innehåll, genus, etnicitet och bilderboken ur ett ekokritiskt
perspektiv.
Åkerholm anser att en fördel med bilderböcker i undervisningen är möjligheten att
läsa många verk i sin helhet och samtidigt få en fördjupad läskompetens samt
multilitteracitet. Ännu en vanföreställning som Höglund tar fasta på är den att
multimodala texter och kompetensutveckling i multilitteracitet måste innehålla
digitala inslag. Hon konstaterar att det är precis tvärtom och att skönlitteraturen, och
särskilt bilderböcker, grafiska romaner samt andra slags fiktionsberättelser, är
multimodala. Åkerholm konstaterar att de studerande uppskattat arbetet med
bilderböcker och att de fått insikter i hur bilderboken kan vara samhällskritisk. Här
reflekterar Österlund även kring modalitet, det vill säga bildens sanningshalt, skildrar
den något realistiskt, något som är på riktigt, eller skildrar den ett fantasilandskap.
Hon konstaterar att terminologin slutligen inte är alltför svår och att eleverna säkert
ganska lätt tagit till sig begrepp som till exempel bladvändare och dike. Vidare
påpekar hon att de då har erövrat en läskompetens som är väldigt forskningsbaserad,
men som ändå är tillgänglig och hjälper till att öppna upp för spännande och aktuella

7

diskussioner men också öppnar upp för själva läsningen. Höglund inflikar i
diskussionen och bekräftar att klasslärarstuderande inte upplevt terminologin som
svår, utan det är just föreställningen om att barnlitteraturen är komplex, mångtydig
och att den har ett metaspråk som överraskat, det vill säga statusen över
barnlitteraturen som de studerande inte alltid reflekterat över. Österlund och
Åkerholm instämmer då Höglund konstaterar att det finns barnlitteratur av hög
kvalitet och som är snyggt gjord. Ett otroligt hantverk inflikar Österlund och ett
multikonstverk bekräftar Åkerholm. Ett exempel på sådan barnlitteratur är Systern
från havet, vilken är en reaktion på flyktingvågen och flyktingkrisen, av Ulf Stark
och Stina Wirsén. Vidare lyfter Åkerholm fram möjligheten till att jobba
ämnesöverskridande utifrån boken, varpå Österlund instämmer och konstaterar att
den är som gjord för helhetsundervisning.
Till näst introducerar Åkerholm Ankomsten, av Shaun Tan, som handlar om en man
på flykt. Boken är såtillvida intressant eftersom den är en slags hybridberättelse, den
går över genregränserna för bilderbok, seriealbum och grafisk roman och har inslag
av alla ovan nämnda. Ankomsten är helt ordlös, vilket betyder att det inte finns någon
text i den. Det kräver att man som läsare bör behärska någon slags visuell
läskompetens. Åkerholm redogör för hur hon och hennes kollega, utifrån en
sekvensplan på 12 lektioner, jobbat med boken i årskurs åtta. Österlund poängterar
hur bilderboken växer och växer vid omläsning, hur mångsidig den är. Vidare
presenterar hon Minna Lindeberg och Linda Bondestams bilderbok Lo för att visa på
hur bilderboken kan vara en kommentar på konsthistoria. I detta fall är det
trädscenerna som är en återkoppling till Tove Jansson och Hur gick det sen?.
Österlund påpekar att litteraturvetarens redskap och kompetens inte behöver vara den
samma som konstvetarens, utan lärare kan i användandet av bilderboken i
undervisningen titta närmare på vad bilden berättar, det narrativa, det berättande
elementet i bilden. Vidare konstaterar hon att bilderboken är så pass inbjudande att
även ämneslärare kan involveras i arbetet med den. Österlund upplever att elever inte
ännu är allt för vana i arbetet med bilderboken, vilket innebär en viss lockelse och
aha-upplevelse i att få jobba med och erövra metaspråket kring den.
Höglund påminner att det i ett litteraturdidaktiskt resonemang alltid är frågorna vad,
hur och varför som ständigt är närvarande. Enligt henne börjar en allt mer aktuell

8

fråga vara ”vad är litteratur?”. I ett utbud av alla dessa högvisuella texter kan lärare
lätt bli lite frågande och känna sig korta i rocken. Österlund ser en trend i att bilden
tar allt större utrymme i såväl mellanåldersböcker som i vuxenlitteratur. Nyckeln är
ändå enligt henne det berättande momentet. Den här typen av litteratur är
fortsättningsvis ganska konventionell i det hänseende att den har pärmar inflikar
Höglund, för att sedan föra diskussionen vidare till bilderböcker som flyttar in i appformat. Där finns det andra resurser till förfogande och Höglund ger exempel på
olika element som är specifika för just för dessa. Österlund påpekar att apparna i
början härmade bildmediet och att de har sina begränsningar men också sina
fördelar. Ibland lutar de dock lite väl mycket mot spel, vilket inte alltid narrativt
tillför så mycket. Däremot kan de gagna språkundervisningen då det ofta går att välja
språk. Bilderboken i app-format är än så länge i startgroparna och kommer
säkerligen utvecklas inom de närmaste åren. Åkerholm visar När alla sover av
Nicolai Houm och berättar hur hon använder boken som app i årskurs 8 då de arbetar
med norska, det vill säga inom grannspråksundervisningen. Hon konstaterar att
appen har den fördelen att texten är inläst och eleverna får då ta del av bilden, texten
och ljudet, vilket innebär att de får uppleva tre modaliteter som stärker
språkförståelsen. Höglund inflikar med att påpeka att appen i det här fallet tillför ett
mervärde till grannspråksundervisningen. En annan intressant bok som Åkerholm
använder för att inkludera bilderboken i undervisningen och i arbetet med ordklasser
är Atjimpa – det mystiska ordet av Catarina Sobral.
Höglund fortsätter diskussionen med att lyfta fram den stora varför-frågan då det
gäller

litteraturundervisningen.

Frågan

är

särskilt

framträdande

inom

litteraturdidaktisk forskning och har varit det de senaste 10–15 åren. Vid en första
anblick kan svaret på frågan varför man ska läsa skönlitteratur i skolan verka
okomplicerad, men Höglund konstaterar att svaren snabbt avspeglar olika
undervisningstraditioner, litteratursyner och kunskapssyner. Vidare menar hon att
användandet av skönlitteratur i undervisningen kan motiveras i någon slags
färdighetsdiskurs, så som lästräning, ordkunskap och att bygga upp ett ordförråd. Ett
annat motiv som brukar framhållas är det allmänbildande motivet, ett kulturarv som
ska förmedlas och en litteraturkännedom i form av beläsenhet. Ofta framkommer
också de former av motiv som är mer av en bildande karaktär, både vad gäller
kunskapsinnehållet men också mer existentiella frågeställningar och mänskligt

9

varande ur ett mer filosofiskt perspektiv. Höglund poängterar hur viktigt hon finner
det att man som lärare rannsakar sig själv och sina motiv. Av vilken anledning läser
man sist och slutligen de skönlitterära texterna med eleverna och vilket motiv leder
en som lärare i det litteraturdidaktiska arbetet.
En grundfärdighet som Österlund lär ut är kritiskt tänkande och att de studerande ska
kunna formulera egna åsikter, det är något hon gärna skulle se att även skolan skulle
ta fasta på. Vidare anser hon att skönlitteratur i undervisningen, utöver njutningen
och det estetiska den tillför, är en demokratisk rättighet som skolan ska erbjuda.
Skolan ska ge eleverna tillgång till modern samtida litteratur samtidigt som man även
ska kunna djuploda och navigera i kunskap om klassiker och traditioner, se varifrån
böckerna kommer och se vad de anspelar på bakåt. Österlund menar att denna
grundfärdighet även förutsätter ett analytiskt sinnelag och ifall man lär sig analysera
bilderböckerna så tillför det ett tänkande, ett tillnärmelsesätt som kan tillämpas på
nästintill vad som helst i fortsättningen. Hon konstaterar att skönlitteraturen är en
tacksam ingång och den tillför undervisningen så mycket då den inkluderas.
Österlund lyfter även fram den nya läroplanen och att alla lärare de facto ska vara
modersmålslärare, vilket enligt henne innebär att det ska finnas skönlitteratur i alla
klassrum. Här hoppas hon på en utveckling eftersom det finns så mångsidig litteratur.
Åkerholm håller med och lyfter än en gång fram alla möjliga ingångar
skönlitteraturen tillför undervisningen i andra ämnen än modersmål och litteratur.
Höglund menar att lärare tenderar att arbeta lite väl ensidigt ibland, innan man
reflekterar kring vad det är man faktiskt gör. Hon poängterar hur viktigt det är att
komma ihåg att bredda motiven till det man gör och utvärdera de egna arbetssätten.
Då man läser ett verk i sin helhet får man en upplevelse av hur texten är uppbyggd
konstaterar Åkerholm. Även om skönlitterära verk av bilderbokstypen är relativt
korta texter, så är det ändå en hel, fullständig text. Läsaren får en upplevelse av
berättelsens båge, det finns en början och ett slut, berättelsens dramaturgi det vill
säga. Än en gång konstaterar föreläsarna att bilderböcker passar ypperligt som
delmoment till helhetsundervisning eftersom de, precis som Österlund poängterar,
tematiskt rymmer allting. Även Höglund anser att bilderböcker passar bra i
undervisningen eftersom de vanligtvis är skrivna ur ett barnperspektiv, vilket
Österlund instämmer i och påpekar att aldrig har barnet så mycket makt som i

10

bilderboken. En ständig diskussion är ju vad man får skriva om för barn och
bilderboken öppnar på ett finurligt sätt upp till diskussion kring känsliga ämnen.
Historiskt bottnar det i att synen på vad barn och barndom är, ofta även barndomar i
plural, i regel är bundet vid tid och plats. En sådan medvetenhet ser man lätt om man
tittar till äldre bilderböcker och tröskeln är säkerligen låg för lärare att välja
bilderböcker som är bekanta från förr. Österlund påpekar att man bör minnas att
situera bilderboken i sin tid och granska vad den säger om tiden. Höglund konstaterar
att ifall man som lärare väljer lite äldre barnlitteratur och bilderböcker i sin
undervisning, från tiden då litteraturen var mycket mer didaktiserande och pekpinneoch fingervisande än vad den är i dag, så ger man ett snävare handlingsutrymme för
barnen i klassen än om man väljer mer modern litteratur där de får tänja och bryta
gränserna kring normen. Bilderboken kan ligga som grund för gemensam samtida
diskussion påminner Österlund.
Höglund ser modersmålsämnet som ett väldigt estetiskt ämne, även om det i
skolkontext inte nödvändigtvis klassas som ett av konstämnena, eftersom
modersmålsämnet har kunskapsområden som är väldigt estetiskt inriktade. Hon
tycker också att i diskussionen om litteraturundervisningen och inom ramen för
modersmålsämnet

borde

man

trycka

på

och

visa

och

problematisera

litteraturläsningen samt se förbi motiv som bara språkutveckling och lässtrategier.
Åkerholm anser att litteraturen fungerar som en nyckel till tematik och
berättarstruktur men också till språket och alla berättarnivåer är lika starkt
representerade. Avslutningsvis påpekar Österlund att det är viktigt att samhället har
barnlitteraturen representerad hela vägen, att det förs en barnbokskritik på svenska i
Finland, att det finns kurser på universitet, att det förankras i skolvärlden och att det
finns aktiva författare. Det är många infrastrukturer som ska samspela. I samhället
råder en väldigt gynnsam situation, det kommer ut så mycket högklassiga, spännande
bilderböcker. Pedagogerna är mitt i godisaffären, det är bara att välja och vraka,
konstaterar Österlund.
Syftet med min avhandling är att belysa verksamma lärares reflektioner och
förståelse kring möjligheter med den samtida bilderboken.

11

1.3 Disposition
Avhandlingen är indelad i sex huvudkapitel, vilka alla har underrubriker. I
avhandlingens

inledande

kapitel,

Inledning,

presenteras

bakgrunden

till

avhandlingen, val av ämne samt avhandlingens upplägg. I det första kapitlet
sammanfattas även videoföreläsningen om samtida bilderböcker. Avhandlingens
andra kapitel, Samtida bilderboken, inleds med en kort redovisning om bilderbokens
historia för att därefter presentera tidigare forskning och teori om visuell narration
med fokus på den grafiska romanen, ”The Pictorial turn”, visuell läskompetens och
ikonotexten. Inom det tredje kapitlet, Litteraturdidaktik, redogörs användandet av
bilderboken i undervisningen ur ett litteraturdidaktiskt perspektiv. I teorikapitlets
andra del beskrivs även bilderboksanalysens metaspråk och tillvägagångssätt. Det
fjärde kapitlet, Metod, behandlar avhandlingens metodval samt genomförande av
undersökningen. Syftet och forskningsaspekterna för avhandlingen tydliggörs. I
kapitlet

beskrivs

fenomenografin

som

forskningsmetodmetod

och

undersökningsgruppen presenteras. Vidare redogörs undersökningens genomförande
och analysmetod utförligt. Slutligen innefattar kapitlet ett avsnitt som behandlar
avhandlingens tillförlitlighet, trovärdighet och forskningsetik. Därefter följer det
femte kapitlet, Resultatredovisning, där resultaten av de båda forskningsfrågorna
presenteras. I resultatet ingår även en fördjupning av exempel. Avhandlingens sista
kapitel, Diskussion, innehåller den sammanfattande diskussionen där resultaten
diskuteras i förhållande till tidigare forskning och teori. Därefter diskuteras den valda
metodens fördelar och nackdelar i metoddiskussionen för att följas av implikationer
och

förslag

till

fortsatt

forskning.

Avslutningsvis

innehåller

arbetet

en

litteraturförteckning. Förteckningen över Tabeller kommer efter Innehåll.

12

2 Samtida bilderboken
I föreliggande kapitel presenteras den teoretiska bakgrunden till avhandlingen. I
kapitlets första del redogörs det kort för bilderbokens historia för att därefter i
kapitlets andra del ges en överblick av var den visuella narrationen står i dagens
läge. Vidare behandlar kapitlet skillnaden mellan bilderbok, serie och grafisk roman
för att sedan klargöra vad som menas med uttrycket ”the pictorial turn”. I kapitlet
kommer det även förtydligas vad visuell läskkompetens innebär för att avslutningsvis
försöka ge en definition av begreppet ikonotext.

2.1 Bilderbokens historia
Sylvia Pantaleo och Lawrence R. Sipe (2008, s. 1) konstaterar att historiskt sett har
barnlitteraturen reflekterat sociala värderingar, attityder och kunskap. Vidare menar
författarna att genom historiens gång har sociala och kulturella förändringar påverkat
bilderbokens ekologi, det vill säga förhållandet mellan organismer och deras
omgivning, särskilt som det yttrar sig i naturliga kretslopp och rytmer, samhälls- och
strukturutveckling, samspel mellan olika typer av organismer, geografisk fördelning
och populationsförändring. (Karolinska institutet Universitetsbibliotek, (u.å.).)
Om vi bortser från skolböcker och andra dylika skrifter med fostrande syfte så kom
utgivningen av skrivna och tryckta böcker för barn först igång under 1700-talet. I
samma veva uppstod även intresset för barn och pedagogik. I mitten av 1800-talet
låg barnlitteraturens fokus på sägner och folksagor. H. C. Andersen och Zacharias
Topelius är två av dåtidens mest kända sagoberättare från Norden. Sagornas främsta
syfte var att uppfostra och varna även om det också var vanligt att barnlitteraturen
fokuserade på rimlekar, visor och ramsor. En av de flitigaste barnboksillustratörerna
under 1800-talet var Jenny Nyström i och med hennes bok Barnkommarens bok, som
utkom 1882, och som var den första svenska bilderboken som förenade tradition och
illustrerade barnkammarrim. (Kåreland, 2015, s. 15–35).
Med rötter i mitten av 1800-talet är den europeiska bilderboken ännu en ung
konstform. Under samma tidsepok uppkom även andra varianter av visuellt
berättande så som tecknade serier och filmer. Till en början ansågs dessa typer av
konstformer inte som respektabla och de har fått kämpa för att erövra den status de

13

har i dag. Nu mera lever vi ett samhälle där vi mer eller mindre är omringade av
visuella intryck hela tiden och därför uppskattas bilderna också på ett annat sätt.
(Lassén-Seger, 2014, s. 120).
Användningen av bilder i litteraturen går hand i hand med den utveckling som gjorts
inom tryckeritekniken. Kostnaderna att trycka i färg är i dag markant lägre och det
går att leka med formatet på ett helt annat sätt än förr. (Lassén-Seger, 2014, s. 120).
Tryckeritekniken utvecklades i den grad på 1970-talet att det blev möjligt att
använda olika slags material i de tryckta illustrationerna. Det är inte ovanligt att
barnboksförfattare hämtar inspiration från olika tidsperioder. I dag råder det en
allmän retrotrend och illustratörer tilltalas av tidigare formspråk. Selma Lagerlöf
hörde i slutet av 1800-talet och i början av 1900-talet till en av de främsta
sagoförfattarna. Under hennes verksamma period låg fokus varken på realistiska
böcker eller på vardagsskildringar, ändå blev vardagsskildringar allt vanligare och
började vinna mark. Vid samma tidpunkt började det även ges ut böcker specifikt
riktade till pojkar eller flickor. Handlingen i flickböckerna var ofta av vardaglig
karaktär medan pojkböckerna var äventyrsfokuserade. (Kåreland, 2015, s. 29–31).
Under 1900-talet växte intresset för barnlitteratur och insikten att barn även bör läsa
på fritiden ökade. I en tidigare väldigt mansdominerad bransch hade nu kvinnor
börjat synas allt mer, både som författare och illustratörer. Och så, i slutet av 1800talet och i början av 1900-talet var ungefär tre av fyra förstagångsutgivna barnböcker
skrivna av en författare av det kvinnliga könet. Efter år 1930 tog den egentliga
massproduktionen av barnböcker fart då det, i samband med att Walt Disney började
producera filmer om Snövit och Askungen, samtidigt utkom bilderböcker med
samma karaktärer i huvudrollen. I och med andra världskrigets slut år 1945
blomstrade plötsligt svensk och övrig barnlitteratur igen. Tillsammans hade nu
psykologer och pedagoger skapat en bilderbok där barnet var i fokus och det äldre
auktoritära fostringssystemet började ifrågasättas. Istället försökte författarna nu
möta barnet på barnets egen nivå, vilket skiljer sig från tidigare synsätt. Många
författare valde under den här tiden att frångå de didaktiska kraven, vilka tidigare
präglat barnboken. Astrid Lindgren representerade det fria barnet, och hennes
sagofigur Pippi Långstrump gjorde henne till den mest kända representanten för just
detta. (Kåreland, 2015, s. 33–38).

14

Den moderna ungdomsromanen utvecklades under 1960-talet, och böcker som var
riktade till ettdera könet började ifrågasättas. Allt mer vardagliga situationer
återspeglades i berättelserna, så som skola, daghem och samhället i allmänhet.
Böckerna tangerar ämnen som utanförskap och ensamhet, och allt större krav ställs
på barnen. Under 1980- och 1990-talet utvecklades en större medvetenhet för
samspelet mellan bild och text, vilket i sin tur resulterade i ett större intresse för
bilderboken som genre. Flertalet nya författare och illustratörer tog plats på arenan
och banade väg för förnyelsen av den moderna svenska bilderboken. Trenderna inom
barnlitteraturen i dag är ständigt i förändring, och i takt med globaliseringen
utvecklas och uppkommer också nya teman inom barnlitteraturen. Teman utvecklas
och vidareutvecklas för att sedan återkomma, och slutligen ersätts de med andra
teman. (Kåreland, 2015, s. 43–49).
Bilderboken, som är nära släkt med den grafiska romanen, är en svårbeskrivlig
kategori inom litteraturen. En bok med formgiven helhet där berättelsen gestaltas
med bild, och i de flesta fall med text, är ett försök till definition. Bilden och texten
integrerar med varandra, och är som all annan litteratur ett avtryck av sin tid både
socialt, historiskt och kulturellt. (Lassén-Seger, 2014, s. 116). Boglind och
Nordenstam (2010, s. 107) konstaterar att det är texten, som i den episka traditionella
bilderboken, för handlingen framåt. I de moderna bilderböckerna finns det däremot
en stark koppling mellan text och bild. Bilden får en tolkande funktion då den går i
dialog med texten.
Maria Laukka (2013, s. 186–187) konstaterar att kanske det svåraste och det mest
oundvikliga vid analys av en bilderbok är dess långa tradition. Hon menar att
traditionen är en självklar anledning till att skapa nya böcker som inviger barn i deras
egen tid och kultur. I regel är de vuxna kring barn konservativa och ser sällan
bilderboken som ett forum för nya tankar eller modern konst, utan istället som ett
verk för att föra traditionen vidare. Vidare menar hon att det är den emotionella
kopplingen med barndomens böcker som upprätthåller de vuxnas konservatism.
Kåreland (2001, s. 39) poängterar att tack vare den status barn- och ungdomsboken
uppnått under de senaste årtiondena har också medvetenheten om vikten av seriös
granskning av barnlitteraturen ökat.

15

2.2 Visuell narration
Bilden är i mer än ett avseende ett av människans första språk. Så snart handen
motoriskt kan greppa och styra kritor så tecknar vi, och forntida bevarade bildsviter
så som grottmålningar vittnar om människans behov av att skildra små och stora
händelser, att få dela med sig för gruppen men också för eftervärlden. Oavsett
modersmål eller skriftspråk går en ikonisk bildberättelse att tyda och förstå. Bilden
förmedlar genast ett budskap. Den är ett kraftfullt verktyg för uttryck, och ordspråket
en bild säger mer än tusen ord är inte ett talesätt utan underliggande betydelse.
(Edwards, 2008 s. 93).
Den ryska litteraturvetaren Michail Bakhtin myntade cirka 1935 begreppet kronotop
för att beskriva förhållandet mellan tid och rum, och hur det i sin tur är detta som ger
ett narrativ substans. I The dialogic imagination: four essays (1981, s. 84) belyser
Bakhtin hur kronotopen inom litteraturens estetik binder samman rumsliga och
temporala tecken till en väl genomtänkt, konkret helhet. Han menar att tiden, så att
säga, tjocknar, förkroppsligas och blir konstnärligt åskådlig. Dylikt laddas rummet
som ett svar på tidens, handlingens och historiens rörelser. Det som kännetecknar
den konstnärliga kronotopen är korsningen av dessa axlar och sammansmältningen
av dem. Vidare menar Bakhtin (s. 84–85) att kronotopen i sin tur också kan vara
genrebestämmande. Inom litteraturen har kronotopen en inneboende generisk
betydelse. Det kunde sägas att det är specifikt kronotopen som definierar genrer och
deras kännetecken, eftersom kronotopens främsta kategori i litteraturens värld är
tiden. Det innebär vidare att kronotopen som en grundläggande kategori av formen
även har en avgörande betydelse i fastläggandet av människobilden i litteraturen.
”Människobilden är alltid inneboende kronotopisk.”
Skaparna av bilderböcker tar del av bildkonsten samt den visuella kulturens
utveckling och bilderböckernas utseende och uttryck är på så vis en del av sin tid,
ändå finns bilderbokens tradition alltid parallellt. Den kan både bromsa och tillföra
inspiration, vilket kan ses i den retro-boom dagens bilderböcker genomgår då
tecknargenerationen visar ett sentimentalt förhållande till barndomsminnen. (Laukka,
2013, s. 187.) Eftersom illustrationerna i bilderboken är en del av en bildkonstnärlig
och visuell tradition, betyder ett uppbrott med det förflutna att själva framställandet
av bilder är under omställning. Bildkompositioner, perspektivskiftningar och
16

uppmärksamhet som avviker i sin framställning kan ses i förhållande till
bildkonstens brytning och kan i förlängningen vara samtidens sätt att söka
konstverkets status. Även om bilderbokens illustrationer sällan är av abstrakt
karaktär, är en förändring i hur bildrummet och karaktärerna framställs synbar.
(Druker, 2008 s. 172).
Ulla Rhedin, Oscar K. och Lena Eriksson (2013, s. 11) funderar kring hur
bilderboken uttrycker sig i ett digitalt landskap, där text, bild, film och spel strömmar
från alla håll. Kan bilderboken stå förankrad, olika sin natur, och utveckla den
tryckta bokens konstform, innehåll, estetik, komplexitet och indolens eller ska den
anpassa sig, flyta med och låta sig dras med i den allmänna digitala strömmen.
Vidare konstaterar författarna att det finns bilderböcker, där text och bild
tillsammans mångtydigt berättar en historia. Det är böcker som kan läsas om och om
igen eftersom de kontinuerligt öppnar till nya spännande upplevelser att upptäcka
tack vare det sätt text och bild kompletterar varandra. Bilderboksberättelsen är
utgångspunkten där bilderboken är ett självständigt medium, jämställd med andra
flermediala konstformer. Enligt Edwards (2019, s. 60) är bilderboken inte en
hållplats på väg mot romanerna, utan det är en egen litterär konstform.

2.2.1 Den grafiska romanen
En genre som under de senaste åren väckt intresse och vunnit mark är den grafiska
romanen, vilken är ett exempel på en av de blandformer som kan uppstå inom
litteraturen. Det var i början av 2000-talet som den grafiska romanen började ta plats
i bilderboksvärlden och gjorde entré på marknaden. Ett sätt att beskriva den grafiska
romanen kan vara en bok där bild och text möts och samverkar. (Kåreland, 2015, s.
87–88). Begreppet grafisk roman syftar enligt Boglind och Nordenstam (2010, s.
275) på kapitel-. mellanålders- och ungdomsböcker där text och bild samspelar och
där bilden bär berättelsen framåt mer än genom att bara illustrera handlingen. Vidare
menar Kåreland (2015, s. 88) att bilden inte enbart fungerar som en illustration av
själva handlingen utan den bär också berättelsen framåt och det ska finnas en tydlig
växelverkan mellan bild och text. Per definition är det lätt hänt att förväxla bilderbok
och grafisk roman, dock är den grafiska romanen textmässigt mer omfattande än
bilderboken och texten är det primära. Utmärkande för den grafiska romanen är en
överdriven lek med färg, form och typsnitt. Den engelska benämningen för en
17

serieroman, Graphic Novel, är inte att förväxla med begreppet grafisk roman
eftersom de skiljer sig åt i utformningen. I skapandet av serieromanen har en hel del
inspiration hämtats från webbsidors och dataspels layout samt även påverkats av
filmen och filmindustrin.
Det hör inte till ovanligheten att grafiska romaner blandas ihop med tecknade serier,
och det finns det likheter som gör att dessa två kan blandas ihop, men det finns också
markanta skillnader mellan dem. Samarbetet mellan det visuella och det verbala
berättandet står för likheterna mellan en seriestripp och grafisk roman. I den grafiska
romanen ska bilden både vara berättande och stämningsskapande, däremot står
endast det nödvändigaste i textform. (Österlund, 2014). Det som skiljer en grafisk
roman, en traditionell roman och en seriestripp åt är att i den traditionella romanen
och i seriestrippen är illustrationerna till för att stöda eller förklara texten och
händelsen, medan bilderna i den grafiska romanen är själva texten. De flesta grafiska
romaner läses från vänster till höger samt uppifrån och ner, precis som med
traditionella texter eller seriestrippar. En del människor kan finna det svårt att förstå
grafiska romaner, detta eftersom det upplevs svårt att förstå i vilken ordning boken
ska läsas. Avsaknaden av text bidrar till att det upplevs svårt att förstå hur bilderna
hänger samman. Även längden skiljer sig i seriestrippar och grafiska romaner. Det
finns inga riktlinjer för längden på en grafisk roman, medan en serie förväntas
begränsas till 20–30 sidor. (Pagliaro, 2014). Serieromaner å sin sida karaktäriseras
genom att historien berättas i en form bestående av serierutor i olika storlekar med
pratbubblor, men gränsdragningar är svåra att göra och inte heller alltid nödvändiga
(Boglind & Nordenstam, 2016, s. 148).
Med undantag av seriestrippen så är bilderboken den litteraturform som kan klassas
nära besläktad med den grafiska romanen. Skillnaden ligger i målgruppen,
bilderboken är ofta riktad till yngre läsare, medan den grafiska romanen är riktad till
lite äldre läsare. Detta kan motiveras med att grafiska romaner ofta tangerar tyngre
ämnen än bilderboken. Tack vare den grafiska romanens renässans ses visuellt
berättande i dag som en jämställd del av skönlitteraturen. Det fanns en tid då inte
heller serier räknades som acceptabel litteratur och de saknade den status
skönlitteraturen tilldelades. Till en följd att den grafiska romanen under de senaste
åren etablerat sig på marknaden har också serierna fått ett uppsving inom litteraturen.

18

Det finns i dag förlag som specialiserat sig på den grafiska romanen och biblioteken
har börjat sammanställa listor över grafiska romaner samt didaktiska böcker om hur
serieläsande stöder utvecklingen av läskompetens. Det har helt klart skett en
förändring i attityden till mediet i positiv riktning och den grafiska romanen är en del
av det moderna läsandet. Då det kommer till inlärning av visuell läskompetens, ser
pedagoger den grafiska romanen som en grundsten, eftersom visuell läskunnighet är
något individen förväntas behärska i dagens samhälle. (Österlund, 2014).
I dag tilltalar den grafiska romanen en brokig skara läsare och tematiskt tenderar den
att förhålla sig till samtida fenomen. Formmässigt bygger den grafiska romanen på
ikonografi och symboler, vilka är riktade till en bred publik, och den överskrider
kulturella, nationella och språkliga gränser. Något som blivit allt mer centralt i den
grafiska romanen, och som länge varit vanligt i pojk- och flickböcker, är hur det i de
olika böckerna utforskas kring olika könstillhörigheter. Under 2010-talet har det i
den grafiska romanen även börjat laboreras med könsöverskridning och invanda läsoch könsmönster söker nya former. För tillfället talas det en hel del om barn och
ungas stagnerande läsutveckling i och med att det i allmänhet läses allt mindre
nuförtiden. Dylika omständigheter är en orsak till att efterfrågan på den grafiska
romanen ökat på marknaden, den svarar nämligen på det behov som finns hos
enskilda grupper av läsare. En styrka i den grafiska romanen är att den uppfyller
behovet av visuell narration, vilket är ett dominerande fält inom kulturen i vårt
samhälle i dag. (Österlund, 2014).
Svaga läsare kan vara en grupp som gagnas av att läsa grafiska romaner. Pagliaro
(2014) menar att grafiska romaner förser svaga läsare med en visuell, men ändå lika
komplett läsupplevelse som den man får då man läser andra skönlitterära romaner.
Inom litteraturforskningen har man enligt Österlund (2014) börjat betrakta den
grafiska romanen som en estetisk laborativ arena med egenvärde, och det
multimodala konstverket är ännu under utveckling. Den grafiska romanen tillför
litteraturforumet nya möjligheter och utmaningar. Edvardsson (2020, s. 121) nämner
genren Silent books, det vill säga ordlösa bilderböcker, vilka stadigt ökat i utgivning
under de senaste åren. Dessa böcker kan med fördel användas i undervisningen
tillsammans med barn, vuxna och elever som inte behärskar landets officiella språk.
Den grundläggande tanken är att dessa böcker ska kunna läsas av alla, oberoende av

19

modersmål. Det är genom bilderna som en berättelse skapas men det är utifrån den
egna erfarenheten det görs tolkningar och därför blir varje läsning individuell. Ett
exempel på en sådan bok är enligt Edvardsson (2020, s. 126) Ankomsten av Shaun
Tan.

2.2.2 ”The Pictorial turn”
År 1994 myntade professor William John Thomas Mitchell begreppet ”the pictorial
turn”. Han hade en relativt pessimistisk syn på ett bilddominerat samhälle. Samma
år, oberoende av Mitchell, myntade den schweiziske professorn Gottfried Boehm
begreppet ikonische wendung som fritt översatt blir bildvändningen. En som förhöll
sig mer positiv och optimistisk till bildsamhället var Scott McClouds som ansåg att
bildsamhället skapar nya möjligheter och att bilder kan skapa ett slags universellt
kommunikationsmedel. Oberoende läsarens ålder, språk och kulturella bakgrund kan
bilder förmedla information på ett meningsfullt sätt som kan gagna alla. Ändå kräver
även ikonerna att läsaren aktivt deltar för att skapa mening, bilderna bör läsas och
tolkas för att förståelse ska uppnås. Detta framkommer extra tydligt i bilderböcker
där författaren överlåter det till läsaren att tolka tomrummet som uppstår mellan text
och bild. (Ommundsen, 2018, s. 152)
Enligt Höglund (2018, s. 182) har den visuella vändningen lämnat tydliga spår inom
litteraturen. I berättandet för barn och unga har det blivit allt vanligare med
blandformer med kraftiga visuella inslag och bildberättandet har seriöst funnit sin
plats mellan bokpärmarna. Det är först under de två senaste decennierna som
bilderböcker, grafiska romaner och serieberättelser har fått ett större erkännande
inom litteraturfältet, detta trots att de har en lång tradition. Under det senaste
årtiondet har det narrativa berättandet slagit igenom på allvar och böckernas budskap
samt estetiska ambitioner riktar sig till en vid skara läsare i alla åldrar.

2.2.3 Visuell läskompetens
Att samhället är bildorienterat är inget nytt, människans första estetiska sätt att
uttrycka sig var bland annat genom grottmålningar och hällristningar (Ommundsen,
2018, s. 153).

20

Visuell läskunnighet innebär att läsaren ska kunna tillämpa inlärda metoder för att
avkoda bilder och skapa en begriplig uppfattning om innehållet i en bild. Det vill
säga en förmåga att tolka uttrycksformer samt information av visuell karaktär så som
bilder, filmer och animeringar. En individ som behärskar visuell läskunnighet kan se,
läsa och förstå de bilder som man i ett dagligt sammanhang ställs inför. Vidare
inkluderar också visuell läskunnighet förmågan att utveckla sådana färdigheter som
krävs för att kunna tolka innehållet i bilder av olika typer. (Pagliaro, 2014).
Bilder har kommit till att bli en så central del i våra vardagliga liv att vi inte mera
nämnvärt reflekterar över den relation vi har till dem. Vi reflekterar inte heller över
vad vi ser, hur vi ser det eller hur vi tolkar det vi sett. Utan att tänka desto mer på det
använder vi konstant olika metoder för att analysera och tolka bilder. Inledningsvis
brukar man beskriva bilden för sig själv, för att således definiera bildens olika
element samt förtydliga bildinnehållet. Vanligtvis då man granskar en bild brukar det
första man noterar vara sådant som redan är bekant för en själv, eller så
uppmärksammar man det som avviker och fångar ens intresse. Det är också därför
det är viktigt att läsaren undersöker alla detaljer i en bild och inte enbart de som är
mer synliga än andra. Detta är vad visuell läskompetens betyder, att läsaren
behärskar detta förfarande. (Eriksson, 2017).
Vanligtvis är bilderna i bilderboken ikoniska, det vill säga avbildande, vilket
underlättar läsandet för barn då de inte behöver vuxnas förmedling för att läsa dem.
Barn upptäcker många gånger mer i bilderna än vuxna, detta eftersom de vanligtvis
ägnar bilderna mera tid. Om de sedan får möjligheten att läsa tillsammans med en
bildbildad och intresserad vuxen kan de få ännu mer ut av bildtolkningen. (Edwards,
2008). Österlund (2014) konstaterar att crossover-trenden globalt i dag är
framträdande både i bilderboken och i den grafiska romanen. Hon avser med termen
crossover berättelser som suddar ut gränsen mellan olika grupper av läsare, och som
är riktad till en blandad publik som överskrider generationer.

2.2.4 Ikonotexten
Förhållandet mellan text och bild i barnböcker flyttar generellt sett fokus från bild till
text i takt med höjd tilltänkt läsarålder. Att bilden är överflödig då läsinlärning skett
är en vanföreställning och ett förlegat hierarkiskt förhållande mellan bild och text, en

21

begränsad snäv syn på vad språk är så att säga. (Edwards, 2019 s. 94). Druker (2008,
s. 19) och Nikolajeva (2000, s. 15) har båda valt att använda sig av begreppet
Ikonotext, myntat av Kristin Hallberg (1982). Termen beskriver samspelet mellan ord
och bild och är en definition, vilken betonar interaktionen mellan två skilda
teckensystem, nämligen text och bild.
Bilderboken grundar sig på ett dubbelt berättande, det som är skrivet i text och
illustrerat i bild. Bilderboksbilden står inte ensam, utan den ingår i en sekvens av
bilder, vilka står i samspel med texten. Bildernas och textens sammanlagda betydelse
skapar berättelsens utsaga, vilket förutsätter att läsarens tolkning följaktligen måste
utgå från båda. Ett begrepp som används inom litteraturforskningen är ikonotext, där
ikon står för bild, och begreppet beskriver samspelet mellan text och bild, vilka
tillsammans utgör berättelsens utsaga. Det är sällan som bilderna exakt illustrerar det
som står i texten, och de bär i olika hög grad delar av berättelsen eller till och med
hela. Det finns olika sätt en illustratör kan arbeta med skapandet av bilderboksbilden.
Illustratören kan iscensätta texten utifrån sin egen tolkning eller i samarbete med
författaren, som gett förslag eller instruktioner kring illustrerandet. Vidare finns det
även de bilderboksmakare som själva står för arbetet med såväl text som bild.
(Edwards, 2019).
I sin avhandling Bilderboken – på väg mot en teori formulerade Ulla Rhedin (1992)
tre grundläggande bilderbokskoncept, vilka utgår från förhållandet mellan bild och
text. För bilderboksforskningen var detta banbrytande, eftersom dessa grundtankar
tillförde teoretiska begrepp samt verktyg för analys. Förhållandet mellan bild och
text är avgörande för bilderbokens berättande och innehar därför också en viktig del i
hur högläsningen fungerar. De tre huvudsakliga sätt som relationen mellan bild och
text kan yttra sig på enligt Rhedin är att bilden kan illustrera texten, bilden kan
komplettera texten och bilden kan motsäga texten. Användandet av andra eller flera
kategorier varierar forskare emellan. Maria Nikolajeva (2000) har granskat
ytterligheterna hos spektrumet ord och bild och gjort en grov indelning, som bygger
vidare på sådana kategorier tidigare forskare föreslagit. Nikolajeva kategoriserar
bilderboken enligt följande kategorier: symmetrisk bilderbok, kompletterande
bilderbok, expanderande eller förstärkande bilderbok, kontrapunktisk bilderbok samt
motstridig eller ambivalent bilderbok. Vidare menar hon att alla dessa kategorier

22

förekommer i varierande utsträckning, och dessutom kan förhållandet mellan text
och bild skilja sig mellan bokens olika delar.

23

3 Litteraturdidaktik
Kapitlet belyser olika arbetssätt och utmaningar som finns i arbetet med bilderboken
i undervisningen kopplat till teori och forskning. I kapitlet lyfts även
bilderboksanalysens tillvägagångssätt och metaspråk.

3.1 Bilderboken i undervisningen
Höglund (2019) har analyserat vilka frågeställningar om litteraturundervisningen
som kommer till uttryck inom ämnet modersmål och litteratur i Glgu14. Inom det
litteraturdidaktiska fältet är frågeställningen om varför vi läser litteratur i skolan
central. Frågan är inte ny men i och med den legitimeringskris som ofta diskuteras i
relation till litteratur och humaniora har den fått förnyat intresse. Dilemmat grundar
sig i vårt samhälle som blivit alltmer rationalistiskt och nyttoinriktad, i vilket
skönlitteratur har svårigheter att hävda sig. Detta eftersom de utbildningspolitiska
kraven belönar synbara, mätbara resultat, vilket i sin tur resulterat i att nyttan med
litteraturundervisningen uttryckligen måste förklaras.

Detta nyttoorienterade

förhållningssätt till litteratur har enligt Höglund ifrågasatts och problematiserats av
forskare såväl nationellt som inom Norden. De betonar istället att litteraturens och
litteraturläsningens tyngdpunkt bör ligga på frågor kopplade till individens identitet
men även på etiska, estetiska och existentiella frågeställningar. Skaftun och
Michelsen (2017, s. 34) konstaterar att litteraturen är en produkt som direkt eller
indirekt säger något om verkligheten. Detta inkluderar tankevärldar och därför bör
litteraturvetenskapen bland anat undersöka litteraturens framställning av människor,
samhälle, världen och makt.
I en artikel av Fodstad Gourvennec et al. (2020) granskar och jämför författarna hur
litteraturundervisningen definieras i läroplanen i de fyra nordiska länderna Danmark,
Finland, Norge och Sverige. Artikeln är enligt författarna unik i sitt slag eftersom
dylika

krossnationella

undersökningar

och

jämförelser

av

huruvida

litteraturundervisning nämns i de olika läroplanerna inte gjorts tidigare. Däremot har
flertalet nationella undersökningar gjorts med fokus på litteraturundervisningen
utifrån läroplanen och det har konstaterats att olika tillvägagångssätt har uttryckts
explicit. Vidare konstaterar de att det i den finska läroplanen starkt betonas hur

24

litteraturundervisningen ska bidra till den studerandes personliga tillväxt. Det kan
även konstateras att målen för litteraturundervisningen är breda och inkluderar såväl
elevers läskunnighet, kulturell förståelse, analytiskt läsande och delvis även kunskap
om litteratur och dess historia. Tidigare forskning har även visat att såväl inom som
mellan

de

fyra

länderna

har

litteraturundervisningens

status

varit

både

mångfacetterad och tvetydig. I aktuella diskussioner argumenteras det kring huruvida
litteraturundervisningens status är utmanad i och med kriterier om mera
lättbedömliga värderingar och användningen av en bredare skala av texter.
Fodstad Gourvennec et al. (2020) påpekar att oberoende en bred definition av
begreppet text i Glgu14 så nämns litteratur som en grundläggande och högt
prioriterad typ av text genom hela läroplanen. Explicit nämnda orsaker till varför
litteratur ska läsas är bland annat att litteratur stärker den mångsidiga utvecklingen av
kreativitet och fantasi, utvecklar elevers förståelse för deras potential att språkligt
uttrycka sig, skapar samhörighet med den egna kulturen samt vidgar deras förståelse
för andras kultur. Fokus ligger på att uppmuntra elever till att läsa, erhålla och dela
erfarenheter samt att understöda deras etiska utveckling. Sammanfattningsvis menar
författarna att litteraturundervisningens syfte är att utveckla läskompetens av såväl
specifik litteratur som allmän läskunnighet och kompetens. Vidare menar de att
syftet med litteraturundervisningen strävar till att utveckla elevernas kunskap om
litteratur som en typ av konstform samt att främja kulturell förståelse. I
undersökningen kom Fodstad Gourvennec et al. till slutsatsen att alla fyra nationers
läroplaner betonar vikten av positiva läsupplevelser som en orsak till varför eleverna
ska

läsa

litteratur.

Några

gemensamma

kulturella

modeller

för

varför

litteraturundervisningen är grundläggande är bland annat att den är bra för
utvecklandet av jaget och för individens självutveckling. Vidare förbättrar
litteraturundervisningen läs- och skrivkunnighet samt disciplinär kunskap, den stöder
utvecklandet av empati och den är viktig för utvecklandet av kunskap om olika
kulturer.
Kåreland (2015, s. 195–196) konstaterar att forskning mer och mer fokuserar på
skolans

vardag,

samtidigt

som

författaren

resonerar

kring

huruvida

forskningsresultaten verkligen når ut till lärarna. Litteraturdidaktik är fortsättningsvis
ett relativt ungt forskningsämne i Norden och har främst varit kopplat till

25

modersmålsundervisningen med ett läsarorienterat perspektiv. Vidare har den
teoretiskt kontaktytor till såväl receptionsforskning som litteratursociologi. Inom det
litteraturdidaktiska fältet undersöks, utöver olika lärarroller och hur elever och
studerande utvecklas till läsare, även föreställningar om läsning och litteratur,
litteratursyner, läsintressen, läsvanor, litteraturreception och samtal kring litteratur.
Skönlitteraturens roll i skolan, ett kontinuerligt omdiskuterat ämne, är något som
litteraturdidaktiker gärna uppehåller sig vid. I skolan vilar litteraturundervisningen på
olika styrdokument såsom läroplanen, kursplaner och styrdokument. Meningen är att
stärka och utveckla eleverna men undersökningar och olika rapporter baserade på
forskning visar istället på enorma krockar mellan elevernas preferenser, kunskaper
och förväntningar å ena sidan och lärarnas krav och mål å den andra.
Kåreland (2009, s. 105) konstaterar att den syn på litteraturens uppgift i
undervisningen som rådde vid sekelskiftet 1900 var bestående under århundradets
första hälft. I skolan skulle de stora och betydande författarna läsas och läsning av
litteratur var ett samhälleligt sätt till fostran. Under det politiskt radikala 60- och 70talet

blåste

nya

vindar

i

litteraturundervisningen.

Det

infördes

ny,

fri

upplevelseläsning och ungdoms- och populärlitteratur accepterades på ett annat sätt
än tidigare. Vidare påpekar Kåreland (2009, s. 108) hur viktigt det är att skolan med
omsorg väljer de böcker som skolan erbjuder eleverna, detta för att kunna stimulera
deras intresse för litteraturläsning. Trots detta framkommer det av flera studier och
rapporter att många pedagoger upplever att de kämpar en kamp där slaget redan är
förlorat.
Höglund (2017) försöker i en artikel i Hufvudstadsbladet besvara frågan varför vi ska
läsa skönlitteratur i skolan. Hon menar att frågan i första hand bör ses som en
uppmaning till reflektion kring skönlitteraturens roll, plats och funktion i skolan. I
dag innebär läsning att röra sig i textvärldar av olika slag, behärska olika genrer samt
olika litterära sammanhang. Det förutsätter en multilitterär kompetens, vilket innebär
förmågan att tolka, producera och kritiskt granska texter av olika slag, i olika medier,
i olika format och i olika miljöer. För tillfället lyfts multilitteracitet stark i den
pedagogiska diskussionen. Vidare menar Höglund att förutom att skönlitteraturen har
ett värde som konstform så tillför den också förhållningssätt och tankesätt som kan
tillämpas inom andra områden. Till exempel i synliggörandet av användning av

26

symbolik i reklambilder samt hur de narrativa elementen i dataspel är avgörande för
spelförståelsen.
Boglind och Nordenstam (2010, s. 107) poängterar att barn faktiskt behöver bilder
för att förstå kontexten då de tar del av berättelser som läses för dem. Vidare
konstaterar författarna att barn även behöver bilder då de själva börjar läsa, eftersom
bilderna ger stöd för texten. Bilderböcker, dataspel, tv och serier är en bidragande
faktor till att barn i dag tidigt får en visuell läskunnighet. Ovannämnda är alla
exempel på så kallade multimodala texter, vilket är något som skolan ska arbeta med
för att upprätthålla och bygga vidare på den kompetens barn har redan då de börjar
skolan. Den tecknade serien söker ännu sin plats i genrehierarkin och hör i
grundskolan både till litteratur och bildkonst (Utbildningsstyrelsen, u.å.a). Alatalo
(2021, s. 93) konstaterar att det finns en kraftig variation i bilderboksapparna, såväl
med avseende på teknik som modala funktioner. I och med denna variation menar
Alatalo att det är skäl till att fortbilda och guida lärare i användning av digitala
läsplattor i pedagogiska aktiviteter där bilderboken är i fokus.
Utbildningsstyrelsen (u.å.a) påpekar att mångsidiga metoder ska användas i
litteraturundervisningen, vilket innebär att litteraturundervisningen tillför ett
helhetsperspektiv på undervisningen. Lässättet ska varieras tillräckligt mycket
eftersom eleverna lär av varandra och olika typer av läsare finns representerade i en
elevgrupp. I alla årskurser ska läraren läsa högt, men eleverna ska även läsa
tillsammans i grupper samt på egen hand med litteratur efter eget val och sätten att
välja litteratur ska varieras. Eleverna upplever att det som tidsmässigt prioriteras i
skolan är av vikt och således ska eleverna ges tid för läsning i skolan. Vidare
poängteras det att eftersom modersmål och litteratur är ett kulturämne och
litteraturen är en viktig del av den finländska kulturen så ska läsning och böcker
synas i undervisningen i ämnet. Såväl fakta- som skönlitterära böcker är ett viktigt
läromedel i undervisningen och därför bör det finnas tillgång till dessa, både i tryckt
och digital form. Almgren White (2020, s. 84) menar att skönlitteratur i skolan kan
fungera som inspiration och kunskapskälla. Vidare menar författaren att
skönlitteraturen kan fungera som kompletterande verktyg till faktabaserade
läromedel genom att bidra med andra perspektiv om människan och hennes relation
till sin omvärld.

27

Kåreland (2015, s. 196) konstaterar att dagens modersmålslärare utan tvekan står
inför stora utmaningar då de förväntas hålla sig ajour med elevernas fritidsläsning
samt vara medvetna om de multimodala textvärldar eleverna tar del av under fritiden.
Lärarens frihet innebär enligt Skaftun och Michelsen (2017, s. 28) ett stort ansvar
som fordrar att läraren faktiskt är kompetent och har bra insyn i det litterära fältet, är
införstådd

med

det

vidgade

textbegreppet

samt

har

kunskap

om

hur

litteraturundervisningen ska utformas för att uppnå läroämnets mål. Likaså menar
Wallner (2020, s. 52) att det är lätt att ta för givet att bilder har en stöttande funktion
i barns läsning, och att då läsinlärning nått ett visst skede ska dessa överges. Wallner
poängterar att så är inte fallet och dels visar forskningen att bild och text tillsammans
inte nödvändigtvis gör läsningen enklare, utan läsning av bilder i sig är en litteracitet
som behöver tränas och utvecklas. Detta är något som tar tid och eventuellt aldrig
kommer till en punkt då det bemästras fullt ut. På samma sätt som vi livet igenom
utvecklar vår förmåga att läsa, förstå och kommunicera med text så utvecklas även
kontinuerligt vår förmåga att kommunicera med bilder och med en kombination av
bilder och text. Jönsson (2019, s. 43) konstaterar att den genuina bilderboken ofta
arbetar åldersöverskridande och har inte längre enbart det yngsta barnet som tilltänkt
läsare.

3.2 Bilderboksanalysens metaspråk
Kåreland (2015, s. 196) menar att en litterär text både har en allmän och en litterär
variation av innehåll. Det allmänna innehållet står för värderingar, normer och
kulturella vanor, medan det litterära avspeglas i berättarteknik, språkbruk och
symbolik. Ommundsen (2018, s. 158–159) konstaterar att vid analys av en bilderbok,
undersöks det hur dess olika delar tillsammans bidrar till att skapa bokens tematik.
Bilderboksanalysen följer i det stora hela litteraturanalysen men inkluderar några
extra punkter att undersöka. Vanligtvis inleds analysarbetet med att granska bokens
paratexter, det vill säga de texter som inte ingår i själva berättelsen. Enligt
litteraturteoretikern Gérard Genette fungerar paratexten som en plattform mellan text
och icke-text, ett slags ramverk kring texten som påverkar läsarens förståelse av den.
Vid en första anblick undersöker läsaren bilderbokens omslag, format, bilder,
färgsättning och hur titeln är skriven. Vilken stämning skapar omslaget, är det
färggrant eller i dämpade toner? Vad berättar omslaget om bokens handling? Vidare

28

kan läsaren reflektera över bilderbokens materialitet och ifall det finns taktila
element. Därefter kan läsaren bekanta sig med paratexter så som försättsblad,
titelsida och eftersättsblad. Med försättsbladet kan illustratören sätta stämningen
inför läsningen och med eftersättsbladet kan en förändring i berättelsens stämning
signaleras.
Nästa steg i bilderboksanalysen är granskningen av bokens layout, teknik och hur
färger har använts. Layout handlar om hur sidorna i en bok ser ut, det vill säga
placering av text och bild. Läsaren kan undersöka ifall bilderna har kant eller ram
runt sig eller kanske de fyller hela boksidan. Med teknik menas den estetiska
upplevelsen av bilderna. Är bilderna tecknade, målade eller kanske digitalt
bearbetade fotografier. Färger används för att skapa olika stämningar, och kontraster
mellan ljusa och mörka, varma och kalla färger kan vara avgörande i det visuella
berättandet i bilderboken.
Då vi granskar bilderboken och dess bilder är komposition, bildutsnitt och perspektiv
några ledord enligt Ommundsen (2018, s. 160). Vi tittar närmare på hur bilderna är
komponerade eller sammansatta och vilket bildutrymme det är som ryms i bilden.
Bildutrymmet visar avståndet till motivet och framhäver så på vis läsarens avstånd
eller närhet till det som sker i bilderboken. Bildperspektivet sätter läsaren i
förhållande till det som bilden visar. Då en bild är i samma höjd som motivet kallas
det normalperspektiv, fågelperspektiv är då vi ser motivet uppifrån och
grodperspektiv då motivet avbildas nerifrån. Fågel- och grodperspektiv kan användas
för att visa vilken makt de olika karaktärerna har i förhållande till varandra.
Värdeperspektiv talar vi om då illustratören över- eller underdriver karaktärers
storlek för att uppnå en viss effekt. Till exempel kan illustratören genom att teckna
en person väldigt liten i förhållande till resterande karaktärer påskina att personen
känner sig liten eller förtryckt, i motsats kan en överdrivet stor karaktär signalera
maktinnehav.
Ommundsen (2018, s. 160) konstaterar att bildernas styrka ligger i att framhäva
personer och ställen, det som inom analysen kallas person- och miljöskildring. Som
tidigare nämnts är tanken även att bilderna ska bidra till att skapa känslor och
sinnesstämningar. Utifrån karaktärernas kroppsspråk och mimik kan läsaren se om
de är glada, trygga, rädda, arga, ledsna eller förtvivlade. För illustratören kan det vara
29

utmanande att illustrera fart och tid, vilket då kan förstärkas med hjälp av texten.
Intertextuella och intervisuella referenser, det vill säga referenser i bilden eller texten
till andra texter, film, musik, bildkonst, kända händelser eller samhällssituationer.
Bilderbokens motiv är konkret det berättelsen handlar om men på ett abstrakt plan.
Det som särpräglar bilderboken är det kreativa samspelet mellan verbal text och bild,
då det uppstår tomrum eller öppningar som läsaren ska fylla i utifrån personlig
erfarenhet, fantasi, föreställningsförmåga samt valmöjlighet. Valmöjlighet är då
berättelsen kräver att läsaren måste ta ett beslut, till exempel vem man ska tro på.

30

4 Metod
I kapitlet redogörs avhandlingens metod och genomförande. I kapitlets inledning
preciseras avhandlingens syfte och forskningsfrågor. Vidare presenteras och
motiveras val av forskningsansats samt öppnas upp för forskningsmaterialet. I
kapitlet tydliggörs även hur undersökningsmaterialet tilldelades avhandlingens
skribent. I avsnitt 4.4 beskrivs undersökningens genomförande och dataanalys samt
undersökningens fenomenografiska kategorisering behandlas. I kapitlet redogörs
även för undersökningens trovärdighet, tillförlitlighet och etik.

4.1 Syfte och forskningsfrågor
Syftet med min avhandling var att belysa verksamma lärares reflektioner och
förståelse kring möjligheter med den samtida bilderboken. Undersökningen utfördes
genom en kvalitativ fenomenografisk analysmetod där mitt empiriska datamaterial
bestod av 40 reflektionstexter, skrivna av verksamma lärare i grundskolan samt andra
stadiets utbildning, vilka har analyserats för att öka förståelsen för användningen av
samtida bilderböcker och grafiska romaner i undervisningen. Utgående från syftet
formulerades följande forskningsfrågor:
1. Vilka reflektioner gör lärarna kring den samtida bilderboken efter
videoföreläsningen?
2. Hur vill lärarna tillämpa kunskapen om samtida bilderböcker i den egna
undervisningen?

4.2 Val av forskningsmetod
Inom forskning i pedagogik gör forskare enligt Denscombe (2018, s. 23) vanligtvis
skillnad mellan kvalitativ och kvantitativ forskningsmetod. I min avhandling har jag
valt att utgå från en kvalitativ forskningsmetod. I en forskningsmetod av kvalitativ
karaktär ämnar forskaren tolka och undersöka ett insamlat datamaterial medan
forskaren i en kvantitativ forskningsmetod försöker beskriva verkligheten och
komma fram till resultat genom att fokusera på användningen av siffror och statiska
modeller. Den kvalitativa forskningsanalysen inkluderar vanligtvis få informanter
som motsats till den kvantitativa forskningsmetoden, vilken innefattar ett större antal
31

informanter. Uljens (1989, s. 8) betonar att varje forskare bör enligt bästa förmåga
välja sådana angreppssätt och analysmetoder som är lämpliga för de aktuella
forskningsproblemen. Avhandlingens syfte samt eventuella forskningsfrågor avgör
valet av forskningsansats (Wallén, 1996).
Fejes och Thornberg (2009, s. 31) har listat några relevanta punkter vid val av
metodansats. Inledningsvis bör beslut tas kring vilket fenomen som ska studeras samt
granska tidigare forskning inom området för att avgöra hur ens forskning kan bidra
till diskussionen. Därefter väljs en metodansats som lämpar sig för att studera det
valda fenomenet. Forskaren lägger ett perspektiv på fenomenet utifrån den valda
metodansatsen, och det är forskarens ansvar att överväga vilken ansats som bäst
lämpar sig för att undersöka fenomenet. Vidare måste forskaren besluta vilken
datainsamling som är nödvändig inom ramarna för den valda metodansatsen och hur
analysen av data genomförs.
I min analys av de 40 reflektionstexterna använde jag mig av en kvalitativ
forskningsmetod. I reflektionstexterna besvarade verksamma lärare en kursuppgift
till videoföreläsningen Litteraturdidaktik, bilderböcker och grafiska romaner i teori
och praktik (Westergård, 2020), med frågan varför och hur använda samtida
bilderböcker i undervisningen. En kvalitativ fenomenografisk forskningsansats är
lämplig i min undersökning eftersom undersökningens fokus ligger på verksamma
lärares uppfattningar av en företeelse, det vill säga den samtida bilderbokens
mångdimensionella användning i undervisningen. Ahrne och Svensson (2015, s. 10)
konstaterar att kvalitativ data inte mäts, utan istället räcker det med att konstatera att
data finns samt hur de fungerar och i hurudana situationer de förekommer.
I och med att alla kvalitativa studier är unika innebär det även att det analytiska
arbetssättet är unikt till sin karaktär. Eftersom forskarens egna tolkningar och
erfarenheter inom kvalitativa undersökningar ses som en tillgång möjliggör det att en
unik och djupgående undersökning kan skapas. Å andra sidan kan självdisciplinen,
de personliga känslorna, forskarens färdigheter, nivå på utbildning, intellekt samt
kreativitet även bidra till att undersökningen ifrågasätts och ses som mindre
tillförlitlig. (Fejes & Thornberg, 2009, s. 32).

32

4.3 Fenomenografi som metod
Fenomenografi är en kvalitativt orienterad empirisk forskningsansats. Det som gör
forskningsansatsen kvalitativ är syftet att gestalta eller beskriva ett meningsinnehåll.
Inom fenomenografin är det människors uppfattningar av olika sätt att se på
omvärlden som är det meningsinnehåll vilket intresserar. Forskare inom
fenomenografin ämnar beskriva, analysera, tolka och försöka förstå människors
uppfattningar. Den bakomliggande orsaken till detta är att inom fenomenografin
utgås det ifrån att företeelser i världen kan ha olika betydelse för olika människor.
(Uljens, 1989, s. 10.)
Uljens (1989, s. 10) menar att det är vanligt att använda orden uppfattning och åsikt
synonymt med varandra, och begreppen är ofta utbytbara i vardagstal. Dock är det
centrala begreppet inom fenomenografin just uppfattningar, och inte åsikter. Men
ordet ges en lite annan betydelse än den som används i vardagsspråket.
Nyansskillnaden framkommer tydligt då forskare inom fenomenografin hänvisar till
att de analyserar människors uppfattningar av olika företeelser och inte människors
uppfattningar om olika företeelser. Vidare avses det med uppfattningar av något
människans grundläggande förståelse av något, medan uppfattningar om något avser
människans val att göra något till föremål för medveten reflektion och därtill tillägga
denna tanke en värdering. Vad detta fenomen i grund och botten betyder för den
enskilda individen eller det grundläggande sätt på vilket individen förstår fenomenet
är det som kallas individens uppfattning av fenomenet. Det är detta ovannämnda
fenomenograferna är intresserade av, att beskriva hur ett fenomen gestaltar sig för
individen.
Praktiskt sett följer fenomenografin enligt Uljens (1989, s. 10–11) en viss
arbetsordning och forskningsarbetet innehåller vissa väsentliga komponenter.
Inledningsvis fokuserar fenomenografen på en företeelse i omvärlden för att därefter
välja ut en eller flera aspekter av företeelsen som är av intresse. Till näst genomför
forskaren intervjuer om individers uppfattningar av företeelsen eller det aktuella
problemet för att sedan transkribera de bandade intervjuerna, det vill säga utsagorna
av uppfattningen skrivs ut på papper. Då intervjuerna transkriberats är nästa
arbetsmoment att analysera de skriftliga utsagorna för att slutligen resulterar

33

analysen i beskrivningskategorier. Denna sammanfattning visar i det stora hela de
olika steg som tillämpas i fenomenografiska studier.
Kunskapsintresset ligger enligt Uljens (1989, s. 11–12) och Dahlgren och Johansson
(2019, s. 179) i att fånga, för att därefter beskriva, analysera och tolka hur människor
uppfattar fenomen i sin omvärld på olika sätt. Detta med fokus på och utgångspunkt i
en viss företeelse i omvärlden. Vidare innebär det att en eller flera aspekter av
företeelsen avgränsas för den enskilda undersökningen. Genom att fokusera på
företeelsen ur en bestämd aspekt kan forskaren specificera och avgränsa
problemställningen. En eller fler forskningsfrågor formuleras för att med hjälp av
dem försöka komma åt olika aspekter av fenomenet. Samtidigt innefattar detta skede
även litteraturstudier kring det aktuella ämnet. Till näst väljs de personer eller den
grupp människor ut vars uppfattningar intresserar i studien. Antalet respondenter har
i fenomenografiska studier varierat mellan 10 och 300. Av praktiska skäl bör antalet
deltagare begränsas eftersom intervjuerna är djupgående och varierande långa, allt
mellan 15 minuter och 2 timmar. Under intervjuerna försöker forskaren försäkra sig
om att fånga deltagarens uppfattningar av företeelsen. Intervjuerna bandas för att
sedan transkriberas ordagrant.
Följande steg i undersökningsprocessen är att analysera utsagorna, det vill säga de
utskrivna intervjuerna. Arbetet består av såväl analys som av tolkning med en
strävan till att förstå meningsinnehållet i varje enskild intervju. Genom att jämföra
likheter och avvikelser i de uttryckta uppfattningarna försöker forskaren dela in
utsagorna i innebördsmässigt olika kategorier. De enskilda kategorierna formuleras
på ett sådant sätt att de så bra som möjligt reflekterar eller karakteriserar
kategoriernas meningsinnehåll. De karakteriseringar som framkommer av utsagorna
kallas beskrivningskategorier, vilka har utvecklats ur det som uttalats under
intervjuerna. (Uljens, 1989, s. 11–12).
Inom fenomenografin är det mest centrala begreppet uppfattning. Marton och
Svensson (refererad i Uljens, 1989, s. 19) har beskrivit begreppet uppfattningar på
följande sätt;

34

Uppfattningar står ofta för det som är underförstått, det som inte behöver sägas,
eftersom det aldrig varit föremål för reflexion. De utgör den referensram inom vilken
vi samlat våra kunskaper eller den grund på vilken vi bygger våra resonemang.

Att beskriva uppfattningar kan enligt Uljens (1989, s. 21–23) ses som ett
interdisciplinärt forskningsområde eftersom det inom flera vetenskapsområden finns
intresse för att beskriva människors uppfattningar. Inom fenomenografin görs det
skillnad på två aspekter av en uppfattning. Vad-aspekten fokuserar på föremålet för
tänkandet, och föremålet kan vara av både fysisk och psykisk natur. Vad-aspekten
avgränsas av att tankegången är avgränsad. Det är den avgränsningen som kallas huraspekten, vilken är de processer som leder fram till avgränsningen av vad-aspekten.
Dahlgren och Johansson (2019, s. 188) konstaterar att resultatet inom
fenomenografin kallas för ett utfallsrum.

4.4 Undersökningsgrupp samt undersökningens genomförande
Målgruppen för fortbildningsprojektet Gränsland var verksamma klasslärare och
ämneslärare i modersmål och litteratur inom den grundläggande utbildningen och
andra stadiet samt verksamma lärare i svenska och kommunikation inom
yrkesutbildningen (Åbo Akademi, 2019). Eftersom respondenterna själva har valt att
gå fortbildningen av eget engagemang, innebär det att de gjort en överenskommelse
med sig själva för att verkligen lära sig, utvecklas och gagnas av projektet. Som
grund för undersökningen användes 40 lärarreflektionstexter. I fortbildningsprojektet
deltog verksamma förskolelärare, klasslärare, specialklasslärare och ämneslärare i
modersmål och litteratur inom den grundläggande utbildningen och andra stadiet från
runtom Svenskfinland.
Det empiriska datamaterialet, det vill säga de 40 reflektionstexterna, är resultatet av
en kursuppgift deltagarna besvarat och lämnat in till fortbildningsanordnarna.
Uppgiften att analysera reflektionstexterna erbjöds mig av professor Ria HeiläYlikallio.

Eftersom

fortbildningsprojektet

och

uppgiften

var

inom

mitt

intresseområde valde jag att acceptera erbjudandet. Utbildningsplanerare Sigrid
Ducander försåg mig därefter med nödvändig information för att kunna ta del av den
videoföreläsning som kursuppgiften till reflektionstexterna baserar sig på. Vidare
försåg hon mig med de 40 reflektionstexterna som de deltagande lärarna lämnat in

35

som en del av kurshelheten. Jag har alltså inte samlat in det empiriska datamaterialet
och har således inte kunnat påverka formulering på frågeställningen till lärarna.
Vidare

har

jag

tagit

del

av reflektionstexterna

utan

några

som

helst

identitetsavslöjande detaljer. Texterna är döpta Text 1, text 2 etcetera.
Jag valde att läsa in mig på tidigare forskning och teori inom ämnet innan jag började
analysera texterna. Genom att läsa in mig på tidigare forskning skapade jag en
helhetsbild och en förförståelse för ämnet.

4.5 Analys av data
Den process, under vilken forskaren undersöker och kategoriserar det insamlade
datamaterialet för att komma till resultat, är enligt Bogdan och Biklen (refererad i
Fejes & Thornberg, 2009, s. 32) det som definierar dataanalysen i kvalitativ
forskning. I det aktiva analysarbetet arbetar forskaren effektivt med datamaterialet
genom att först organisera det och därefter dela in det i hanterbara delar. Vidare bör
forskaren koda datamaterialet för att sedan sammanställa det och söka efter mönster.
Att skapa mening utifrån en stor mängd data kan vara utmanande i den kvalitativa
analysen, det handlar om att urskilja det av vikt från det triviala och identifiera
betydelsefulla mönster. Det analytiska arbetssättet blir per automatik unikt eftersom
varje kvalitativ studie är unik till sin karaktär. I den kvalitativa forskningen utgör de
mänskliga faktorerna såväl styrka som svaghet. Genom att tillåta mänskliga insikter
samt erfarenheter genereras nya förståelser och sätt att se på världen, häri ligger den
kvalitativa forskningens styrka. Forskningens möjliga svaghet ligger i att den är
beroende av forskaren som ett centralt redskap och resultatets kvalitet är starkt
beroende av forskaren som människa, speciellt när det kommer till analysarbetet.
Inledningsvis läste jag igenom de 40 reflektionstexterna för att skapa mig ett
helhetsintryck av dem. Den första genomläsningen gjorde jag utan att föra
anteckningar. Eftersom det var ett gediget material tog det mig relativt länge att läsa
igenom alla 40 texter. Dahlgren och Johansson (2019, s. 184) beskriver en
fenomenografisk analysmodell steg för steg. Första steget är enligt författarna att
bekanta sig med materialet, läsa materialet tills man kan det relativt bra. Efter att ha
läst igenom reflektionstexterna två gånger såg jag videoföreläsningen som texterna
baserar sig på för att ytterligare få en bättre förståelse för reflektionstexterna.

36

Fortsättningsvis förde jag inte anteckningar över det jag läste men jag kunde börja
urskilja likheter i lärarnas reflektionstexter. Därefter såg jag om videoföreläsningen
och förde noggranna anteckningar för att sedan kunna referera den korrekt.
Videoföreläsningen var dryga timmen lång och det var ett tidskrävande arbete att
anteckna innehållet.
Efter att ha antecknat relevant innehåll ur videoföreläsningen läste jag på nytt
igenom reflektionstexterna samt började anteckna vissa nyckelbegrepp i marginalen.
Enligt Dahlgren och Johansson (2019, s. 184) inkluderar det första steget i
analysmodellen att forskaren för anteckningar i materialet. Jag läste igenom
reflektionstexterna tre gånger efter att jag antecknat videoföreläsningens innehåll och
för varje gång lade jag till relevanta begrepp i marginalen. På vissa ställen insåg jag
att jag hade skrivit ner passande begrepp vid tidigare genomlästa texter och kunde på
detta vis finna ett återkommande mönster i de olika lärarnas reflektionstexter. Då jag
läst igenom och antecknat klart en sista gång läste jag ännu igenom varje anteckning
och kollade ifall jag använt samma begrepp för samma tanke i andra texter.
Följande steg i analysmodellen innebär enligt Dahlgren och Johansson (2019, s. 185)
kondensation, det vill säga ett försök att skilja ut de mest signifikanta och betydande
uttalandena. Författarna rekommenderar att konkret arbeta med papper för att sedan
rent fysiskt kunna gruppera innehållet och få en tydlig bild över de olika grupper som
gått att urskilja. Då jag såg ett tydligt mönster i de använda begreppen antecknade
jag alla på ett konceptpapper. Detta steg konstaterar Dahlgren och Johansson (2019,
s. 186) är då jämförelse mellan det utvalda innehållet sker. Forskaren försöker hitta
likheter och skillnader inom materialet. Författarna påpekar att det är viktigt att
försöka se förbi ytliga skillnader för att istället kunna upptäcka likheterna. Vidare
menar de att fenomenografins grundläggande mål är att urskilja variationer i
uppfattningar, och för att kunna göra det bör forskaren även granska materialet efter
likheter.
Efter att jag antecknat de relevanta begreppen och meningarna som jag skiljt ur i
reflektionstexterna färgkodade jag dem utifrån mina två forskningsfrågor. I steg fyra
grupperas enligt Dahlgren och Johansson (2019, s. 186) nu de funna skillnaderna och
likheterna. Det betyder att forskaren i detta skede samlar innehållet i olika grupper
för att sedan försöka koppla dem till varandra. Rosa begrepp antecknade jag under
37

min första forskningsfråga Vilka reflektioner kring och förståelse för möjligheter
med den samtida bilderboken ger lärarna uttryck för efter videoföreläsningen? och
gröna begrepp antecknade jag under min andra forskningsfråga Hur vill lärarna
tillämpa kunskapen om samtida bilderböcker i den egna undervisningen?
Följande steg, nämligen steg fem, innebär att forskaren försöker finna kärnan av
likheter i de olika kategorierna. Dahlgren och Johansson (2019, s. 187) menar att den
kritiska delen av själva analysen särskilt omfattar det skede då forskaren drar
gränserna mellan de olika uppfattningarna. Det betyder att forskaren måste avgöra
hur stor variationen inom en kategori kan vara utan att en ny kategori måste skapas.
Vidare menar författarna att det är vanligt att i början av analysen ha fler kategorier
än vad som slutligen är nödvändigt. De påpekar att steg fyra och steg fem kan
behöva upprepas tills kategorierna känns slutgiltiga.
Till näst, i det sjätte steget, är det dags att namnge kategorierna konstaterar Dahlgren
och Johansson (2019, s. 187). Genom att skapa namn åt de olika kategorierna
framstår således det mest signifikanta i materialet. Namnen på kategorierna talar om
vad de handlar om och möjliga skillnader kan urskiljas. Det är relevant att hålla
beteckningen på en kategori kort samtidigt som det är viktigt att försöka fånga
känslan i sättet att uppfatta det undersökta fenomenet. Till en början hade jag fem
kategorier som sedan utvecklades till sex, tre per forskningsfråga. Det var svårt att
namnge kategorierna och jag rådfrågade min handledare då jag var osäker på de
beteckningar jag inledningsvis jobbade med.
Följande steg, steg sju, är enligt Dahlgren och Johansson (2019, s. 187–188) den
kontrastiva fasen. I detta skede är det viktigt att granska alla utvalda begrepp och se
ifall de skulle platsa i fler än en kategori. Genom att ställa kategorierna mot varandra
och jämföra dem kan det bli åskådligt ifall begreppen kunde tänkas matcha fler
kategorier. Det är meningen att varje kategori ska vara exklusiv. Är en kategori
tillräckligt uttömmande torde de olika begreppen eller meningarna inte passa inom
fler än en kategori. Det är detta moment som brukar resultera i att flertalet kategorier
slås ihop till ett mindre antal. Det här skedet var både tidskrävande och svårt. Jag
läste igenom såväl kategorier som begrepp och försökte fundera ifall de var rätt
placerade. Detta skede upprepade jag många gånger och jag fick vara noggrann att
inte glömma bort hur jag definierat de olika kategorierna för mig själv.
38

För att överskådligt visa hur lärarna uttryckt uppfattningar av den samtida
bilderboken i undervisningen skapade jag tabeller över kategorierna under de två
forskningsfrågorna. I tabellerna framgår det tydligt att lärarna långt uttryckt likheter
i sina reflektionstexter, vilket delvis kan bero på att de alla tagit del av samma
videoföreläsning.
Jag satt systematiskt och märkte ut med x i reflektionstexterna de ställen där
forskningsfråga 1 besvarades och därtill markerade jag med initierande bokstav ifall
det kategoriserades som insikt, förståelse eller möjlighet. Vidare gjorde jag likadant
med forskningsfråga 2 men markerade nu med en cirkel de ställen som besvarade
forskningsfrågan. I cirkeln, som jag använde för att märka ut ställen i
reflektionstexterna som besvarade den andra forskningsfrågan, skrev jag in den
initierande bokstaven för den beskrivningskategori som uttrycktes. P markerade
uttryck för didaktisk planering, f för uttryck för konkret didaktiskt förverkligande
samt u för uttryck för didaktiskt förverkligande. Samtidigt markerade jag sådana
avsnitt i texterna som kunde användas i resultatredovisningen som citat för att
understryka lärarnas reflektioner och förståelse kring möjligheten med den samtida
bilderboken. Jag kunde således samtidigt förstärka trovärdigheten av mitt arbete
genom att använda direkta citat. Jag valde att citera lärarnas reflektionstexter för att
ge en tydlig bild av resultatet. Dahlgren och Johansson (2019, s. 188) påpekar att de
textavsnitt forskaren tidigare märkt ut i texterna där uppfattning av det undersökta
fenomenet uttalats nu ska reduceras till kortare och mer kärnfulla citat som ska
illustrera de olika kategorierna.

4.6 Tillförlitlighet, trovärdighet och forskningsetik
Thornberg och Fejes (2009, s. 216) konstaterar att oberoende om det är småskaliga
eller storskaliga forskningsprojekt så ställs det krav på att forskningen har gjorts samt
framställts på ett sådant sätt som visar på god kompetens och hög kvalitet. För att
visa på forskningens kvalitet bör trovärdighet, tillförlitlighet och forskningsetik inom
all vetenskaplig forskning förklaras och förtydligas för att visa på dess kvalitet. På
grund av att min undersökning är fenomenografisk är det svårt att bevisa
trovärdigheten. Detta eftersom den fenomenografiska forskningsansatsen baserar sig
på individens personliga uppfattning av fenomen i omvärlden konstaterar Uljens
(1989, s. 57).
39

Denscombe (2004, s. 211–212) poängterar att inom forskning betyder etik helt
praktiskt vad forskaren bör eller inte bör göra. Forskaren bör undvika oriktiga
framställningar i sitt sätt att hantera informanterna och även deras identitet samt
intressen bör skyddas. Forskaren måste avgöra ifall det är möjligt att garantera en
konfidentiell hantering av den information som forskaren får tillhanda. Eftersom jag
varken vet namn, kön eller ålder på de lärare som deltagit i fortbildningsprojektet kan
jag konstatera att deras identitet samt intressen skyddats. Även lärarnas
reflektionstexter har förvarats så att enbart jag som forskare kunnat ta del av dem,
vilket innebär att all information behandlats konfidentiellt.
För att kunna klassa tillförlitligheten som hög i en undersökning så menar
Denscombe (2018, s. 388) och Trost (2010, s. 131) att samma resultat borde uppnås
ifall

undersökningen

genomfördes

vid

en

annan

tidpunkt.

Eftersom

de

reflektionstexter jag har analyserat i denna avhandling handlar om lärares
reflektioner kring den samtida bilderboken i undervisningen skulle resultatet högst
troligen skilja sig en del ifall en identisk undersökning gjordes med en ny grupp
lärare. Ändå tror jag resultatet skulle vara snarlikt eftersom reflektionstexterna
baserar sig på en videoföreläsning. Ifall en ny grupp lärare skulle ta del av samma
videoföreläsning och besvara samma kursuppgift så tror jag ändå inte svaren skulle
skilja sig markant.
Denscombe (2018, s. 386) menar att frågan om tillförlitlighet handlar om på vilka
grunder forskaren kan hävda att tillämpade metoder ger data på ett konsekvent sätt.
Med tillförlitlighet menas även att alla respondenter ska svara på samma frågor och
utgå från samma utgångspunkt (Denscombe, 2018, s. 419). Ett annat begrepp som
refererar till i vilken utsträckning den genomförda forskningen och den eller de
använda metoderna verkligen försöker undersöka de som avsetts undersökas är
validitet. (Thornberg & Fejes, 2009, s. 218). På vilka grunder forskaren hävdar att
data är relevanta, korrekta och precisa avgör frågan om forskningens validitet enligt
Denscombe (2018, s. 386). Begreppet validitet diskuteras vanligen i förhållande till
interna samt externa faktorer och hänvisar till relevans, noggrannhet och precision i
data. Alla lärare som deltog i fortbildningsprojektet har haft tillgång till samma
videoföreläsning och samtliga respondenter har svarat på samma kursuppgift.
Denscombe (2018, s. 385) poängterar att forskning av bra standard bygger på

40

användandet av data av god kvalitet. Forskningens karaktär är delvis avgörande för
huruvida tillvägagångssättet lämpar sig för att uppnå godkänd kvalitetsnivå. Vidare
menar han att kvaliteten i data inte ensam är avgörande för god kvalitet och det är
något forskaren måste förtydliga. Denscombe (2018, s. 418) menar att ifall direkta
citat används i en undersökning så stärks tillförlitligheten och trovärdigheten. I min
resultatredovisning har jag valt att använda mig av citat ur reflektionstexterna
eftersom läsaren på så vis personligen kan bedöma forskningen utifrån citaten.
Inom forskning syftar begreppet trovärdighet på att undersökningen verkligen mäter
det som ämnas mätas. Den data som samlas in ska vara av direkt betydelse för
undersökningen. I min avhandling är syftet att belysa verksamma lärares reflektioner
och förståelse kring möjligheter med den samtida bilderboken. De forskningsfrågor
som besvarats i analysen är direkt kopplade till min avhandlings syfte, vilket enligt
Denscombe betyder att trovärdigheten i avhandlingen är hög. Inom forskning menas
det även med trovärdighet att resultaten från forskningen bör ge en förtydligad bild
av forskningsfrågorna samt syftet med forskningen för att på så vis kunna höja
undersökningens trovärdighet. All forskning som består av data om eller från
informanter kräver en exakt granskning kring etiska aspekter. Forskningen bör
således följa olika etiska principer för att kunna påvisa att ingen har tagit skada under
forskningen. (Denscombe, 2018, s.439).
Det fanns färdigt forskningstillstånd på de reflektionstexter som min avhandling
grundar sig på eftersom projektet Gränsland var ett forskningsprojekt. Lärarna som
har skrivit reflektionstexterna är i min avhandling anonyma, jag har inte tagit del av
deras personuppgifter, så som namn, kön, ålder eller arbetsplats. Detta för att hålla
forskningen så neutral som möjligt. Tack vare lärarnas anonymitet minimeras enligt
Denscombe (2018, s. 439) riskerna för att deras personuppgifter sprids eller skadas
under forskningens gång. Texterna var då de tilldelades mig namngivna Text 1–Text
40. Det gör det möjligt för mig att hänvisa till en specifik text och ändå hålla lärarnas
anonymitet.

41

5 Resultatredovisning
I kapitlet presenteras reflektionstexternas resultat. Resultatet redovisas genom
exempel och citat ur texterna. Vid analys av de 40 reflektionstexterna kunde sex
kategorier urskiljas som besvarade de två forskningsfrågorna. I kapitlets första
underavsnitt redogörs för lärarnas reflektioner kring samtida bilderbokens
mångdimensionella möjligheter i undervisningen för att därefter belysa lärarnas
argument för framtida användning av bilderböcker i den egna undervisningen.

5.1 Lärarnas reflektioner kring samtida bilderbokens
mångdimensionella möjligheter i undervisningen
Tabellen nedan visualiserar reflektionstexterna samt vilka uppfattningar av den
samtida bilderbokens mångdimensionella möjligheter i undervisningen lärarna valde
att nämna i sin reflektionstext. Där det inte finns ett kryss i rutan, innebär det att
läraren i fråga inte har nämnt den beskrivningskategorin i sin reflektionstext.
Utgående från tabellen kan det nämnas att 25 lärare nämnde alla tre
beskrivningskategorier. Det kan ifrågasättas ifall de lärare som inte nämnt alla
beskrivningskategorier i sin reflektionstext har gjort de för att de anser att det är en
självklarhet att jobba med bilderboken i undervisningen eller ifall de efter
videoföreläsningen inte ser ett behov eller möjligheter med bilderboken i
undervisningen. Inte ser den som en nödvändig resurs i litteraturundervisningen.
Kursuppgiften fick besvaras tillsammans med andra deltagare i kursen och därför
finns det reflektionstexter som är identiska men individuellt inlämnade. Text 22, 24
och 25 är identiska till innehållet och har således skrivits i grupp för att sedan lämnas
in individuellt. Likaså är text 35 och 38 skrivna tillsammans för att sedan lämnas in
var för sig.

42

Tabell 1 Reflektioner kring den samtida bilderboken
Resultatredovisning av texterna: Första forskningsfrågans tre kategorier.
1.

Vilka reflektioner gör lärarna kring den samtida bilderboken efter

videoföreläsningen?
Insikter
Text 1

Förståelse
x

Text 2

Möjligheter

x

x

x

x

x

x

Text 3

x

Text 4

x

Text 5

x

x

x

Text 6

x

x

x

Text 7

x

x

x

x

x

Text 8

x

Text 9

x

Text 10

x

x

x

Text 11

x

x

x

Text 12

x

x

x

Text 13

x

Text 14

x

x

x

Text 15

x

x

x

Text 16

x

x

x

Text 17

x

x

x

Text 18

x

x

Text 19

x

x

x

Text 20

x

x

x

Text 21

x

x

x

Text 22

x

x

x

Text 23

x

x

Text 24

x

x

x

Text 25

x

x

x

Text 26

x

x

x

Text 27

x

x

x

43

Text 28

x

x

x

Text 29

x

x

x

Text 30

x

x

x

Text 31

x

x

x

Text 32

x

x

x

Text 33

x

x

x

Text 34

x

Text 35

x

x

x

Text 36

x

x

x

Text 37

x

x

x

Text 38

x

x

x

Text 39
Text 40

x
x

x

x

5.1.1 Insikt
I den första beskrivningskategorin presenteras de fall då lärarna i sina
reflektionstexter nämnt att de under eller efter föreläsningen kommit till någon insikt
kring de mångdimensionella möjligheterna med den samtida bilderboken i
undervisningen. Med insikt avser jag en plötslig tankemässig omstrukturering
angående den samtida bilderboken. Majoriteten av lärarna har uttryckt någon form av
insikt i sin reflektionstext, endast sex reflektionstexter saknade uttryck för insikt.
Lärarna har i sina texter framfört olika insikter de kommit fram till. Jag har valt att
nedan presentera några av dessa reflektioner i form av direktcitat ur
reflektionstexterna.
Text 1: I föreläsningen kom det som förslag att använda bilderboken som
ingång till diskussion kring olika teman som genus, etnicitet, samhället och
naturen. Det blev en positiv upplevelse för mig där jag insåg vilken kraft
bilderböcker kan ha i undervisningen och vid inledning av teman som känns
svåra eller utmanande.
Text 16: Bilderboken är mångsidig och det är en text som, när den är som
bäst, kan leda till givande diskussioner och insikter.
44

Efter videoföreläsningen konstaterar lärarna att den samtida bilderboken kan fungera
som ingång till diskussioner kring olika teman. De ansåg även att den fungerar
ypperligt som utgångspunkt då ett nytt tema eller en temahelhet ska introduceras. De
resonerade att avstampet kan ske i bilderboken för att man sedan kan studera ett givet
närmare. Vidare reflekterade de kring bilderboken som grund för diskussioner och
vilka insikter den kan bidra med.
Text 2: Mia Österlund säger inledningsvis i föreläsningen att vi har fått en
ökad visuell läskunnighet men också ett behov av att lära ut visuell
läskunnighet idag. Jag fastnade för det där, för det svarar på ett tydligt sätt på
den första frågan i den här uppgiften, dvs. ”varför använda samtida
bilderböcker i undervisningen?”. Jo, för att det finns ett behov av denna typ
av litteratur.
Text 11: Vi omges allt mer av bilder och symboler och därför behövs en ökad
visuell läskunnighet.
Lärarna ansåg att visuell läskunnighet är en viktig kompetens att behärska i dagens
bildsamhälle. Därför finns det också ett behov av eller en efterfrågan på samtida
bilderböcker för att öva, upprätthålla och förstärka läskunnigheten hos elever och
studerande.
Text 5: Den här föreläsningen gav mig en nytändning vad gäller bilderböcker.
Jag tycker att det var roligt att höra att bilderböcker har fått ett uppsving i vår
digitaliserade värld! … Det som jag kanske inte har tänkt på tidigare är
aspekten att vi också kan öva kritiskt tänkande och lära oss att analysera via
skönlitteraturen.
Text 7: I läroplanen talas det mycket om multilitteracitet och då går tankarna
fort till det digitala. En bilderbok är på många sätt multimodal. Där finns
både bild och text och vid högläsning tillkommer rösten.
Text 40: Det var ändå en trösterik tanke för den inte så teknikkunniga att
multimodalitet också kan innebära läsning och analys av bilderböcker och
grafiska romaner. Det behöver inte vara svårare än så.

45

Efter videoföreläsningen upplevde merparten av lärarna att de fått inspiration kring
huruvida de kan tillämpa den samtida bilderboken. De reflekterade kring den
renässans bilderboken genomgått och var positivt inställda till bilderbokens uppsving
i samhället. Lärarna uttryckte en slags lättnad över den samtida bilderbokens
uppsving som motvikt till den digitalisering som skett såväl i skolvärlden som
överlag i samhället. Vidare reflekterade de kring den samtida bilderboken som ett
multimodalt verktyg och tanken att bilderboken kan vara multimodal var för många
av lärarna en tankeväckare. Aspekten att bilderboken kan fungera som verktyg för att
öva kritiskt tänkande var ny ansåg lärarna.
Text 10: Den samtida bilderboken i undervisningen kan och bör användas
inom samtliga skolämnen och kompetenser. Bilderboken är ”bred”. Det finns
inga gränser, utan litteraturen och bilderna når utöver ett specifikt skolämne.
Bilderboken ger nycklar till helhetsskapande, helheltsundervisning och
multilitteracitet.
Text 17: Det mest spännande med föreläsningen tycker jag ändå var att man
kunde betrakta modersmålsämnet som konstämne, att inkludera teater, drama
och kreativt skrivande i ämnet, utöver lässtrategier och språkutveckling.
Text 31: Att ta in bilderböcker (och skönlitteratur överlag) i andra ämnen än
modersmålet tycker jag är genialiskt och borde uppmuntras mera.
Lärarna ansåg att den samtida bilderboken är ett multikonstverk som kan användas
såväl i ämnesintegrerad undervisning som i helhetsundervisning. Vidare ansåg de att
den samtida bilderboken kan vara kompetensutvecklande hos eleverna.
Text 13: Det har skett ett paradigmskifte, från att vara böcker som riktar sig
till små barn till böcker som även har något att säga till vuxna och bli ett
medium där författare och illustratörer ofta väljer att experimentera med form
och innehåll.
Text 14: Bilderboken av i dag skiljer sig en hel del från tidigare bilderböcker.
Från att främst ha förmedlat illustrerade pekpinnar har de nu blivit litterära
och visuella multikonstverk från pärm till pärm.

46

Text 22, 24 & 25: Tanken att läsning av bilderböcker är multimodal var ny
för oss. En annan insikt var ju att bilderboken inte nödvändigtvis är skriven
för de yngsta barnen utan bilderboken även kan vara skriven för äldre läsare.
Efter videoföreläsningen reflekterade lärarna kring det paradigmskifte som
bilderboken genomgått. Lärarna ansåg att den samtida bilderboken är en
allåldersbok, det vill säga en bok för alla åldrar, och därför lämpar den sig i
undervisningen oberoende av stadium.
Text 36: Att bilderböckerna speglar hur samtiden ser ut är mycket intressant.
Lärarna ansåg att den samtida bilderboken fungerar som samhällsförankring och
återspeglar aktuella samtida samhälleliga fenomen. Sammanfattningsvis ansåg
merparten av lärarna att de kommit till nya insikter kring den samtida bilderboken
som ett resultat av videoföreläsningen.

5.1.2 Förståelse
Underavsnittet behandlar lärarnas uttryckta reflektioner med fokus på förståelse för
användning av den samtida bilderboken. Med förståelse menar jag att lärarna
begriper eller inser vad den samtida bilderboken kan tillföra vid användning. Av
lärarna hade 36 uttryckt någon slags reflektion över förståelse för användning av den
samtida bilderboken i sina reflektionstexter.
Text 2: Inledningsvis talar Österlund om the pictorial turn och att dagens
samhälle är bildorienterat där multimodala texter är en självklar del. Det här
är anledning nog att vi behöver öka elevernas visuella läskunnighet och lära
dem olika strategier för visuellt läsande för att förbereda dem inför de olika
visuella intryck som de möter till exempel på nätet. … När man läser och
tolkar bilderböcker i klassrummet är jag enig med Höglund, Österlund och
Åkerholm om att man behöver förse eleverna med grundläggande
analysverktyg så att de kan samtala om, förstå och tolka den ofta komplexa
samverkan mellan ord och bild.
Text 16: Om vi kan känna på boken, läsa texten, lyssna på texten via
högläsning och dessutom titta på bilderna får vi med många modaliteter. …

47

Parallellerna som dras till musik och dikt, betonandet av modersmålsämnet
som ett estetiskt ämne samt det faktum att bilderboken ger oss möjligheter att
jobba med hela verk på ett effektivt sätt är också inslag som inspirerar mig
och ger mig idéer.
Text 26: Och många bilderböcker är ju, precis som det konstateras i
diskussionen, multikonstverk som riktar sig till en bredare publik än bara
småbarn.
Lärarna uttryckte förståelse för användning av den samtida bilderboken som svar på
ett samtida behov i vårt bildorienterade samhälle, detta i och med ”the pictorial turn”
som Österlund nämnde i videoföreläsningen. De uttryckte förståelse för hur den
samtida bilderboken kan användas som ett grundläggande analysverktyg då eleverna
utvecklar läskunnighet och lässtrategier. Vidare reflekterade de kring användningen
av den samtida bilderboken för elevernas förståelse för bilderbokens metaspråk och
begrepp så som ikonotext.
Text 5: Via skönlitteraturen får vi lästräning och övar upp ordkunskap.
Litteraturen är ett kulturarv och det hör till allmänbildningen att läsa.
Skönlitteraturen ger oss en njutning när vi läser och eleverna har rätt att ta del
av modern och samtida litteratur parallellt med klassiska sagor.
Text 14: Bilderboken kan jämföras med teater, film, musik, poesi.Med hjälp
av den kan man skapa stämning eller ha den som utgångspunkt för att skapa
något av dessa. … Bilderböckerna fungerar då det gäller att lära sig olika
färdigheter, de är allmänbildande och bildande, de förmedlar kulturarv, de
kan vara en estetisk upplevelse, de kan skapa stämning och skapa ingångar
till många ämnen. Det är därför bilderböcker är så användbara i
undervisningen.
Text 27: Det finns mycket bilder i elevernas värld, både i sociala medier och
spel och de behöver bli medvetna om dem och träna på att tolka bilderna och
då kan det vara bra att starta med en gemensam bilderbok.
Text 32: Bilderboken ger oss allmän- och kunskapsbildning, större ordförråd
samt ett mänskligt och filosofiskt tänkande. Genom boken kan vi ytterligare
48

lära eleverna att tänka kritiskt. Ett kritiskt tänkande sammanvävt med
bokanalyser kan ge eleverna så mycket mer också i andra sammanhang än i
skönlitterära.
Efter videoföreläsningen uttryckte lärarna förståelse för den samtida bilderboken
som ett verktyg för elevernas språkutveckling. De ansåg att den samtida bilderboken
är såväl allmän, - som kunskapsbildande och de uttryckte förståelse för hur
användningen av bilderboken kan lära samt utveckla elevernas kritiska tänkande.
Lärarna reflekterade även kring hur bilderboken kan utveckla elevernas estetiska
förståelse och tillföra estetiska upplevelser.
Text 13: Den traditionella textens roll har destabiliserats i ett samhälle som
blir mer och mer medialiserat. Men vikten av litteratur som ämnesstoff kan
argumenteras för dess funktion som ett medel för kommunikation och för
demokratisk fostran.
Text 33: Jag håller med föreläsarna i många av argumenten för att läsa
bilderböcker, men för mig blev två av argumenten viktigare än andra. Det är
en medborgerlig rättighet att få njuta av berättelser och estetiska bilder.
Efter videoföreläsningen har lärarna uttryckt förståelse för den samtida bilderboken
som verktyg för demokratisk fostran men även uttryckt förståelse för bilderboken
som alla elevers medborgerliga rättighet att få ta del av.
Text 23: Upplevelsen av att ha läst en hel bok behöver uppmärksammas för
att uppmuntra eleverna att läsa mera och känna stolthet och njutning över att
ha fått ta del av en berättelse.
Text 28: Den kräver en hel del av läsaren då det också krävs kunskap i att
läsa bilder och tolka det. Det mångbottnade märks i tematik och
berättarteknik och den breda publiken den riktar sig till.
Text 31: Bilderboken gör också att det känsliga hålls lite på avstånd. Det är
lättare att vi pratar om någon annan.

49

Lärarna har efter videoföreläsningen uttryckt förståelse för hur användningen av den
samtida bilderboken kan bidra med läsglädje och känslan av att lyckas då alla elever
kan läsa ett eller flera verk eftersom det finns bilderböcker i olika svårighetsgrader.
Sammanfattningsvis uttryckte 36 av 40 lärare efter videoföreläsningen någon form
av förståelse för hur användningen av den samtida bilderboken kan tillföra ett
mervärde. Alltså kan det konstateras att lärarna har förståelse kring möjligheter med
användningen av den samtida bilderboken.

5.1.3 Möjligheter
Ett flertal lärare, närmare bestämt 37 av 40, nämnde i sina reflektionstexter vilka
möjligheter den samtida bilderboken kan tillföra. Nedan listar jag utvalda direktcitat
för att belysa lärarnas reflektioner kring vilka möjligheter den samtida bilderboken
tillför.
Text 1: Bilderböcker lär barn multilitteracitet eftersom bilderna och texterna
kan berätta historien ur olika perspektiv (barn - vuxen) eller olika sidor av
samma historia (samhällsklass). De bjuder också på möjlighet att jobba
ämnesövergripande och kan ge inspiration till olika arbeten med eleverna.
Text 2: Under samtalets gång lyfts bilderbokens samhälls- och normkritiska
funktion fram, vilket visar på möjligheten att arbeta med bilderboken i andra
skolämnen än modersmål och litteratur, men även potentialen att samarbeta
över ämnesgränserna.
Text 7: Genom att diskutera vad vi ser och läser samt hur vi tolkar bilderna
och texten kan vi tillsammans vidga varandras vyer. Genom diskussionerna
lär sig eleverna att analysera tankesätt som de kan överföra till andra
sammanhang. … Genom att använda samtida bilderböcker i undervisningen
är det lättare att diskutera aktuella teman i elevernas liv. För bilderboken är
snabb på att ta in samtidens barndom och föräldraskap. Där behandlas bland
annat könsroller, klasskillnader och vardagsproblem.
Text 10: Många bilderböcker tangerar samhällsfrågor. Via den samtida
bilderboken får läsaren upp ögonen för vad som just nu händer i samhället.

50

Efter videoföreläsningen reflekterade lärarna kring hur den samtida bilderboken
tillför möjligheten att aktualisera samhällsfrågor så som genus, normer,
klasskillnader med mera och på så vis vidga egna och andras vyer. Lärarna ansåg att
den samtida bilderboken tillför möjligheten att tillsammans med eleverna reflektera
kring olika perspektivskiften.
Text 4: Att läsa bilderböcker kan vara ett sätt att sänka tröskeln till
litteraturen och hjälpa till att väcka läshungern hos barn.
Lärarna gav uttryck för förståelse för vilka möjligheter den samtida bilderboken
tillför eleverna för att sänka tröskeln till läsning, samt vilka möjligheter den tillför i
arbetet med att väcka elevers läslust.
Text 21: Det finns bilderböcker som behandlar de flesta områden och de ger
rum för tolkningar, öppnar upp för bildspråk och kan konkretisera problem
eller starta diskussioner.
Text 31: Svåra eller känsliga ämnen som psykiskt illamående, utanförskap,
fattigdom, kulturella skillnader eller sjukdom och död tycker jag är utmärkta
att ta upp i bilderbokens sällskap, just därför att det är situationer vi som
människor måste tolka på olika sätt.
Efter videoföreläsningen uttryckte lärarna förståelse kring de möjligheter den
samtida bilderboken tillför diskussioner kring aktuella teman som annars kunde vara
svåra att lyfta eller greppa.
Text 32: Innehållet och framförallt bilderna kan användas på många olika sätt
för att aktivera och lära eleverna. Att högläsa i klassen kan skapa en viss
önskad stämning och enbart bladbläddrandet skapar en dramaturgi, likt
teaterföreställning. Genom bilderboken kan vi skapa njutning för eleverna
och ge dem möjligheter till gamla klassiker såväl traditioner.
Lärarna ansåg även att den samtida bilderboken tillför möjligheten att skapa njutning
och väcka känslor hos eleverna. Som flera av lärarna nämnt har den samtida
bilderboken

potential att tillföra

något,

vilket

betyder

att lärarna efter

videoföreläsningen har förståelse kring möjligheterna med den samtida bilderboken.

51

5.2 Lärarnas argument för framtida användning av bilderböcker
i undervisningen
Tabellen nedan visualiserar reflektionstexterna och de tillfällen i texterna då lärarna
uttryckt sätt för hur de vill tillämpa kunskapen om samtida bilderböcker i den egna
undervisningen. Där det inte finns ett kryss i rutan, innebär det att läraren i fråga inte
har nämnt den beskrivningskategorin i sin reflektionstext. Kursuppgiften fick
besvaras tillsammans med andra deltagare i kursen och därför finns det
reflektionstexter som är identiska men individuellt inlämnade. Text 22, 24 och 25 är
identiska till innehållet och har således skrivits i grupp för att sedan lämnas in
individuellt. Likaså är text 35 och 38 skrivna tillsammans för att sedan lämnas in var
för sig.
Tabell 1 Tillämpning av kunskapen om samtida bilderböcker
Resultatredovisning av texterna: Andra forskningsfrågans två kategorier.
2. Hur vill lärarna tillämpa kunskapen om samtida bilderböcker i den egna
undervisningen?

Text 1

Uttryck för

Uttryck för

Uttryck för

didaktisk

konkret didaktiskt

didaktisk

planering

förverkligande

utveckling

x

Text 2

x

x

x

Text 3

x

Text 4

x

x

Text 5

x

x

Text 6

x

Text 7

x

x

x

Text 8

x

x

x

x

x

Text 9

x
x

Text 10

x

x

Text 11

x

x

x

Text 12

x

x

x

Text 13

x

x

x
52

Text 14

x

x

x

Text 15

x

x

x

Text 16

x

x

Text 17

x

Text 18

x

Text 19

x

Text 20

x

Text 21
Text 22

x

x
x

x
x

x

x

x

x

x

Text 23

x

Text 24

x

x

Text 25

x

x

Text 26

x

x

x

Text 27

x

x

x

Text 28

x

x

Text 29

x

x

Text 30

x

x

Text 31

x

x

Text 32

x

Text 33

x

x
x

x

x

Text 34
Text 35

x

Text 36

x

x

Text 37

x

x

Text 38

x

x

Text 39

x

x

x

Text 40

x

x

x

53

5.2.1 Uttryck för didaktisk planering
Efter videoföreläsningen har 33 lärare gett uttryck för didaktisk planering. Med
didaktisk planering menar jag huruvida lärarna planerar att tillämpa kunskapen om
samtida bilderböcker i den egna undervisningen. Nedan följer några direktcitat från
lärarnas reflektionstexter där de gett uttryck för didaktisk planering.
Text 5: Vi kan själva vara författare och illustratörer och skapa egna
bilderböcker. Jag känner att bilderboken ska få följa med som en röd tråd
nästa läsår, så ser vi vart vi hamnar. … Jag tänker mig att vi kunde arbeta
utifrån hur en bok är framtagen, termer kring bokens delar och förhållandet
text-bild.
Text 6: Sociala medier erbjuder ett forum som eleverna behärskar och där
visuellt berättande faller sig naturligt för många, så det är en tanke ja kommer
att lägga på minnet och förhoppningsvis kunna ta in i min undervisning i
framtiden.
Text 16: Även normkritiken utgående från bilderboken kommer jag själv att
prova på med mina studerande.
Lärarna ansåg att de tillsammans med eleverna kunde experimentera med
bilderbokens format och skapa egna illustrationer och berättelser för att så på vis lära
sig mera om bokens upplägg men även om förhållandet bild och text, ikonotexten.
De konstaterad även att de framöver kommer belysa illustratören och illustrationerna
mera ingående. De uttryckte även vilja att framöver tillämpa kunskapen om samtida
bilderböcker och möta eleverna i deras värld, nämligen sociala medier och det
visuella forum många sociala medier innebär. Ett annat tema lärarna reflekterade
kring var hur de med stöd av den samtida bilderboken kunde arbeta med normkritik.
Text 17: En rolig aktivitet var även boken om det mystiska ordet atjimpa, den
kunde jag gärna ta med i ordklassundervisningen, för att göra ämnet mer
levande och intressant.

54

Text 19: Jag tänker mig också att bilderboken kunde vara underlag för flera
andra samarbetsprojekt med exempelvis bildkonsten (färger - stämning,
perspektiv, komposition) och samhällslära (integration, politik och normer).
Text 22, 24 & 25: Vi håller med om att eleverna idag har blivit bättre på att
läsa bilder, men att prata om bilder och analysera dem är svårt och något som
vi borde lära dem, även inom andra ämnen är modersmål.
Lärarna har efter videoföreläsningen gett uttryck för hur de planerar använda
kunskapen om samtida bilderböcker i språk, - och grammatiklära men även i
helhetsundervisning

samt

ämnesövergripande.

Vidare

har

lärarna

i

sina

reflektionstexter gett uttryck för att med hjälp av den samtida bilderboken engagera
eleverna i samtida samhälleliga problem samt existentiella problem.
Text 29: Att ta in bilderböcker i en högstadieklass tror jag att kunde vara ett
sätt att få fler elever engagerade under lektionerna. … Eftersom det går så
mycket snabbare att läsa en bilderbok föreställer jag mig att jag tillsammans
med eleverna verkligen kunde analysera bilderböcker ur många synvinklar
och att alla i klassen skulle ha en chans att ”hänga med”, också svaga läsare.
Text 31: Tankarna började genast under samtalets gång snurra runt vilka
böcker vi kunde ha som klassuppsättning, hur man kan jobba i olika årskurser
och vilka ämnen som passar ihop med böckerna!
Sammanfattningsvis har majoriteten av lärarna gett uttryck för didaktisk planering
och de har gett exempel på hur de vill tillämpa kunskapen om samtida bilderböcker i
den egna undervisningen.

5.2.2 Uttryck för konkret didaktiskt förverkligande
I sina reflektionstexter har 30 lärare gett uttryck för konkret didaktiskt
förverkligande. Med konkret didaktiskt förverkligande menar jag hur de i den egna
undervisningen tillämpar kunskapen om samtida bilderböcker. Till näst följer några
direktcitat från reflektionstexterna där lärarna ger uttryck för konkret didaktiskt
förverkligande.

55

Text 4: I min undervisning använder jag mig gärna av bilder och
konkretiserar det jag vill lära ut med hjälp av bilder och konkret material.
Text 11: Det som legat mig närmast i undervisningen i de lägre klasserna är
att bilderna är ett komplement till texten eller varför inte tvärt om.
I reflektionstexterna har lärarna gett uttryck för konkreta exempel på hur de tillämpar
kunskapen om samtida bilderböcker i undervisningen. Lärarna har bland annat gett
uttryck för hur de genom arbetet med den samtida bilderboken har kunnat
konkretisera ämnesinlärningen.
Text 7: Ifall jag till exempel har någon som är elak mot sina kompisar i
klassen kan jag via en bok med det temat diskutera saken på ett neutralt sätt
med eleverna.
Lärarna har även gett uttryck för hur de konkret kan använda samtida bilderböcker i
undervisningen för att avdramatisera svåra ämnen men även använda bilderboken
som diskussionsunderlag för känsliga ämnen. Lärarna har även gett uttryck för hur
de med den samtida bilderboken som verktyg kan stärka och sammanbinda
klassandan samt öva social kompetens.
Text 8: Jag har använt bilderböcker och grafiska romaner i min
modersmålsundervisning, men efter föreläsningen förstår jag att jag kan
utvidga mina arbetsmetoder.
Text 13: I gymnasiet är det tacksamt att jobba med multimodala texter för att
utveckla läsförståelsen som behövs i det nya digitala studentprovet.
Text 14: Jag använder alltid skönlitteratur som lästräningsmaterial för
eleverna för att alla ska hitta något intressant på sin egen läsnivå.
Text 21: Storyline, min egen favorit, är ett bra sätt att arbeta med
bilderböcker och många bilderböcker öppnar upp för ämnesöverskridande
undervisning.
Text 35 & 38: Genom detta arbetssätt får eleverna träna på Multilitteraciteten
eftersom de läser många hela verk och arbetar med innehållet från olika
56

vinklar. … Slutligen passar bilderböcker, och givetvis andra litterära verk,
fint i helhetsundervisning. Att arbeta ämnesövergripande med böcker.
Sammanfattningsvis kan jag konstatera att flertalet av lärarna har gett uttryck för hur
de konkret tillämpar kunskapen om samtida bilderböcker i den egna undervisningen.

5.2.3 Uttryck för didaktisk utveckling
Efter videoföreläsningen har 28 lärare gett uttryck för didaktisk utveckling i sina
reflektionstexter. Med uttryck för didaktisk utveckling menar jag hur lärarna genom
att tillämpa kunskapen om samtida bilderböcker kan utveckla undervisningen. Nedan
följer några utvalda direktcitat från reflektionstexterna där lärarna gett uttryck för
didaktisk utveckling.
Text 1: Genom bilderböcker kan man resa i tiden. Man kan jämföra äldre och
nyare bilderböcker och fundera på hur var det förr jämfört med nu? Den här
idén gillar jag.
Lärarna har gett uttryck för didaktisk utveckling genom att tillämpa kunskapen om
samtida bilderböcker i undervisningen bland annat genom att röra sig i historisk tid
men även utveckla elevernas lokala anknytning genom att ändamålsenliga
bilderböcker.
Text 10: Samhället är överlag bildvänligt. Därför finns det också ett behov av
ökad visuell läskunnighet och att känna till metaspråket kring bilderboken.
… Genus är en sak som den samtida bilderboken hjälper till att förstå.
Text 27: Det viktiga är, tror jag, att man själv gör sig medveten om varför
man använder (bilder)böcker i undervisningen. Vad syftet är med just den
bok man för tillfället jobbar med. Den visuella läskunnigheten gör att man
börjar se bilder runt omkring sig i samhället på ett annat sätt.
Text 11: Genom lästräning utvecklar vi ordkunskapen. Ett större ordförråd
ger oss större allmänbildning o.s.v. … Vi kan med hjälp av bilderboken och
bilder i allmänhet öva eleverna att bli mera samhällskritiska och närma oss

57

ämnen som kan vara känsliga t.ex. flyktingpolitik och mera existentiella
frågor.
Text 13: Med tanke på den demokratiska fostran kan man understryka
litteraturens roll som verktyg för identitetsutveckling.
Lärarna har även gett uttryck för hur de kan tillämpa kunskapen om samtida
bilderböcker i undervisningen för att utveckla visuell uttryckskompetens och visuell
läskunnighet hos eleverna. De har också konstaterat att de med den samtida
bilderboken kan utveckla elevernas samhällsförankring.
Text 14: Eleverna kan också bli intresserade för att texten eller bilderna
bryter mot de regler de är vana vid. Utgående från böckerna kan man skapa
diskussion, träna kritiskt tänkande, analysera språk, bilder, genus eller miljö.
Text 37: Via bilderboken kan man på ett ändamålsenligt sätt uppnå det som
jag annars också tycker är viktigt då vi arbetar med litteratur, som t.ex. öva
upp ett analytiskt tänkande, diskussioner om samhälleliga och etiska frågor,
öva på att formulera sina egna åsikter och framföra dem, samt öva på
läsförmågan.
Text 39. Boken har oftast existentiella frågeställningar som man som lärare
och elev får ta ställning till och de vidgar världsbilden och synen på
människan.
Text 21: Skolan har en viktig uppgift i att ge jämlik undervisning och då
också ge chansen åt alla barn att ta del av bra litteratur. Vi kan inte utgå från
att alla barn får ta del av god litteratur hemma utan vi behöver nog i skolan
”jämna ut” den litterära klyftan som finns mellan elever.
Lärarna har gett uttryck för hur de kan utveckla undervisningen med samtida
bilderböcker och problematisera samtida samhälleliga fenomen. Sammanfattningsvis
kan jag konstatera att en stor del av lärarna har gett uttryck för didaktisk utveckling
genom att tillämpa kunskapen om samtida bilderböcker i undervisningen.

58

5.3 Fördjupning av exempel
I fördjupning av exempel har jag valt att lyfta några intressanta lärarreflektioner som
jag ännu vill belysa. Nedan följer de citat jag ansåg kunde tillföra insikt i några av
lärarnas reflektioner och förståelse kring den samtida bilderboken.
Text 22, 24 & 25: Trots de många möjligheter som bilderboken ger känns det
som om arbete med den ligger långt nere på prioriteringslistan med tanke på
allt stoff som skall rymmas i modersmålsämnet i dag. … En utmaning när
man pratar om helhetsundervisning upplever vi är tidsbristen som många
lärare upplever. Det kan vara svårt att få andra ämneslärare med på tåget,
eftersom de då upplever att de måste plocka bort något annat. Man drar sig
lite för att initiera ämnesövergripande projekt när det ibland känns som om
man får dra hela lasset själv.
Text 34: Att vara kritisk till skönlitteratur känns främmande.
Text 9: Det som föreläsningen mest gav mig var en lång lista på bilderböcker
att ta upp i undervisningen. Jag har haft en aning svårt att hitta bland de
mängder av bilderböcker som finns, så jag fick definitivt många boktips.
Utöver det var jag bekant med det mesta, eftersom jag jobbat med
bilderböcker så pass intensivt under de senaste två-tre åren.
Text 11. Vad berättar bilderna och texten eller vad berättar bilden utöver det
som står i texten är saker jag tror vi behöver öva mera på. Här känner jag
själv att det skulle vara bra med fortbildning för att få tips och idéer på hur
man kunde styra in eleverna så att de uppfattar och kan tolka det de ser i
bilderna… Där kände jag av min bristande förmåga att själv kunna tolka och
inspirera eleverna att läsa från bilderna.
Text 40: Föreläsningen kändes som en verklig vitamininjektion efter all
digitaliseringsyra.

59

6 Diskussion
Avhandlingens resultat sammanfattas i kapitlet i relation till teori samt tidigare
forskning. En klar bild av temat skapas genom att koppla resultatet till tidigare
forskning som gjorts inom samma temaområde. Efter resultatdiskussionen följer
metoddiskussionen för att avslutningsvis gå in på implikationer och förslag till
fortsatt forskning.

6.1 Resultatdiskussion
Syftet med undersökningen var att belysa verksamma lärares reflektioner och
förståelse kring möjligheter med den samtida bilderboken. Utgående från
avhandlingens syfte kunde jag formulera två forskningsfrågor. Jag har valt att
diskutera mina resultat av undersökningen utgående från de två forskningsfrågorna. I
och med att svaren på forskningsfrågorna delvis flyter samman, och jag anser att
diskussionen blir mer övergripande och tydlig, diskuteras de tillsammans istället för
åtskilt. Eftersom reflektionstexterna är baserade på Katrina Åkerholms, Mia
Österlunds och Heidi Höglunds videoföreläsning om Litteraturdidaktik, bilderböcker
och grafiska romaner i teori och praktik (Westergård, 2020) syns en tydlig likhet
mellan reflektionstexternas innehåll och föreläsarnas tankar kring den samtida
bilderboken i undervisningen. Det är därför orsak att reflektera över huruvida
reflektionstexterna reflekterar lärarnas uppfattningar av den samtida bilderboken
eller enbart redogör för det som framhölls under videoföreläsningen.
Som ett resultat av föreläsningen och kursuppgiften har lärarna varit tvungna att
reflektera kring användandet av bilderboken i undervisningen. Lärarna reflekterade
även över den egna undervisningen och hur de tidigare har jobbat, önskar jobba eller
ämnar jobba framöver. Ingemansson (2020, s. 18) samt tidigare forskning (Fodstad
Gourvennec, 2020; Kåreland, 2009) visar att de didaktiska val en lärare gör utgör
grunden för läsningens förutsättningar i skolan och vidare i livet och är
grundläggande för huruvida eleverna blir läsande människor. En kompentent lärare
är enligt Frost (refererad i Tjernberg, 2016, s. 19) en sådan lärare som reflekterar
över den egna undervisningen samt det egna arbetet. Då en lärare reflekterar över
dessa skapas en förståelse för hur den egna undervisningen ser ut och hur man som

60

lärare kan förbättra den med elevernas bästa förutsättningar i åtanke. Som ett resultat
av denna reflektion över det egna arbetet kan utveckling av den egna undervisningen
ske. Samtliga lärare har i sina reflektionstexter reflekterat kring den egna
undervisningen i samband med att de besvarat kursuppgiften vad de tar med sig från
föreläsningen om den samtida bilderboken samt varför och hur de vill använda
samtida bilderböcker i undervisningen. I och med arbetet med de egna
reflektionstexterna har lärarna varit tvungna att fokusera på den egna undervisningen
och hur de vill tillämpa den information om den samtida bilderboken som de fick ta
del av under föreläsningen. Majoriteten av lärarna visade intresse för att utveckla det
egna arbetet med den samtida bilderboken i undervisningen.
För att gå tillbaka till avhandlingens teoridel och tidigare forskning (Fodstad
Gourvennec et al., 2020; Höglund, 2017; Höglund, 2019) kopplat till lärarnas tankar
om den samtida bilderboken i undervisningen visar resultaten på att verksamma
lärare i grundskolan och andra stadiet ser en stor potential med bilderboken. De har i
enlighet med tidigare forskning (Eriksson, 2017; Höglund, 2018; Jönsson, 2019;
Kåreland, 2001; Lassén-Seger, 2014) konstaterat att den samtida bilderboken är en
allåldersbok som fått ett uppsving i vårt visuellt orienterade samhälle. Enligt tidigare
forskning (Höglund, 2018) har det skett en visuell bildvändning inom kultur och
kommunikation under de senaste decennierna som delvis förklarar detta uppsving.
Lärarna har vidare uttryckt vikten av visuell läskunnighet för att kunna förstå och ta
del av information av olik karaktär, vilket stöds av tidigare forskning (Österlund,
2014).
Den visuella vändningen syftar såväl enligt forskningen (Höglund, 2018) på det
visuellas centrala roll i olika slag av kommunikation som på vikten av att granska
visuella uttryck för att således förstå samhället i det stora hela. Eleverna är enligt
lärarna duktiga på att tyda visuell kommunikation men saknar de rätta begreppen för
att uttrycka det muntligt, vilket Edwards (2008) tangerat i tidigare forskning.
Eleverna är vana med multimodaliteter vilket kan ses som ett resultat av den
utvidgade synen på text, där fokus varit på skrivna, muntliga, visuella samt
audiovisuella uttryck. Den vidgade förståelsen av begreppet text har enligt tidigare
forskning konstaterats (Höglund, 2018) haft stor inverkan på pedagogik, didaktik
samt teorier om lärande och har utvecklats samtidigt med den multimodala synen på

61

kommunikation och lärande. Det kan däremot tänkas att ifall eleverna inte behärskar
visuell läskunnighet, varken blir instruerade i uppgiften eller vet vad som förväntas
av dem och diskussionen kring det lästa uteblir, kan de didaktiska implikationerna i
värsta fall leda till att poängen med att läsa bilderböcker går förlorad. Därför är det
otroligt viktigt att lärare har ett uttalat mål med bilderboksläsningen, för att undvika
lärsituationer där eleverna inte ges de rätta verktygen för att handskas med
bilderboksläsandet.
Tidigare forskning (Almgren White, 2020; Fodstad Gourvennec et al., 2020;
Österlund, 2014) stöder lärarnas reflektioner kring huruvida bilderboken är ett
multikonstverk som inte enbart tränar verbal och visuell läskunnighet utan som även
stödjer eleverna i det egna jagets utveckling och utvecklar en förståelse för samtida
samhälleliga fenomen så som genus, normer, etnicitet, flykt och klimat med mera.
Utvecklingen kring den visuella vändningen har enligt tidigare forskning (Höglund,
2018) tydligt markerat att kunskap och lärande är, förutom språkliga och kognitiva
processer, även multimodala och sociala. Tidigare forskning (Kåreland, 2015;
Lassén-Seger, 2014) inom litteratur har inte enbart intresserat sig för hur en
författares levnadsberättelse är det som avspeglas i verket utan de har även granskat
hur samhället i det stora hela samt tidsandan och kulturströmningar av olik karaktär
haft inverkan på litterära verk. Barnboken fungerar som en spegel som avslöjar sin
tids syn barnet och barndomen, den säger helt enkelt en hel del om barns villkor
under olika tidsperioder. Den litteratursociologiska forskningens område tangerar
sammanfattningsvis samspelet mellan litteraturen och samhället. Merparten av lärare
har i reflektionstexterna nämnt att bilderboken är ett verk som speglar samtiden,
samtida föräldraskap, politikklimat och aktualiserar samhälleliga problem, vilket
stöds av tidigare forskning (Höglund, 2019; Lassén-Seger, 2014; Österlund, 2014).
Tidigare forskning (Kåreland, 2015) poängterar att bilderboken har, som estetiskt
verk, genomgått en förändring i samband med digitaliseringen och mediernas
framfart. Den är en symbiotisk konstart, där budskapet i boken framträder då en
samverkan mellan det verbaliserade och det visualiserade berättandet sker.
Resultaten visar att detta är något lärarna tagit fasta på i reflektionstexterna. De har
lyft bilderbokens mångdimensionella möjligheter och resonerat kring samverkan
mellan bild och text, det vill säga ikonotexten. Vidare har de även funderat kring

62

bilderbokens metaspråk samt bilderboksanalysen och hur de med eleverna kan öva
verbalt uttrycka det de redan visuellt uppfattat. Forskning påvisar (Kåreland, 2015;
Ommundsen, 2018; Rhedin, 1992) att eftersom analysen av bilderboken sker i
gränslandet

mellan

två

skilda

vetenskaper,

litteraturvetenskapen

och

konstvetenskapen, behövs det analysredskap från båda områdena för att utförligt
granska bilderboken. Vidare kan det konstateras att bilderna i en bilderbok ingår i en
svit och tillsammans inbördes skapar de ett sammanhang av betydelse, de går inte att
se som enskilda konstverk och analyseras var för sig.
Resultaten i denna avhandling visar att lärare är positivt inställda till att använda den
samtida bilderboken i undervisningen. Endast tre av respondenterna uttryckte
tidsbrist, i och med ett redan gediget innehåll i ämnet modersmål, som en orsak till
varför de inte tänker tillämpa kunskapen om den samtida bilderboken i
undervisningen. Det kan konstateras att dessa respondenter möjligen har missat
poängen med videoföreläsningen där det tydligt redogjordes för såväl fördelar som
konkreta tips med den samtida bilderboken i undervisningen på olika stadier. Enligt
Jönsson (2019, s. 42), som stöds av tidigare forskning (Höglund, 2018) är det
konstigt att bilderboken inte används i en större utsträckning i grundskolans högre
årskurser och i gymnasiet, då bilderbokskonsten i Norden utvecklats enormt vad
gäller såväl estetik som tilltal. Den samtida bilderboken är en konstform i sig och
strävar mot ett genuint berättande där det genuina barnperspektivet tillämpas.
Vidare efterlyser lärarna vidare fortbildning kring arbetet med den samtida
bilderboken i undervisningen. De uttrycker även svårigheter med att hitta bra,
ändamålsenlig

litteratur

och

önskar

konkreta

tips

och

stöd

av

bilderboksambassadörer. Jag vill ändå påstå att det är lärarens inre motivation som är
avgörande för huruvida denne tillämpar kunskapen om den samtida bilderboken i
den egna undervisningen. Det är på lärarens ansvar att följa olika bilderboksförlag
och deras publicering av bilderböcker, det är likaså lärarens ansvar att läsa
recensioner om nyutgivna bilderböcker för att på så vis skapa sig en uppfattning om
utbudet. Vidare kan lärare vara i kontakt med de lokala biblioteken för att där fråga
om förslag på bra litteratur. Vanligtvis finns det bibliotekarier med gedigen kunskap
om bilderböcker och olika teman på bilderböcker. Visserligen menar Ingemansson
(2020, s. 18) att det finns orsak till reflektion över samhällets gemensamma ansvar

63

för läsningen på såväl politikernivå, tjänstemannanivå som rektorsnivå. Tillsammans
ska rektor och lärare möjliggöra ett läsklimat för en läsmiljö i skolan som är hållbar.
Ändå vill jag påstå att det är på den individuella lärarens ansvar att inkludera den
samtida bilderboken i den egna undervisningen.
Eftersom respondenterna före skrivandet av reflektionstexterna tagit del av
videoföreläsningen och föreläsarnas argument för varför skönlitteratur ska användas
i undervisningen på alla stadier är även respondenternas tankar väldigt lika
föreläsarnas. Ändå tror jag att det varit en tankeställare för lärarna samtidigt som de
fått

konkreta

tips

och

inspiration.

I

resultatredovisningen

används

beskrivningskategorierna för att beskriva vilka reflektioner lärarna gjort kring den
samtida bilderboken efter videoföreläsningen samt hur de vill tillämpa kunskapen om
samtida bilderböcker i undervisningen. Utgående från resultattabellerna (se tabell 1,
s. 42–43; tabell 2, s. 51–52) kan det konstateras att majoriteten av lärarna resonerat
väldigt lika. Resultattabellerna fyller i princip endast syftet att förtydliga hur snarlika
lärarreflektionerna är varandra.
Tidigare forskning (Höglund 2017) instämmer med Skaftun och Michelsen (2017, s.
27) att litteraturundervisningen i skolan har en stor spännvidd där skönlitteratur
samexisterar med sakprosa och begreppet text inkluderar såväl skriftliga, muntliga
och sammansatta texter. Det är därför av betydelse att tala om ett utvidgat
litteraturbegrepp.

Lärarna

har

i

sina

reflektionstexter

tagit

fasta

på

helhetsundervisning och ämnesövergripande undervisning. Det kan noteras att de sett
potentialen med den samtida bilderboken som ett verk som kan underlätta samarbetet
över ämnesgränserna. De har även konstaterat hur mångsidigt bilderboken kan
tillämpas i undervisningen, till exempel som ingång till teman men också för att
skapa dialog. Resultaten av analysen stöds av tidigare forskning (Pagliaro, 2014) och
visar att lärarna även ser vilka möjligheter bilderboken kan erbjuda svaga eller
långsamma läsare, tanken att kunna läsa ett helt verk kan för många elever fungera
sporrande och i bästa fall kan bilderboksläsandet väcka läslusten hos eleverna. Enligt
tidigare forskning (Höglund, 2019) stöds Ingemansson (2020, s. 17) i sitt
konstaterande att skolfrågor är ett återkommande samtalsämne i samhället inom olika
sociala och politiska sammanhang, särskilt frågor kring läsning är högaktuella.
Spekulationerna kring orsakerna bakom den sjunkande läsförmågan hos barn och

64

ungdomar är många. Nya färdigheter måste erhållas för att eleverna ska kunna nå
djupare kunskap genom läsning, vidgade kunskaper om lässtrategier är en sådan
färdighet.
Lärarna har konstaterat att bilderboken i bästa fall kan ge eleverna förståelse och
utveckla bredare kompetens. Flertalet av lärarna påpekade att tanken att öva kritiskt
tänkande med skönlitterära verk var ny. Litteraturundervisningen i skolan ska enligt
tidigare forskning (Fodstad Gourvennec et al., 2020; Lassén-Seger, 2014) och med
stöd av Skaftun och Michelsen (2017, s. 28–29) ge eleverna historisk förståelse
samtidigt som eleverna ska kunna nyttja sin kulturella kunskap som de erövrat för att
kunna orientera sig i nutiden och även i framtiden. Litteraturen ska användas för att
skapa nya tankar och syn på verkligheten samt för att öva kritiskt känsla. Den ska
inte minst forma eleverna. Förutom att litteraturen kan öva upp elevernas kritiska
tänkande så ska (Skaftun och Michelsen, 2017, s. 29) den också enligt tidigare
forskning (Fodstad Gourvennec et al., 2020; Höglund, 2019; Kåreland, 2015) ska
tillföra upplevelser och möjligheten att upptäcka samt utvecklas enligt det
personliga, naturliga anlagets potential. Vidare menar forskningen att eleverna ska
utveckla en historisk och kulturell insikt och använda den som förankring för att ta
tillvara och utveckla den egna identiteten för framtiden.
Skaftun och Michelsen (2017, s. 29) poängterar att eleverna genom litteraturen ska
lära sig bemästra livet som medborgare i samhället. Vidare menar Judith A. Langer
(2005, refererad i Ingemansson 2020, s. 46) att hög läskunnighet innebär att läsaren
ska kunna formulera frågor, skapa tydliga sammanhang, värdera ett ämne från olika
perspektiv samt bemöta motstridiga åsikter och idéer. Eleven ska hellre söka
komplexitet än lätta svar samtidigt som eleven ska utmana andra åsikter samt ha ett
öppet sinne. I läsandet av bilderböcker bör eleverna söka efter sådana röster som är
marginaliserade eller tysta såväl i som utanför texten. Under senare tid har även
intresset för läsaren fått allt större del i forskningen (Kåreland, 2015).
Receptionsforskningen har i takt med läsarens makt över texten utvecklats till ett
brett fält. Allt mer betonas det att eleven är med och skapar den text som läses. Inför
läsningen har eleverna förväntningar som också bör infrias. Tidigare forskning
(Kåreland, 2015) visar på att genom litteraturläsningen får vi möjlighet att bättre
förstå vår omgivning och den värld vi lever i.

65

Målet för fortbildningsprojektet Gränsland var att de deltagande lärarna skulle höja
den personliga kompetensutvecklingen samt delge kollegor de nya insikter som de
erhållit som ett resultat av fortbildningen (Åbo Akademi, 2019). Utgående från de
resultat som redovisats i avhandlingen kan det konstateras att projektets mål delvis
uppnåtts eftersom lärarna har uttryck kompetensutvecklande reflektioner i
reflektionstexterna. Däremot har min avhandling inte fokuserat på huruvida lärarna
delgett sina kollegor de insikter de kommit till under fortbildningens gång eftersom
kursuppgiften som resulterat i lärarnas reflektionstexter inte tangerade ämnet.

6.2 Metoddiskussion
Utgående från avhandlingens syfte var valet av forskningsansats relativt lätt. Jag
valde att utgå från en fenomenografisk forskningsansats eftersom syftet med
avhandlingen var att belysa verksamma lärares reflektioner och förståelse kring
möjligheter med den samtida bilderboken. Fenomenografin är en kvalitativt inriktad
empirisk forskningsansats och ämnar gestalta eller beskriva ett meningsinnehåll. Mitt
syfte var alltså att belysa lärarnas uppfattningar av ett fenomen, det vill säga den
samtida bilderboken i undervisningen och därför var det i enlighet med tidigare
forskning (Uljens, 1989; Wallén, 1996) relevant att tillämpa den fenomenografiska
forskningsansatsen.
Enligt tidigare forskning (Fejes & Thornberg, 2009) är det forskarens ansvar att
överväga vilken ansats som lämpar sig bäst för den egna undersökningen. Jag läste in
mig på forskningsmetodik och kunde konstatera att fenomenografin bäst svarade på
mitt behov, vilket jag fick stöd i av tidigare forskning (Dahlgren & Johansson, 2019;
Uljens, 1989) eftersom jag ämnade fånga, för att sedan beskriva, analysera och tolka
hur lärarna uppfattar den samtida bilderboken.
Mitt empiriska material bestod av 40 verksamma lärares reflektionstexter. Eftersom
lärarnas identiteter inte framgick i textmaterialet som jag fick tillgång till via min
handledare, behölls deras anonymitet och tillförlitligheten i texterna är således hög.
Tidigare forskning (Dahlgren & Johansson, 2019; Denscombe, 2004; Denscombe,
2018) konstaterar att avhandlingens trovärdighet och tillförlitlighet stärks ifall
kärnfulla direkta citat används, vilket jag gjorde då jag inkluderade citat ur
reflektionstexterna i min resultatredovisning.

66

Det fenomenografiska forskningsarbetet följer en tydlig struktur och arbetsordning. I
min analys har jag inte kunnat tillämpa den fenomenografiska forskningsansatsens
alla delmoment. I en fenomenografisk studie ska forskaren intervjua individer om
deras uppfattningar av företeelsen eller det aktuella problemet. De bandade
intervjuerna, det vill säga utsagorna av uppfattningen, ska därefter transkriberas på
papper. Eftersom jag inte följt fenomenografins arbetsordning till punkt och pricka är
det enligt tidigare forskning (Dahlgren & Johansson, 2019; Uljens, 1989) inte en
renodlad fenomenografisk analys. Jag har analyserat lärarnas utsagor, det vill säga
reflektionstexterna och tittat efter likheter och olikheter i deras texter, vilket enligt
tidigare forskning (Uljens, 1989) är korrekt enligt fenomenografin.
Det som särskiljer sig i min avhandling från en korrekt utförd fenomenografisk
analys är alltså de reflektionstexter som lärarna skrivit som svar på kursuppgiften.
Jag har alltså inte intervjuat lärarna och har således inte heller kunnat banda in deras
uppfattningar av samtida bilderboken i undervisningen för att sedan transkribera och
analysera utsagorna. Det kan tänkas att en metodkombination skulle varit rätt
tillvägagångssätt, vilket understödes i forskningen (Denscombe, 2018) eftersom en
metodkombination kunde stärkt tilltron till fyndens träffsäkerhet och gett en mer
fullständig bild av företeelsen. Vidare kunde en metodkombination även kunnat
utveckla och föra min analys framåt. En annan forskningsansats som kunde
tillämpats är hermeneutiken, vilken enligt Westlund (2019, s. 72) handlar om att
tolka, förstå och förmedla upplevelser av olika fenomen. Hermeneutiken är bland
annat lämplig då syftet med studien är att få tillgång till informanternas egna
upplevelser av fenomen men även då informanternas ges stort utrymme att själva
välja vad de vill tala eller skriva om.
Vidare har jag vid kondensationen skapat begrepp då jag egentligen direkt borde valt
ut citat eller uttalanden (Dahlgren & Johansson, 2019) ur reflektionstexterna. Jag har
ändå märkt ut de uttalanden mina begrepp berört så konkret har jag gjort enligt den
fenomenografiska arbetsordningen men mitt analysarbete var i omsvängd ordning.
Tidigare forskning (Dahlgren & Johansson, 2019) menar att då forskaren ska namnge
kategorierna bör namnen vara korta samtidigt som det fångar meningsinnehållets
känsla. Mina namn på de tre beskrivningskategorierna under forskningsfråga 1 är
korta men jag kan konstatera med stöd i tidigare forskning (Dahlgren & Johansson,

67

2019) att de inte är exklusiva eftersom flera av citaten platser inom flera kategorier.
Jag kan konstatera att jag inte är nöjd med mina beskrivningskategorier, jag borde
helt klart jobbat vidare på namnen på kategorierna. Jag gjorde ett enormt arbete med
analysen och jag var systematisk och noggrann men jag gjorde det svårt för mig själv
att inte låta kategorierna flyta samman, vilket också försvårar läsarens förståelse av
innebörden av innehållet i de olika kategorierna.
Tidigare forskning (Uljens, 1989) föreslår att forskaren i arbetet med att fördela
utsagorna över de beskrivna kategorierna kunde gynnas av att en andra oberoende
forskare fördelar utsagorna enligt sin tolkning över beskrivningskategorierna.
Således kan skillnader i tolkningen framkomma och forskaren kan antingen befästa
att beskrivningskategorierna är korrekta eller att de ännu behöver bearbetas och
förtydligas. Eftersom reflektionstexterna var konfidentiellt material har jag inte
använt mig av en oberoende forskare för att testa ifall mina namn på
beskrivningskategorierna är hållbara. Nu i efterhand kan jag tänka att det skulle varit
en bra idé att be om extern hjälp att granska huruvida mina beskrivningskategorier
var exklusiva eller inte. Jag upplever att namnen på beskrivningskategorierna inte är
tillräckliga och att de flyter in i varandra.
Det kan noteras att enligt tidigare forskning (Uljens, 1989) är det svårt att bevisa
trovärdigheten av en analys då den baserar sig på individers personliga uppfattningar.
Tidigare forskning (Fejes & Thornberg, 2009) menar även att alla kvalitativa studier
är unika, vilket innebär att även det analytiska arbetssättet blir unikt till sin karaktär.
Forskarens egna tolkningar och erfarenheter ses inom kvalitativa undersökningar
som en tillgång, vilket möjliggör att en unik och djupgående undersökning kan
skapas. Däremot kan forskarens självdisciplin, personliga känslor, färdigheter,
utbildningsnivå, intellekt samt kreativitet även leda till att undersökningen ifrågasätts
och till och med ses som mindre tillförlitlig.
Resultatets trovärdighet höjs enligt tidigare forskning (Denscombe, 2018; Trost,
2010) ifall forskaren kan konstatera att undersökningen skulle resultera i samma
resultat vid omtagning. Eftersom min avhandling baserar sig på lärarnas
reflektionstexter, vilka i sin tur baserar sig på videoföreläsningen, så kan det tänkas
att samma resultat skulle uppnås vid omtagning. Skulle en ny grupp lärare ta del av
videoföreläsningen för att sedan besvara kursuppgiften är det mycket möjligt att
68

deras reflektioner vore snarlika de jag nu analyserat. Visserligen kan nyansskillnader
förekomma men jag ser det inte som ett problem som skulle fälla min avhandlings
tillförlitlighet, vilket även stöds av tidigare forskning (Denscombe, 2018) eftersom
jag kan konstatera att den tillämpade metoden gett data på ett konsekvent sätt.

6.3 Implikationer och förslag till fortsatt forskning
Genom att granska dessa reflektionstexter, så har min nyfikenhet växt och vid vidare
forskning skulle jag göra intervjuer med lärarna för att kunna få en djupare förståelse
kring deras uppfattningar av den samtida bilderboken i undervisningen. Det skulle
även vara intressant ifall lärarna skulle besvara samma kursuppgift före och efter
videoläsningen för att därefter undersöka ifall kompetensutveckling skett. Många av
lärarna uttryckte svårigheter med att finna bra, ändamålsenlig litteratur. Fortsatt
forskning kunde fokusera på hur lärarna önskade ta del av bra, ändamålsenlig
litteratur. Det vill säga genom vilka kanaler de önskade få aktuell information om
samtida bilderböcker och vad de önskar att denna information inkluderade.
Samma videoföreläsning används även in projektet Gränsland Light (Åbo Akademi,
2021) och då kunde det vara intressant att utföra en ny undersökning baserad på
samma syfte och forskningsfrågor men med annan analysmetod, till exempel
hermeneutisk forskningsansats eller metodkombination. Det vore även intressant att
genom intervju belysa elevers tankar om den samtida bilderboken i undervisningen,
det innebär helt nya möjligheter och resultatet kan säkert variera beroende på ifall
forskaren intervjuar yngre eller äldre elever.
Min avhandling samt de resultat jag kommit fram till i analysen kan vara till stöd för
verksamma lärare och andra studerande, men också för fortbildningsprojektet
Gränsland och fortsatt forskning. Mina resultat hjälper till vidareutveckling av
dylika projekt och fortbildningar.

69

Litteraturförteckning
Ahrne, G. & Svensson, P. (2015). Kvalitativa metoder i samhällsvetenskapen. I G.
Ahrne & P. Svensson (Red.), Handbok i kvalitativa metoder (s. 8–16). Liber.
Alatalo, T. (2021). Högläsning – didaktik för språk, läs- och skrivutveckling.
Studentlitteratur.
Almgren White, A. (2020). Bilderbokens potential att i förskoleklass utveckla
förståelse om människans aktiva roll för global hållbar utveckling. I C. Löwe & Å.
Nilsson Skåve (Red.), Didaktiska perspektiv på hållbarhetsteman i barn- och
ungdomslitteratur (s. 80–103). Natur & Kultur.
Bakhtin, M. M. (1981). Forms of time and of the chronotope in the novel: Notes
toward a historical poetics. I M. Holquist (Red.), The dialogical imagination: four
essays (s. 84–258). Routledge.
Boglind, A. & Nordenstam, A. (2010). Från fabler till manga. Litteraturhistoriska
och didaktiska perspektiv på barn- och ungdomslitteratur. Gleerups.
Boglind, A. & Nordenstam, A. (2016). Från fabler till manga 2. Litteraturhistoriska
och didaktiska perspektiv på ungdomslitteratur. Gleerup.
Cederblad, G. (1980). Barnspråk och barnkultur. Svenska för dig som har med barn
att göra. Esselte Stadium.
Dahlgren, L. O. & Johansson, K. (2019). Fenomenografi. I A. Fejes & R. Thornberg
(Red.), Handbok i kvalitativ analys (s. 179–192). Liber.
Denscombe, M. (2004). Forskningens grundregler. Samhällsforskarens handbok i tio
punkter. Studentlitteratur.
Denscombe, M. (2018). Forskningshandboken – för småskaliga forskningsprojekt
inom samhällsvetenskaperna. Studentlitteratur.
Druker, E. (2008). Modernismens bilder. Den moderna bilderboken i Norden.
Makadam.
Edvardsson, J. (2020). Skönlitteratur i värdegrundsarbetet. Studentlitteratur.
Edwards, A. (2008). Bilderbokens mångfald och möjligheter. Natur & Kultur.
Edwards, A. (2019). Bilderbokens mångfald och möjligheter. Natur & Kultur.

70

Eriksson, Y. (2017). Bildens tysta budskap. Interaktion mellan bild och text.
Studentlitteratur.
Fejes, A. & Thornberg, R. (2009). Kvalitativ forskning och kvalitativ analys. I A.
Fejes & R. Thornberg (Red.), Handbok i kvalitativ analys (s. 13–37). Liber.
Fodstad Gourvennec, A., Höglund, H., Johansson, M., Kabel, K. & Sønneland, M.
(2020). Literature education in Nordic L1s: Cultural models of national lowersecondary curricula in Denmark, Finland, Norway and Sweden. L1-Educational
Studies
in
Languages
and
Literature,
20(20),
1–32.
https://doi.org/10.17239/L1ESLL-2020.20.01.07
Holme, I. M. & Solvang, B. K. (1997). Forskningsmetodik. Om kvalitativa och
kvantitativa metoder. Studentlitteratur.
Höglund, H. (2017). Varför läsa skönlitteratur i skolan? Hufvudstadsbladet,
(27.9.2017), –. Hämtad 24 april 2021, från https://www.hbl.fi/artikel/varfor-lasaskonlitteratur-i-skolan-2/
Höglund, H. (2018). Tecken på tolkning – litteraturtolkning som
förhandlingsprocess. I E. Insulander & S. Selander (Red.), Att bli lärare (s. 182–
189). Liber.
Höglund, H. (2019). Modersmål – och litteratur? Föreställningar om
litteraturundervisningen i de finländska läroplansgrunderna. I H. Höglund, S. Jusslin,
M. Ståhl & A. Westerlund (Red.), Genom texter och världar. Svenska och litteratur
med didaktisk inriktning – festskrift till Ria heilä-Ylikallio (s. 185 – 199). Åbo
Akademi University Press.
Ingemansson, M. (2020). Lärande genom skönlitteratur. Djupläsning, förståelse,
kunskap. Studentlitteratur.
Jönsson, M. (2019). Bilderboksläsning på högstadiet och gymnasiet: hur bilderboken
kan utveckla litteraturundervisningen. I I. Lindell & A. Öhman (Red.), För
berättelsens skull. Modeller för litteraturundervisningen (s. 41–63). Natur & Kultur.
Karolinska Institutet Universitetsbibliotek [u.å.]. Ekologi. Hämtad 26 februari 2021,
från https://mesh.kib.ki.se/term/D004463/ecology
Kåreland, L. (2001). Möte med barnboken. Natur & Kultur.
Kåreland, L. (2009). Barnboken i samhället. Studentlitteratur.
Kåreland, L. (2015). Skönlitteratur för barn och unga. Historik, genrer, termer,
analyser. Studentlitteratur.

71

Lassén-Seger, M. (2014). Bilderboken – möjligheternas medium. I M. Lassén-Seger
(Red.), By-Finnish illustration for children (s. 114–123). Jokowski.
Laukka, M. (2013). Femton punkter för analys av bilderboken. I U. Rhedin, O. K. &
L. Eriksson (Red.), En fanfar för bilderboken! (s. 185–189). Alfabeta.
Nationalencyklopedin [u.å.]. Intertextualitet. Hämtad 26 februari 2021, från
https://www.ne.se/uppslagsverk/encyklopedi/lång/intertextualitet
Nikolajeva, M. (2000). Bilderbokens pusselbitar. Studentlitteratur.
Nordenstam, A. & Wallin Wictorin, M. (2019). Tecknade serier: ett medium för
klassrummet. I I. Lindell & A. Öhman (Red.), För berättelsens skull. Modeller för
litteraturundervisningen (s. 139–167). Natur & Kultur.
Ommundsen, Å. M. (2018). Bildeboka. I R. Seierstad Stokke & E. Seip Tønnessen
(Red.), Møter med barnelitteratur. Introduksjon for lærere (s. 149–170).
Universitetsforlaget.
Pagliaro, M. (2014). Is a Picture Worth a Thousand Words? Determining the Criteria
for Graphic Novels with Literary Merit. The English Journal, 103(4), 31– 45.
Pantaleo, S. & R. Sipe, L. (2008). Introduction: Postmodernism and picturebooks. I
L. R. Sipe & S. Pantaleo (Red.), Postmodern picturebooks: play, parody, and selfreferentiality (s. 1–8). Routledge.
Rhedin, U. (1992). Bilderboken. På väg mot en teori. Alfabeta.
Rhedin, U, K., O. & Eriksson, L. (2013). En fanfar för bilderboken!. I U. Rhedin, O.
K. & L. Eriksson (Red.), En fanfar för bilderboken! (s. 11–13). Alfabeta.
Skaftun, A. & Michelsen, P. A. (2017). Litteraturdidaktikk. Cappelen Damm.
Tjernberg, C. (2016). Skrivundervisning: processinriktat skrivande i klassrummet.
Liber.
Thornberg, R. & Fejes, A. (2009). Kvalitet och generaliserbarhet i kvalitativa studier.
I A. Fejes & R. Thornberg (Red.), Handbok i kvalitativ analys (s. 216–235). Liber.
Uljens, M. (1989). Fenomenografi – forskning om uppfattningar. Studentlitteratur.
Utbildningsstyrelsen. (2014). Grunderna för läroplanen för den grundläggande
utbildningen. Utbildningsstyrelsen.
Utbildningsstyrelsen (u.å.a). Litteraturundervisning. Hämtad 25 maj 2021, från
https://www.oph.fi/sv/utbildning-och-examina/litteraturundervisning
72

Utbildningsstyrelsen (u.å.b). Vi inspirerar barn och unga till att läsa. Hämtad 3 april
2021, från https://www.oph.fi/sv/utbildning-och-examina/vi-inspirerar-barn-ochunga-till-att-lasa
Wallén, G. (1996). Vetenskapsteori och forskningsmetodik. Studentlitteratur.
Wallner, L. (2020). Det rutiga klassrummet. Serier, multimodalitet och litteracitet.
Studentlitteratur.
Westergård, S. (19 maj 2020).
https://youtu.be/wmZuck1BFkM

Litteraturdidaktik.

Video.

Youtube.

Westlund, I. (2019). Hermeneutik. I A. Fejes & R. Thornberg (Red.), Handbok i
kvalitativ analys (s. 72–90). Liber.
Åbo Akademi Universitet. (2019). Gränsland. Hämtad 3 april 2021, från
https://www.abo.fi/centret-for-livslangt-larande/pedagogik-ochlararfortbildning/gransland-forma-ditt-fortbildningsprojekt-om-las-ochskrivprocessen-pa-2020-talet/
Åbo Akademi Universitet. (2021). Gränsland Light. Hämtad 22 juni 2021, från
https://www.abo.fi/centret-for-livslangt-larande/pedagogik-ochlararfortbildning/gransland-light/
Österlund, M. (2008). Kavat men känslosam. Den komplexa bilderboksflickan i Pija
Lindenbaums Gittan-trilogi. I M. Andersson & E. Druker (Red.),
Barnlitteraturanalyser (s. 97–112). Studentlitteratur.
Österlund, M. (2014). Gränsöverskridande grafiska romaner. En hemtam hybridform
för unga läsare. I A. Boglind, P. Holmberg & A. Nordenstam (Red.), Mötesplatser –
texter för svenskämnet (s. 179–206). Studentlitteratur.

73

