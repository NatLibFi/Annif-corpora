Learning by Moving
Ämneslärarstuderandes användning, upplevelser och erfarenheter av att
integrera fysisk aktivitet i undervisningen

Emma Malmsten & Roope Vahalahti

Magisteravhandling i pedagogik
Fakulteten för pedagogik och välfärdsstudier
Åbo Akademi
Vasa, 2021

1

Abstrakt
Författare

Årtal

Emma Malmsten & Roope Vahalahti

2021

Arbetets titel

Learning by Moving
Ämneslärarstuderandes användning upplevelser och erfarenheter av att integrera fysisk
aktivitet under akademiska lektioner i högstadiet och gymnasiet.
Opublicerad avhandling för magisterexamen i pedagogik

Vasa: Åbo Akademi. Fakulteten för pedagogik och välfärdsstudier

Sidantal (totalt)

72

Referat

Syftet med vår avhandling är att analysera ämneslärarstuderandes användning, upplevelser
och erfarenheter av Learning by Moving under akademiska lektioner. Med akademisk
lektion menar vi undervisning i realämnen i högstadiet och gymnasiet, t.ex matematik,
modersmål och språk. Kognitiva färdigheter förbättras efter ett fysiskt aktivt moment och
undervisningen blir mera mångsidig. Dessutom påverkas den dagliga mängden fysisk
aktivitet positivt då eleven får vara aktiv under lektionen. För avhandlingen finns inga
specifika frågeställningar. Utgående från att data bearbetats och analyserats har
undersökningsområden formats.
Avhandlingens forskningsansats är kvalitativ. Observation och intervju har använts som
datainsamlingsmetod. Intervjuerna var semistrukturerade och utfördes efter den lektion
ämneslärarstuderandena hade undervisat. Ämneslärarstuderandena vid Åbo Akademi hade
under sin praktikperiod i Vasa som uppgift att implementera fysisk aktivitet i sin
undervisning i högstadiet och gymnasiet minst två gånger i och med projektet Learning by
Moving. Totalt observerades nio lektioner och tolv ämneslärarstuderanden intervjuades.
Ämneslärarstuderandena implementerade fysisk aktivitet på många olika sätt. Alla
ämneslärarstuderande uppnådde minimikraven för implementeringen och de flesta lyckades
få till aktivitet under flera än två lektioner. Förbättring av koncentration hos eleverna och
bättre stämning i klassen kunde observeras. Även deltagandet i aktiviteten bland eleverna
var stort. Ämneslärarstuderandena ansåg att eleverna verkade njuta av aktiviteten även om
de var till en början septiska till det nya undervisningssättet. Aktiviteten var i de flesta fall
kopplad till inlärningen och stoffet under lektionen och användes i syfte att låta eleverna ta
ställning till olika påståenden, ordinlärning och grammatikinlärning. De allra flesta valde att
utföra det fysiskt aktiva momentet i klassrummet trots att några kommenterade att
klassrummet inte alltid lämpar sig optimalt för fysisk aktivitet på grund av utrymmesbrist.
En ämneslärarstuderande använde sig av drama och en annan av stationsundervisning i hela
skolan. De flesta i undersökningsgruppen hade en positiv inställning till konceptet
rörelseimplementering och berättade att de kunde tänka sig använda det även i framtiden.

2
Sökord

physical activity, classroom activities, skolan i rörelse, active teaching methods, learning by
moving, fysisk aktivitet, kognitiv utveckling.

3

Innehåll
1. Inledning

5

1.1. Bakgrund och syfte
1.2. Upplägg

5
8

2. Fysisk aktivitet i skolan

9

2.1. Fysisk aktivitet och rekommendationer
2.2. Fysisk aktivitet ur olika perspektiv
2.2.1. Hälsoperspektiv
2.2.2. Fysiskt perspektiv
2.2.3. Psykiskt perspektiv
2.2.4. Socialt perspektiv
2.3. Fysisk aktivitet och kognitiva funktioner
2.4. Sammanfattning

9
10
10
12
12
13
15
16

3. Fysisk aktivitet i skolan
3.1. Läroplanen
3.2. Skolan i rörelse
3.3. Integrering av fysisk aktivitet i akademisk undervisning
3.3.1. Integrering av fysisk aktivitet i undervisningen
3.3.2. Effekter av fysisk aktivitet under den akademiska lektionen
3.3.3. Fysiskt aktiva lektioner ur lärarperspektiv
3.3.4. Learning by Moving
3.4. Sammanfattning

17
17
17
19
19
20
22
24
24

4. Metod
4.1. Syfte och undersökningsområden
4.3. Datainsamlingsmetod
4.3.1. Intervju som datainsamlingsmetod
4.3.2. Observation som datainsamlingsmetod
4.4. Undersökningsgruppen och undersökningens genomförande
4.5. Bearbetning och analys av material
4.6. Undersökningens trovärdighet, tillförlitlighet och etik

26
26
27
27
29
30
31
33

5. Resultat
5.1. Genomförande av den aktiva lektionen
5.1.1. Typ av fysisk aktivitet
5.1.2. Utrymme
5.1.3. Positiva aspekter
5.1.4. Negativa aspekter
5.2. Elevrespons
5.2.1. Koncentration

36
36
36
38
39
41
42
42

4

5.2.2. Deltagande
5.2.3. Sinnesstämning
5.3. Erfarenheter
5.3.1. Kompetens och självförtroende
5.3.2. Engagemang och inställning
5.3.3. Fortsatt implementering i framtiden
6. Diskussion
6.1. Metoddiskussion
6.2. Resultatdiskussion
6.2.1. Genomförande av den aktiva lektionen
6.2.2. Elevrespons
6.2.3. Erfarenheter
6.3. Sammanfattande diskussion
6.4. Förslag till fortsatt forskning

43
44
45
45
47
49
51
51
54
54
56
57
59
60

Källor

62

Bilagor
Bilaga 1. Tabell över lektionerna
Bilaga 2. Tabeller över strukturering av temaområden
Bilaga 3. Intervjufrågor

69
69
70
71

5

1. Inledning
I detta kapitel presenterar vi bakgrunden till vår magisteravhandling och varför vi har valt att
skriva om ämnet. Efter det presenterar vi syftet med avhandlingen samt våra
forskningsfrågor. Därefter presenterar vi upplägget av hela avhandlingen.

1.1. Bakgrund och syfte
Temat fysisk aktivitet får allt mera synlighet i vardagen och WHO lyfter fram många
hälsofrämjande fenomen i samband med regelbunden fysisk aktivitet ur både ett fysiskt och
psykiskt perspektiv. Brist på fysisk aktivitet kan framkalla svåra hälsoproblem såsom hjärtoch kärlsjukdomar, diabetes, stroke och cancer (World Health Organization, 2019).
För 7​–​18 åringar är de grundläggande rekommendationerna för fysisk aktivitet en till
två timmar per dag. Barn borde inte sitta längre än två timmar i sträck och skärmtiden borde
vara högst 2 timmar per dag (Utbildningsministeriet & Nuori Suomi, 2008). Aktivitets pauser
såväl i skolan som på arbetet är viktiga att få till (World Health Organization, 2019).
Dessutom borde elever få möjlighet att röra på sig före, under och efter skoldagen genom
engagemang av samhället, skolpersonalen och hemifrån (Castelli m.fl., 2014).
Fogelholm m.fl. (2005) har sammanställt rekommendationer för fysisk aktivitet.
Rekommendationerna delas in i både uthållighetsträning, vardagsmotion och styrketräning.
Hälften av den fysiska aktiviteten ska bestå av lätt fysisk aktivitet och vardagsmotion och
hälften av strukturerad fysisk aktivitet och träningsformer. Sessionerna av fysisk aktivitet ska
vara 10 till 60 minuter långa beroende på vilken kategori av aktivitet som utförs och under en
vecka borde individen utöva en blandning av alla dessa delar.
De flesta unga idag uppnår inte den mängd fysisk aktivitet som rekommenderas
(Dyrstad m.fl., 2018). Dyrstad m.fl. (2018) anser därför att det är väldigt viktigt att
implementera fysisk aktivitet i undervisningen och för att inte gå miste om akademisk
inlärning skulle det vara viktigt att kombinera den fysiska aktiviteten med akademisk
inlärning. Dessutom visade en undersökning av Martin och Murtagh (2017a) att samhället
utvecklas och förändras konstant i och med teknologins framfart och att skolan därmed även
behöver svara på dessa förändringar genom att digitaliseras, men även främja fysisk aktivitet
och god hälsa i motvikt till det stillasittande den utvecklingen medför. Implementering av
fysisk aktivitet har blivit allt mera vanligt idag och det syns även i innehållet i till exempel
den finländska läroplanen (Utbildningsstyrelsen, 2014). Tyvärr prioriteras ofta den fysiska
aktiviteten bort i skolan trots medvetenhet om dess positiva inverkan på kroppen och

6

inlärning (Castelli m.fl., 2014).
Förutom det landsomfattande projektet “Skolan i rörelse” som riktar sig till yngre barn
i Finland, pågår även internationella projekt utomlands som strävar efter att få in mera rörelse
och aktivitet under skoldagen. McMullen m.fl. (2015) redovisade det landsomfattande
projektet “Skolan i rörelse”, men även tre andra internationella projekt. I Irland har ett projekt
“Active school flag” påbörjats och i USA har projektet ”Let’s move active schools” skapats.
Båda dessa riktar sig till gymnasieelever. I Polen pågår projektet “PE with class” som riktar
sig till barn och unga.
Vetter m.fl. (2020) redovisade att lärare är medvetna om nyttan av fysisk aktivitet,
men att de upplever hinder i och med implementering av fysisk aktivitet i sin undervisning.
Hindren som lärare upplever är att det blir stökigt i klassen, utrymmena är för trånga, miljön
är olämplig för rörelse, det finns för lite tid för implementering samt brist på kunskap om
implementering av fysisk aktivitet, dessutom upplevs föräldrar vara negativt inställda till
konceptet (​Dorling & ​Daly-Smith, 2019). En studie av Dinkel m.fl. (2017) visar att lärare
efterfrågar mera forskning inom ämnet integrering av fysisk aktivitet under akademiska
lektioner. I nuläget finns det inte så mycket kunskap och information om klassrumsbaserad
fysisk aktivitet och även om integrering sker så dokumenteras det inte. Vidare visade Ericsson
(2005) att det finns ett behov av mera kunskap om fysisk aktivitet och dess påverkan på
lärandet.
Vi har valt att följa med projektet “Learning by Moving” utformat av Jan-Erik Romar
och Mårten Björkgren. Projektet baserar sig på att integrera fysisk aktivitet under akademiska
lektioner i högstadiet och gymnasiet. Forskning kring rörelseintegrering på högstadie- och
gymnasienivå förekommer sällan (​Routen m.fl., 2018). ​De flesta tidigare undersökningarna
om integrering av fysisk aktivitet har utförts i lågstadiet. Lågstadielärare blir i sin utbildning
lärda att vara flexibla och arbeta ämnesövergripande till skillnad från ämneslärarstuderande
som i sin utbildning enbart lär sig ämneskunskap i det egna ämnet (Romar m.fl., 2020).
Enligt Romar m.fl. (2020) är det viktigt att även ämneslärare får lära sig att integrera
fysisk aktivitet i form av pausgymnastik eller som en del av den akademiska inlärningen i
klassrummet. Vidare ansåg Castelli m.fl. (2014) att det är viktigt att lärare som tar sig an
fysiskt aktiva lektioner förstår deras innebörd och varför det är viktigt. Utan förståelse för
metoder för att få barn och unga att vara mera fysiskt aktiva blir det svårt att få till stånd en
mera fysiskt aktiv skoldag som även är meningsfull ur ett inlärningsperspektiv. Bland annat
hälsomål och hur inlärning gynnas måste förstås bättre av skolpersonalen för att

7

implementeringen av fysisk aktivitet ska ske på bästa sätt (Castelli m.fl., 2014).
Våra ambitioner med denna avhandling är att belysa temat fysisk aktivitet och
integreringsmetoder ämneslärare kan använda sig av. ​Intresset ligger i utbildningen av
ämneslärarstuderanden och hurdan grund och attityd som byggs i det tidiga skedet vid
formandet av den egna lärarrollen. Avhandlingen strävar efter att undersöka projektet
“Learning by Moving” och ämneslärarstuderandes inställning och erfarenheter kring
implementering av fysisk aktivitet under akademiska lektioner i högstadiet och gymnasiet.
Skolan är en optimal plats för daglig fysisk aktivitet eftersom alla barn och unga kan nås där
(Castelli m.fl., 2014).
Som undersökningsgrupp fungerar ämneslärarstuderande som under sin avslutande
praktik i Vasa hade som uppgift att integrera fysisk aktivitet under åtminstone en lektion per
undervisningssekvens. I praktiken betyder det här två lektioner. Ämneslärarstuderandena fick
arbeta i lärarlag i grupper om 5​–​7 där en gymnastiklärarstuderande vid Åbo Akademi i Vasa
fungerade som mentor för gruppen. Gymnastiklärarstuderandena fick ta del av litteratur och
information om projektet under tre tillfällen under vårterminen 2019 för att fördjupa sig i
temat (Romar m.fl., 2020).
Syftet med vår avhandling är att analysera ämneslärarstuderandes användning,
upplevelser och erfarenheter av learning by moving under akademiska lektioner. Med
akademisk lektion menar vi undervisning i realämnen i högstadiet och gymnasiet, t.ex
matematik, modersmål och språk. Kognitiva färdigheter förbättras efter ett fysiskt aktivt
moment och undervisningen blir mera mångsidig. Dessutom påverkas den dagliga mängden
fysisk aktivitet positivt då eleven får vara aktiv under lektionen. För avhandlingen finns inga
specifika frågeställningar. Utgående från att data bearbetats och analyserats har olika
undersökningsområden formats.

8

1.2. Upplägg
Avhandlingen är indelad i sex kapitel. I det första kapitlet presenterar vi avhandlingens
bakgrund och syfte. I kapitel två fördjupar vi oss i ämnet fysisk aktivitet och dess inverkan på
människan som helhet både fysiskt, psykiskt, socialt och även ur ett hälsoperspektiv. I kapitel
tre beskriver vi mera specifikt om att integrera fysisk aktivitet under akademiska lektioner,
effekter av integreringen, integreringsmetoder och integrering

av fysisk aktivitet under

akademiska lektioner ur fyra olika perspektiv. I kapitel fyra beskriver vi de metoder vi har
använt för att utföra undersökningen. I kapitel fem presenterar vi vårt resultat i form av analys
av de intervjuer vi gjort. Vidare i kapitel sex diskuteras val av metod samt undersökningens
resultat och förslag på fortsatt forskning ges.
Roope har ensam ansvarat för all datainsamling efter den andra sekvensen av
ämneslärarstuderandenas praktik, samt intervjuer för slutträffarna. Emma har bidragit till
datainsamlingen vid den första sekvensen för den egna gruppen av ämneslärarstuderanden. I
avhandlingen har Emma skrivit teorikapitel ett, två och tre. Roope har skrivit metodkapitlet,
kapitel fyra. Resultatet har bearbetats och skrivits gemensamt. Metoddiskussionen har skrivits
av Roope och resultatdiskussionen samt förslag på fortsatt forskning har skrivits av Emma.

9

2. Fysisk aktivitet i skolan
I det här kapitlet fördjupar vi oss i temat fysisk aktivitet. Vi beskriver rekommendationer för
fysisk aktivitet samt dess inverkan på individens hälsa och kognitiva funktioner. Vi avslutar
med att presentera fysisk aktivitet ur ett fysiskt, psykiskt och socialt perspektiv.

2.1. Fysisk aktivitet och rekommendationer
Fysisk aktivitet är en bred term som berör allting som har att göra med att människan rör sig
genom aktivering av kroppens muskler så att en viss mängd energi frigörs till följd av det.
Fysisk aktivitet kan var idrottsrelaterad eller hälsorelaterad. Hälsorelaterad fysisk aktivitet
innebär träning av kondition, muskeluthållighet, styrketräning, kroppssammansättning och
rörlighet. Dessa faktorer mäts även i idrottsrelaterad fysisk aktivitet (Sallis & Patrick, 1994).
Enligt Svenska Akademiens ordlista (2020) definieras idrott som “en viss uppsättning
ansträngande kroppsövningar avsedda att öka kroppens prestationsförmåga”. Motion
definieras enligt Svenska akademiens ordlista som “kroppsrörelser som främjar hälsa och
välbefinnandet”. Den fysiska aktiviteten ska bestå av uthållighetsträning, muskelstyrka och
skelettstärkande aktiviteter (Oja m.fl., 2010).
Idrottsrelaterad fysisk aktivitet innebär att förbättra och förstärka utförandet i de olika
komponenterna som även är hälsofrämjande fysisk aktivitet, men utöver det här även förbättra
det tekniska utförandet i den enskilda idrottsgrenen. Komponenter som är definierade främst
inom idrottsrelaterad fysisk aktivitet är smidighet, balans, koordination, kraft, hastighet och
reaktionstid (​Corbin, Pangrazi, & Franks, 2000).
Fogelholm, m.fl. ​(2005) har sammanställt rekommendationer för fysisk aktivitet.
Hälften av den fysiska aktiviteten ska bestå av lätt fysisk aktivitet och vardagsmotion i form
av bland annat promenader för att uträtta ärenden, trädgårdsarbete, städning och lek.
Rekommendationerna för den här delen av den fysiska aktiviteten är att utöva dessa aktiviteter
åtminstone 30 minuter fem till sju dagar i veckan i minst 10 minuter i sträck. Den andra
halvan ska bestå av mera strukturerad fysisk aktivitet i form av olika uthållighetsträning och
styrketräning så som löpning, simning, rodd, gymträning och skidning. Aktiviteter från den
här halvan ska utövas varannan dag uppdelat så att uthållighetsträning sker två till fem gånger
i veckan i sessioner på 20 till 60 minuter och neuromuskulär träning sker en till tre gånger i
veckan i sessioner på 20 till 60 minuter.
Fysisk aktivitet har märkbara hälsoeffekter hos barn och unga. Rekommendationerna

10

för fysisk aktivitet hos barn och unga skiljer sig från rekommendationer för vuxna (Sallis &
Patric, 1994). Barn och unga i ålder 6​–​17 behöver vara aktiva minst 60 minuter per dag.
Största delen av aktiviteten ska främja konditionen, men skelttstärkande och muskelstärkande
fysisk aktivitet rekommenderas tre gånger i veckan (Hagströmer, 2017).
LIITU undersökningen (2016​–​2018) visar att barn sitter eller ligger stilla hälften av
sin vakna tid och bara en fjärdedel av tiden används till rask motion och för äldre barn i
högstadieålder kan konstateras att orörligheten och den stillasittande eller liggande tiden är
betydligt högre. Kokko m.fl. (2019) visade att bara en tredjedel av barnen når upp till
rekommendationerna och de barn som når rekommendationerna är yngre barn i lågstadieålder.
Det som även framkommer är att flickor inte i lika hög utsträckning som pojkar når upp till
rekommendationerna.
I hälsofrämjande syfte mäts och uppföljs finländska elevers fysiska funktionsförmåga
genom MOVE- mätningar som består av olika fysiska tester. Testerna utförs i grundskolan i
årskurserna fem och åtta. Mätningarna ska bidra till elevernas fysiska fostran om hur viktigt
det är att ha en god fysisk form för att kroppen som helhet ska må fysiskt bra, ge information
om elevens hälsa och informera föräldrar och lärare om elevens fysiska funktionsförmåga så
att de kan stödja eleven att utvecklas och nå upp till rekommendationerna för fysisk aktivitet.
Resultaten av testen publiceras sedan som en helhet och ger statistik över funktionsförmågan
och hur väl rekommendationerna för fysisk aktivitet möts. Resultaten ger som helhet värdefull
information för beslutsfattarna om hur de kan utveckla hälsopolitiken i landet
(Utbildningsstyrelsen, 2019).

2.2. Fysisk aktivitet ur olika perspektiv
I det här kapitlet beskriver vi fysisk aktivitet ur ett hälsoperspektiv, fysiskt perspektiv, psykiskt
perspektiv och socialt perspektiv.

2.2.1. Hälsoperspektiv
Hälsa och att vara vid god hälsa kan vara svårt att definiera och därför använder vi oss av
Världshälsoorganisationens (hädanefter WHO) definition av hälsa som lyder på följande sätt:
“Hälsa är ett tillstånd av fullkomligt fysiskt, psykiskt och socialt välbefinnande, inte endast
frånvaro av sjukdom” (WHO, 1948). WHO:s definition av hälsa lyfter fram att hälsa som
begrepp är mångfacetterat och att hälsa kan mätas på flera olika plan, fysiskt, psykiskt och
socialt, men definitionen har kritiserats på grund av att den beskriver hälsa som ett tillstånd av

11

fullkomligt fysiskt, psykiskt och socialt välbefinnande. Huber m.fl. (2011) sammanställde en
analys där användandet av ordet “fullkomligt” i definitionen kritiseras. Den kritiseras främst
för att den ställer så höga krav på ordet “hälsa” att de flesta individer skulle karaktäriseras av
avsaknad av ett gott hälsotillstånd samt oavsiktligt bidra till medikalisering av samhället.
Janssens och LeBlancs (2010) forskning visar att fysisk aktivitet har en positiv
inverkan på hälsan, men för att uppnå bästa resultat behöver intensiteten av fysisk aktivitet
vara måttligt ansträngande eftersom bland annat skaderisken ökar i takt med ökning av
intensitet och mängd. ​Hälsorelaterad fysisk aktivitet handlar om att använda fysisk aktivitet
för att främja hälsan. Faktorer som påverkar hälsan är kroppsbyggnad och kardiovaskulär
hälsa som handlar om bland annat hjärta och blodtryck. Utöver det här räknas även god
muskeluthållighet, styrka och flexibilitet som komponenter som bidrar till en god hälsa.
(​Corbin, Pangrazi, & Franks, 2000). ​Data från tidigare forskning tyder på att fysisk aktivitet
bland annat har en viktig hälsoeffekt genom att förhindra fetma och fetmarelaterade
sjukdomar. Vidare förbättrar fysisk aktivitet konditionen, stärker skelettet och har en
förebyggande effekt med tanke på muskuloskeletala sjukdomar (Janssen & LeBlanc, 2010).
Fysisk aktivitet tillsammans med andra hälsosamma val i livet har en positiv inverkan
bland annat på främjandet av folksjukdomar (Reiner m.fl., 2013). Fysisk aktivitet påverkar
också immunförsvaret, bland annat genom att minska på kroppens stressnivå vilket i sin tur
har en positiv inverkan på immunsystemet. Fysisk aktivitet fungerar även för att förebygga
kroniska sjukdomar och gör även så att de vita blodkropparnas arbete effektiveras (Sothern,
1999).

12

2.2.2. Fysiskt perspektiv
Stillasittande livsstil är förknippad med olika sjukdomar. Sedan urminnestider har människan
genetiskt formats för att röra sig aktivt med den egna kroppen som rörelsekälla. Ur en
historisk synvinkel kan konstateras att människosläktet inte skulle ha överlevt utan
ansträngande fysisk aktivitet, här med tanke på både både flykt och strid instinkten. Idag är
fysisk aktivitet en bidragande faktor till välmående både kroppsligt och själsligt (Bouchard,
Blair & Haskell, 2012).
Vid fysisk aktivitet höjs pulsen och blodflödet till musklerna ökar. Fysisk aktivitet gör
att människan andas häftigare och då tar lungorna in mera luft än vid vila. Syre från lungorna
transporteras till kroppens olika delar och ger energi till musklerna. Då intensiteten höjs
behöver muskler och celler mera tillgång till syre för att jämställa nivåerna av syre som de
gjort av med under den fysiska ansträngningen. (Nagle, 2009)
Musklerna gynnas av fysisk aktivitet och i människokroppen finns tre olika typer av
muskulatur; skelettmuskulatur, hjärtmuskulatur och glattmuskulatur. Hjärtmuskeln styrs av
nervsystemet och hormoner i blodet. Vid fysisk aktivitet får dessa hormoner och nervsystemet
hjärtat att slå med högre frekvens. Både skelett och hjärtmuskulatur påverkas positivt av
fysisk aktivitet. (​Björklund, Elgh & Styfberg, 2018)​.
Av en mängd fysiologiska processer gynnas, som resultat av fysisk aktivitet, kroppens
sammansättning av bland annat muskler, vätska och fett, det kallas för BMI och dess värde
presenteras i form av en siffra. Även funktioner som blodtryck och ämnesomsättning påverkas
av den fysiska aktiviteten och dessa fysiska resultat påverkar i sin tur måendet och
självkänslan på det mentala planet (Raustorp m.fl., 2006).

2.2.3. Psykiskt perspektiv
WHO citerades i Prince m.fl. (2007 s.859) med följande uttryck “no health without mental
health” vilket rakt översatt betyder “ingen hälsa utan mental hälsa”. Många somatiska
symptom, såsom huvudvärk, trötthet och yrsel uppstår på grund av psykisk ohälsa. Dessa
somatiska symptom kan inte alltid förklaras fysiologiskt (​Prince m.fl. 2007).
Både barn och vuxnas humör påverkas positivt av fysisk aktivitet, även om
intensiteten av den fysiska aktiviteten inte verkar ha någon signifikant betydelse (Williamson
m.fl., 2001). ​Då skolor aktivt jobbar med fysisk aktivitet upplever lärare, elever, rektorer och
föräldrar att eleverna är gladare, klimatet i klassen är lugnare och koncentrationen blir bättre
(​Ericsson, 2005). En undersökning av Brosnahan m.fl. (2004) visade att individer i 14​–​18 års

13

ålder som deltog i gymnastikundervisningen tre till fem gånger per vecka kände sig mindre
nedstämda än elever som deltog noll till två gånger. Dock visade det sig att det inte fanns
någon korrelation mellan hård fysisk aktivitet och känsla av nedstämdhet.
Regelbunden fysisk aktivitet förbättrar den mentala hälsan speciellt hos personer med
grava mentala problem så som ångest och depression (Taube, 2011).

​Personer

diagnostiserade med depression är mindre fysiskt aktiva än icke diagnostiserade även om
fysisk aktivitet har visat sig vara en effektiv metod för att bota eller lindra depression. För
individer diagnostiserade med ångest är fysisk aktivitet även till nytta eftersom effekten av
den är lugnande och har liknande verkan som meditation. Dock kan överträning ha den
motsatta effekten. (​Paluska & Schwenk, 2000).

2.2.4. Socialt perspektiv
Läroplanen delar in skolgymnastiken i tre olika perspektiv; fysiskt, psykiskt och socialt.
Gymnastikundervisningen i skolan ska alltså även betona det social perspektivet
(Utbildningsstyrelsen, 2016). ​Många idrottsgrenar utförs i grupp och kräver samarbete och
socialt samspel mellan utövarna. Fysisk aktivitet erbjuder således en trygg möjlighet för
social interaktion ​(​Richardson, m fl. 2005). Under fysisk aktivitet som utförs i grupp finns det
möjlighet att lära ut sociala färdighet såsom principen om rent spel, hur en god lagkamrat är,
att lyssna på instruktioner, visa tacksamhet och att vara hjälpsam. Dessa färdigheter utvecklas
genom att ledaren eller läraren ständigt betonar dem (Vidoni & Ward, 2009).
Fysisk aktivitet förebygger social isolering, involverar individen i tjänster för psykisk
hälsa och leder till en mera normaliserad livsstil ​(​Richardson,m fl. 2005). Liu, Karp och Davis
(2010) visade att fysisk aktivitet i sig inte automatiskt utvecklar sociala färdigheter, men
genom aktiv systematisk träning av olika sociala färdigheter i samband med fysisk aktivitet i
tidig ålder gör att individen utvecklas socialt.
Carlson och Hastie (1997) har undersökt inlärningsmodellen “sport education” vilken
visar att barn och unga upplever det positivt att ta eget ansvar inom idrott och träna
tillsammans för att bygga upp laget, de behöver interagera med varandra på ett nytt sätt som
kräver mera ansvar och sociala färdigheter. “Sport education” går ut på att barnen tar eget
ansvar för att bygga upp och träna ett idrottslag under en spelsäsong. Vid början av följande
säsong får de nya lagkamrater. Läraren eller tränaren fungerar mera som en handledare.
Barnen i undersökningen tyckte att det var roligt och viktigt att med jämna mellanrum byta
lag och spelkamrater, på det sättet lär de känna nya människor, de ansåg även att sociala

14

färdigheter såsom samarbete, hjälpsamhet, lära sig att jobba som ett lag och att lära sig att lita
på varandra var viktiga färdigheter för den här modellen.
I gymnastikundervisningen finns olika undervisningsmodeller. Hellison (2010) har
skapat en modell där eleven får lära sig att ta personligt och socialt ansvar.
Gymnastikundervisningen är en lämplig miljö att lära ut socialt ansvar eftersom det är ett
ämne där hela elevens personlighet syns i. Under akademiska lektioner är det så stort fokus på
just den aktiviteten som lärs ut att betoningen på att lära ut socialt ansvar faller bort. Under
gymnastiklektionen behöver eleven arbeta i grupp, visa respekt, lära sig att hjälpa och stötta
varandra samtidigt som specifik motorisk inlärning sker.

15

2.3. Fysisk aktivitet och kognitiva funktioner
Rörelse aktiverar hjärnan. Genom att undersöka djur har forskare kommit fram till att fysisk
aktivitet har speciell inverkan på hjärnan. Träning sätter igång neurologiska förändringar i
hjärnan vilket stärker minnet. Fysisk aktivitet i ett tidigt skede av livet optimerar det nätverket
i hjärnan som är involverad i minnets funktion. Dessutom skapar fysisk aktivitet i ett tidigt
skede av livet en reserv av celler i hjärnan som har en positiv inverkan på inlärningen hela
livet (​Donnelly m.fl., 2016). Även barn med läs och skrivsvårigheter visar positiv utveckling
av kognitiva funktioner i samband med fysisk aktivitet (Reynolds, Nicolson & Hambly,
2003). Forskning om kognitiva funktioner rent allmänt finns, men mera forskning behövs om
temat fysisk aktivitet och dess specifika påverkan på de kognitiva funktionerna (Singh m.fl.,
2019).
Donelly m.fl., (2016) ​hävdade att fysisk aktivitet påverkar hjärnan och det i sin tur har
en positiv inverkan på de kognitiva funktionerna, beteendet och på akademisk framgång. Den
fysiska aktiviteten är inte enbart till nytta under den aktiva tiden utan inverkar ännu positivt
efteråt vid vila. ​En litteraturstudie av Fedewa och Ahn (2011) visar att fysisk aktivitet i
skolsammanhang främst utförs i klassrummet och är administrerad och arrangerad av läraren.
Av den fysiska aktiviteten är det aerobisk träning som har bäst effekt på barn och ungas
kognitiva funktioner. Vidare verkar gruppstorleken också ha en effekt på den kognitiva
utvecklingen eftersom den till antalet minsta gruppen i samband med fysisk aktivitet
uppnådde bäst resultat då de kognitiva funktionerna mättes. Vidare redovisade Coe m.fl.
(2006) att ​hård fysisk aktivitet har en signifikant inverkan på akademiska framgångar hos
elever i grundskolans slutskede. Måttligt och lätt fysisk aktivitet hade ingen signifikant
inverkan på akademisk framgång (Coe m.fl., 2006).
Hjärnaktiviteten hos barn påverkas positivt då de är fysiskt aktiva. Det här har en
positiv inverkan på de kognitiva funktionerna i hjärnan och bidrar till att barnen koncentrerar
sig och reagerar bättre i lärande sammanhang. Kontinuerlig fysisk aktivitet är av betydelse
eftersom hjärnaktiviteten visar sig vara större då tester har utförts efter en period med
kontinuerlig fysisk aktivitet än före (Hillman m.fl., 2014). ​De bästa kognitiva resultaten
åstadkoms då barnen tränar i grupp. Individuell träning har inte lika bra effekt som träning i
grupp. Dessutom är antalet sessioner i veckan av betydelse. Det är signifikant skillnad mellan
att träna två eller tre gånger i veckan. Tre gånger i veckan ger bättre resultat än två gånger i
veckan. Hyperaktiva barn visar sämst utveckling av kognitiva funktioner i samband med
fysisk aktivitet och de barn och unga som är i fysiskt bra form har bättre kognitiva funktioner

16

än de barn och unga som inte är i god fysisk form (Fedewa & Ahn, 2011).
Då människan lär sig förändras hjärnan. Minnen lagras i ett område i hjärnan som
kallas hippocampus. Samma område stimuleras vid fysisk aktivitet (​Donnelly m.fl., 2016​).
Känslor är kopplade till amygdala och information från dessa två områden gör att individen
utan ansträngning lär sig. Logiskt tänkande sker i frontalloberna, hit hör sådan information
som individen behöver repetera, reflektera över och processa för att minnas (Johansson,
2007). Enligt ​Chaddock- Heymans m.fl. (2013) är frontala cortex involverad i kognitiva
funktioner och utveckling av dem. Vid hård fysisk aktivitet sker det förändringar i frontala
cortex. Forskning visar även att två områden av frontal cortex är associerad med kognitiva
färdigheter. Båda dessa områden i hjärnan nätverkar för att styra kognitiv kontroll. Bland
annat visar undersökningen att hård fysisk aktivitet under en period på nio månader leder till
kortare reaktionstid och mera noggrannhet, vilka är färdigheter eleven har nytta av vid
akademisk studieframgång.
Olika områden i hjärnan är alltså aktiva vid olika tillfällen. Människan är kapabel till
att själv styra sin uppmärksamhet, men det här kan störas av andra intryck och omedvetna
lagringar i minnet av sådant som händer runt omkring. Genom att människan själv kan styra
sin uppmärksamhet påverkas hen av förändringar eller sådant som hen uppfattar som viktigt
(​Johansson 2007).

2.4. Sammanfattning
Fysisk aktivitet och fysisk funktionsförmåga är av stor betydelse för individens välmående
och hälsa. De flesta unga i dagens samhälle uppnår inte rekommendationerna för fysisk
aktivitet på 60 minuter per dag. Fysisk aktivitet kan beskrivas ur ett hälsoperspektiv, fysiskt
perspektiv, psykiskt perspektiv och socialt perspektiv. De olika perspektiven bidrar till att
fysisk aktivitet ses mera ur ett helhetsperspektiv där det inte enbart är fokus på den fysiska
prestationen.
Flera av människans kognitiva funktioner gynnas av fysisk aktivitet tack vare att olika
områden i hjärnan aktiveras och det gynnar bland annat koncentration och minnes lagringen.
Störst aktivitet sker i frontala cortex då individen är fysiskt aktiv. De kognitiva fördelarna
märks inte enbart under fysiska aktiviteten utan har även en effekt efteråt. Det är av betydelse
att den fysiska aktiviteten är kontinuerlig och regelbunden för att de kognitiva effekterna ska
uppnås på bästa sätt.

17

3. Fysisk aktivitet i skolan
I det här kapitlet presenterar vi fysisk aktivitet i ett skolperspektiv. Vi skriver ett kapitel om
hur integrering av fysisk aktivitet beskrivs i läroplanen och ger en allmänt bred bild av ämnet
integrering av fysisk aktivitet. Vi behandlar programmet “Skolan i rörelse” samt olika
undersökningar om hur integrering av fysisk aktivitet i undervisningen kan ske. Vi bekantar
oss även med integrering av fysisk aktivitet ur ett lärarperspektiv och fokuserar där på några
olika områden av integreringen.

3.1. Läroplanen
Fysisk aktivitet nämns främst under kapitlet för gymnastik i form av att lära ut mångsidiga
motionssätt och motivera till fysisk aktivitet. Läroplanen betonar främst fysisk aktivitet i
innehållet under gymnastiklektionerna, men inte avsevärt i de andra specifika skolämnena
(Utbildningsstyrelsen 2014).
Fysisk aktivitet för att främja hälsa och välmående och motion under skoldagen nämns
allmänt i läroplanen. Under alla andra skolämnen, förutom gymnastik, används begreppet
motion, men det här begreppet har arbetats bort under kapitlet om gymnastikundervisning i
läroplanen och ersatts med fysisk aktivitet eftersom det är mera relevant för ämnet. “Fysisk
aktivitet” som begrepp förekommer många gånger i läroplanen för den grundläggande
utbildningen. (Utbildningsstyrelsen, 2014)
Motion under skoldagen nämns flera gånger. På följande sätt stöder läroplanen för den
grundläggande utbildningen (2014) en aktiv skoldag: “I en lärande organisation inser man att
fysisk aktivitet har betydelse för lärandet och strävar efter att frigöra sig från en stillasittande
livsstil.” (s. 25). “Motion och gemensamma aktiviteter som främjar det psykiska
välbefinnandet ska utgöra en naturlig del av varje skoldag.”(s. 25). “En lärande organisation
ska identifiera olika former av lärande och kunskapsbyggande och fungera smidigt. Den
uppmuntrar till att pröva och experimentera och ger utrymme för aktivitet, kreativitet, motion,
lek och upplevelser som är karakteristiskt för olika åldrar och elever. “(s. 26).

3.2. Skolan i rörelse
“Skolan i rörelse” är ett projekt som stiftats av regeringen för att arbeta för en mera aktiv
skoldag och uppmuntra till mera fysisk aktivitet. Det är ett riksomfattande program som
involverar alla barn i grundskoleålder (Utbildningsministeriet, 2016). ​Skolan är en plats som

18

når de flesta barn i dagens samhälle, därför är det även optimalt att göra skoldagen mera aktiv
för att öka på den vardagliga fysiska aktivitet hos barn och unga. Genom att integrera fysisk
aktivitet under akademiska lektioner och inte bara under gymnastiklektionerna blir mängden
fysisk aktivitet automatiskt större under skoldagen än om lektionerna inte är aktiva. Skolorna
får hjälp av olika statliga program för främjandet av fysisk aktivitet och ska inte behöva gå
miste om akademisk undervisning. Dessa två är möjliga att kombinera (Kibbe m.fl., 2011).
Målsättningen med “Skolan i rörelse” är att skapa en mera trivsam och fysiskt aktiv
skoldag. Projektet erbjuder arbetssätt för lärare för att göra undervisningen mera fysiskt aktiv
samt rörelseaktivitet under rasterna (Oph, 2020). McMullen m.fl. (2015) presenterade
Finlands landsomfattande projekt “Skolan i rörelse”, men även andra liknande program som
har gjorts i andra länder, bland annat i; Irland “Active school flag”, Polen “PE with class” och
i USA “Let's move active schools”. Pilotskedet av projektet skolan i rörelse skedde mellan
åren 2010 och 2012 medan programskedet påbörjades år 2012. I programmet “Skolan i
rörelse” ingår uppföljning av och forskning i ämnet (Utbildningsministeriet 2016). Projektet
följs med och utvecklas genom enkätundersökningar av skolans personal och koordinatorer av
projektet. Under pilot skedet av projektet var målet enbart att försöka få elever i årskurs ett till
nio att nå upp till den rekommenderade mängden av daglig fysisk aktivitet, 60 minuter. Vid
en enkätutvärdering 2012 kunde konstateras att elevers fysiska aktivitet märkbart har ökat
sedan projektets start (McMullen m.fl., 2015).
Skolor har autonomi inom programmet och får själva avgöra hur de integrerar fysisk
aktivitet. Projektet strävar efter att ändra skolans verksamhetskultur så att fysisk aktivitet
möjliggörs under hela skoldagen, det vill säga under raster, olika lektioner och
klubbverksamhet i skolorna (Skolan i rörelse, 2016). Tips och ideér för programmet kan
skolans personal erhålla genom att delta i olika seminarier anordnade av “Skolan i rörelse”.
Skolor har möjlighet att få hjälp av en mentor för att implementera programmet i skolan
(McMullen m.fl., 2015).
“Skolan i rörelse” har en egen webbsida med en materialbank för hur skolor kan
arbeta för fysisk aktivitet samt en registreringssida där skolor kan registrera sig i programmet.
År 2016 deltog över 2000 grundskolor i projektet. Det här betyder att ungefär 92% av alla
Finlands grundskoleelever går i en skola som är med i programmet. Det huvudsakliga målet
med projektet är att öka elevernas välbefinnande i skolan genom att öka mängden fysisk
aktivitet i grundskolor i hela landet (Utbildningsministeriet, 2016). Några arbetssätt inom
projektet “Skolan i rörelse” är att låta elever hitta på rastaktiviteter och pausgymnastik, lägga

19

till fysiskt aktiva raster i elevernas schema, implementera fysisk aktivitet under akademiska
lektioner samt utveckla utrymmen, skolgård och utrustning som möjliggör en fysiskt aktiv
skoldag (McMullen m.fl., 2015.)
Verksamhetssätt för användningen av programmet ingår även i läroplanen för den
grundläggande utbildningen 2014. Den läroplanen togs i bruk år 2016. Klass och
ämneslärarstuderandena vid Åbo Akademi får utbildning om skolan i rörelse inom
lärarutbildningen i kursen Gymnastik 1, i biämnet för gymnastik som motsvarar 60
studiepoäng och inför den avslutande ämneslärarpraktiken (Romar m.fl., 2020). Skolor
nätverkar och bildar nya samarbetsstrukturer genom projektet (Skolan i rörelse, 2016).

3.3.​ ​Integrering av fysisk aktivitet i akademisk undervisning
I den här delen av kapitlet skriver vi om projektet Learning by Moving. Vi skriver om
effekterna av fysisk aktivitet och hur mätningen av den sker. Vi kommer även att fördjupa oss
i olika integreringsmetoder samt presentera lärares upplevelser av integrering av fysisk
aktivitet i undervisningen.

3.3.1. Integrering av fysisk aktivitet i undervisningen
Det finns varierande terminologi för fysisk aktivitet i undervisningen. Till exempel “brain
breaks”, så kallade hjärnpauser, där hjärnan tar en paus från den akademiska uppgiften och
kroppen får ta del av en liten stund av fysisk aktivitet. En annan terminologi är även
“aktivitetspauser”, “pausgymnastik” och “rörelselektioner”. Syftet med dessa är att öka fysisk
aktivitet i skolan och minska stillasittandet. Skillnaden mellan en aktivitetspaus och en rörelse
lektion är att under rörelselektionen inkluderas fysisk aktivitet under själva läromomentet och
under hela lektionen ( McMullen m.fl., 2016).
Det finns olika typer av fysisk aktivitet som utförs under akademiska lektioner. Den
vanligaste är pausgymnastik som kan utföras i klassen vid den egna platsen utan någon extra
utrustning eller förflyttning. Då kan det handla om att härma aktivitet från en gymnastikvideo
eller att läraren eller någon elev leder aktiviteten längst fram i klassen (Watson m.fl., 2017).
En undersökning av Goh m.fl. (2017) visade att lärare ansåg att det var bättre att separera
fysisk aktivitet och akademisk inlärning eftersom eleverna tappar greppet om den akademiska
inlärningen då de samtidigt är fysiskt aktiva.
Många skolor har valt att integrera fysisk aktivitet under akademiska lektioner för att
det ingår i ett hälsoprogram skolan kan välja att delta i. Fysisk aktivitet under akademiska

20

lektioner kan integreras i korta etapper på 10 till 15 minuter, men kan även vara 60 minuter
eller längre då den integreras i undervisningen (Vetter m.fl., 2020). Metoder för integreringen
kan läraren hitta på själv, men det finns även färdiga övningar. Läraren behöver nödvändigtvis
inte hitta på allting själv utan kan använda det färdiga material som finns, till exempel boken
om projektet “Take 10”, där det finns färdiga upplägg för pausgymnastik och en mera aktiv
skoldag (Goh m.fl., 2017). Även “Skolan i Rörelse” (2017) erbjuder en bred materialbank
med färdiga upplägg för hur integreringen av fysisk aktivitet i klassrummet kan ske.
Dinkel m.fl. (2017) redovisade att läsning, skrivning och matematik är typiska
färdigheter och skolämnen som lärare valt att använda sig av aktivitetspauser i. De flesta
lärare använder sig av någon metod för att införa mera fysisk aktivitet under lektionerna. Till
exempel genom att hälsa på eleverna med en rörelse då de kommer in i klassen och likaså då
de går från klassen. Olika webbsidor med färdiga aktiviteter finns till förfogande för fysisk
aktivitet som kan kopplas till undervisningen.
Samplanering och samarbete kring temat kunde förenkla implementeringen, men
många lärare samarbetar och samplanerar inte kring den klassrumsbaserade fysiska aktiviteten
(Dinkel m.fl., 2017). För att underlätta integreringen av fysisk aktivitet är samarbete med
kollegor och annan personal i skolan av stor betydelse. Det är viktigt att få tänka högt
tillsammans med andra och anteckna ideér och möjligheter för integreringen. Lärare lär av
varandra och kan tillsammans bilda en väldigt bred idébank för fysiskt aktiva lektioner (Goh
m.fl., 2017).

3.3.2. Effekter av fysisk aktivitet under den akademiska lektionen
Effekter av fysisk aktivitet kan mätas med olika teknologiska hjälpmedel till exempel med
hjälp av olika stegmätare, pulsmätare och aktivitetsmätare av olika slag som eleven fäster på
kroppen. Den kognitiva effekten kan även mätas med olika tester där kognitiva färdigheter
framkommer. En annan metod är självskattningsenkäter som eleven själv fyller i om de egna
upplevelserna av inlärning i samband med fysisk aktivitet ​(Martin & Murtagh, 2017b).
Även om den tid som läggs ner på fysisk aktivitet som sker i klassrummet inte har en
inverkan direkt på hälsan så påverkar den hjärnan och inlärningen hos eleven (Norris, mfl.
2020). Studier visar att olika akademiska tester i matematik och läsning utförts efter en fysisk
aktivitet för att ta reda på vilka kognitiva effekter fysisk aktiviteten medför (Martin &
Murtagh, 2017b; Singh m.fl., 2019; Vetter m.fl., 2020). De flesta undersökningar som gjorts
om integrering av fysisk aktivitet under akademiska lektioner visar att effekten är positiv för

21

elevens lärande och de bästa resultaten åstadkoms då den fysiska aktiviteten är inbakad under
hela den akademiska lektionen ​(Donelly m.fl., 2016). Samtidigt konstaterade ​Martin och
Murtagh (2017a) att fysiskt aktiva lektioner i matematik och engelska förbättrade inlärningen
hos eleverna.
Eleverna orkar koncentrera sig bättre då de får en aktivitetspaus och blir då mera
motiverade även om de kognitiva funktionerna inte påverkas signifikant, men däremot
förbättras färdigheter och inlärning av matematik signifikant då eleverna får vara fysiskt
aktiva under lektionerna (Vetter m.fl., 2020). Mest effektivt är att eleverna får göra
pausgymnastik och avbryta till exempel en matematikuppgift för att sedan återgå till den efter
den fysiska aktiviteten. Det är oklart hur lång den aktiva pausen behöver vara för att uppnå
bästa möjliga resultat. Pausgymnastik som lades in under de akademiska lektionerna var
enkelt att få till och eleverna gick inte miste om akademisk kunskap trots avbrotten med
pausgymnastik (​Mavilidi m.fl., 2020; Vetter m.fl., 2020). Undersökningsresultat visar att den
fysiska aktiviteten även kan ske före ett akademiskt utförande. Fysisk aktivitet före skoldagen
förbättrar akademiska utföranden hos barn i lågstadieålder, speciellt de matematiska och
språkliga färdigheterna påverkas positivt (García-Hermoso m. fl. 2020).
Fysisk aktivitet i samband med akademisk inlärning eller som pausgymnastik
resulterar i ett bättre beteende hos eleverna (​Mavilidi m.fl., 2020; Vetter m.fl., 2020). ​Elever
med inlärningssvårigheter verkar också gynnas av rörelseintegrering under akademiska
lektioner. Eleverna med inlärningssvårigheter arbetade bättre i grupp då lektionerna var fysisk
aktiva (Dyrstad m.fl., 2018).
Förutom de positiva effekter fysisk aktivitet har på hjärnan och de akademiska resultat
eleven åstadkommer har det även visat sig att elevens dagliga nivå av måttlig till kraftig fysisk
aktivitet ökar då den fysiska aktiviteten integreras under akademiska lektioner (Martin &
Murtagh, 2017b). Även ​en litteraturstudie utförd av Vetter m.fl. (2020) visar att fysiskt aktiva
lektioner har en meningsfull inverkan på mängden fysisk aktivitet eleverna utför per dag.
Utöver det kan förbättrade resultat i BMI mätningar konstateras vilket är en positiv
hälsoeffekt av de fysiskt aktiva lektionerna (Martin & Murtagh, 2017b).

22

3.3.3. Fysiskt aktiva lektioner ur lärarperspektiv
Läraren fungerar som en rollmodell då det handlar om attityd till fysisk aktivitet och det är
läraren som kan påverka hur stor del den fysiska aktiviteten får under en lektion och hur
effektiv implementeringen av den fysiska aktiviteten är (Goh m.fl., 2017; Martin & Murthag,
2017a). Forskning visar att attityder bland lärare och elever gentemot integrering av fysisk
aktivitet under lektionen påverkar den fysiskt aktiva undervisningens kvalitet (Martin &
Murtagh, 2017b). Martin och Murtagh (2017a) kunde konstatera olika kategorier för hur
lärare upplever implementering av fysisk aktivitet.
En kategori handlar om ​de akademiska fördelar en fysiskt aktiv lektion för med sig och
hur mera effektiv lärarens undervisning och elevernas koncentration blir tack vare fysisk
aktivitet. Martin och Murtagh (2017a) skriver att den fysiska aktiviteten gärna ska ha ett
samband med den akademiska inlärningen och inte bara vara lösryckt pausgymnastik. Flera
litteraturstudier understryker att lärare upplever att både beteende och koncentrationen
förbättras då eleverna får vara fysiskt aktiva (Watson m.fl., 2017; ​Vetter m.fl., 2020).
En annan kategori handlar om ​känslor och hur lärarna upplever att det är nyttigt och
roligt att undervisa fysiskt aktiva lektioner och om att de även i fortsättningen kommer att
planera fysiskt aktiva lektioner (Martin & Murtagh, 2017a). ​Lärare och rektorer var i största
allmänhet positivt inställda till att införa mera fysisk aktivitet under lektionerna, ​med vissa
undantag av lärare som anser det mindre viktigt, både med tanke på den allt mera
stillasittande vardagen idag, men även med tanke på mångsidighet i undervisningen och
förbättrad inlärning under lektionerna ​(Dyrstad m.fl., 2018; ​Vetter m.fl., 2020). I nio skolor i
Norge har ett projekt på 34 veckor startats för att främja fysisk aktivitet under skoldagen. De
flesta av lärarna säger att fysisk aktivitet är viktigt för eleverna och förbättrar deras minne och
koncentration (Dyrstad m.fl., 2018).
En kategori har att göra med ​implementeringen​. Lärare verkar föredra att
implementeringen av fysisk aktivitet under lektionen är kort, effektiv och enkel att utföra,
utan utrustning med enbart kroppsvikt (McMullen m.fl., 2016). Till exempel projektet take
10, ska motivera lärare att implementera fysisk aktivitet på ett enkelt sätt under en så kort tid
som tio minuter flera gånger under skoldagen (Goh m.fl., 2017).
En annan kategori handlar om ​elevperspektiv och beskriver hur lärare noterat att
eleverna njuter av lektionerna då de är aktiva (Martin & Murtagh, 2017a). Eleverna
uppskattar den fysiska aktiviteten under lektionerna så mycket att de ber om att få vara aktiva

23

under de mera stillasittande lektionerna (Goh m.fl., 2017). Vidare upplever lärare att eleverna
har roligt då de får vara fysiskt aktiva och stämningen i klassen förbättras och det påverkar
inlärningsklimatet positivt (Dyrstad m.fl., 2018). Speciellt elever som är svaga i matematik
kan uppleva att lektionerna blir roligare då de får vara fysiskt aktiva under lektionen och
samtidigt lära sig. Eleverna ser fram emot de olika aktiviteterna som väntar under lektionerna
(Vetter m.fl., 2020).
I projektet “Moving to learn Ireland” såg lärarna positivt på fysiskt aktiva lektioner
och de nya arbetsmetoder projektet medför i undervisningen. En lärare i projektet hade till
exempel en idé om att låta eleverna ta eget ansvar genom att hitta på en fysisk aktivitet och
leda den för resten av klassen. Lärare ansåg även att det är positivt för eleverna att inte behöva
sitta i samma ställning hela dagen och att det även är positivt att eleverna får mera fysisk
aktivitet under sin skoldag. Lärare märkte att 10 minuter av effektiv fysisk aktivitet är utmärkt
för att få eleverna att fokusera och orka bättre. Lärarna som deltog i projektet ansåg att
samtidigt som elevernas koncentration förbättrades genom den fysiska aktiviteten verkade de
även njuta av den (McMullen m.fl., 2016).
En sista kategori handlar om ​svårigheter och hinder i en fysiskt aktiv undervisning
(Martin & Murtagh, 2017a). Dinkel (2017) kunde konstatera att högstadieelever i årskurs åtta
inte alltid deltog i den fysiska aktiviteten eftersom de ansåg sig vara för tuffa eller var rädda
att göra bort sig framför sina klasskamrater. Några av de mest typiska hinder som lärare
upplever i samband med integrering av fysisk aktivitet är att det blir stökigt i klassen och att
kontrollen över eleverna går förlorad (McMullen m.fl., 2016). McMullen m.fl (2016) och
Dyrstad m.fl (2018) har kommit fram till att lärarna upplever att det blir svårt att möta
läroplanens mål och krav, men det som ändå motiverar en del av lärarna att hitta på
utmanande fysiskt aktiva uppgifter är att barnen blir så ivriga och motiverade.
Flera lärare tycker att det är svårt att finna tid för att integrera fysisk aktivitet i
undervisningen (Goh m.fl., 2017). Vissa anser att säkerheten försvagas då eleverna är fysiskt
aktiva på ett litet område då klassernas storlek och inredning inte lämpar sig för fysisk
aktivitet och det i sin tur gör att lärare oroar sig över att eleverna ska skada sig (Martin &
Murtagh 2017a). McMullen m.fl. (2016) konstaterar att det är viktigt att införskaffa lämplig
utrustning för att kunna utföra aktivitet i klassrummet.

24

3.3.4. Learning by Moving
Learning by Moving är ett projekt utvecklat av Jan-Erik Romar och Mårten Björkgren.
Projektet strävar efter att integrera fysisk aktivitet under akademiska lektioner i högstadiet och
gymnasiet och pågår vid Åbo Akademi i Vasa (Romar m.fl., 2020). Tidigare undersökning
om temat fysisk aktivitet under akademiska lektioner är knapp på högstadie och gymnasienivå
och mera forskning om temat behövs (Dinkel m.fl., 2017; ​Vetter m.fl., 2020​). Det är viktigt
att lärare inser att den fysiska aktivitet som utförs under skoldagen i klassrummet inte
försämrar eller gör att elever går miste om akademisk inlärning, utan snarare berikas den
(Martin & Murtagh, 2017b).
Ämneslärarstuderandena delades in i mindre grupper och varje grupp försågs med en
mentor. Som mentorer fungerade gymnastiklärarstuderanden vid Åbo Akademi i Vasa.
Mentorerna som hade försetts med information från vetenskapliga artiklar om mera
rörelsebaserad undervisning kunde ge ämneslärarstuderandena matnyttig information och
handleda dem i planeringen av fysiskt aktiva lektioner (Romar m.fl., 2020).
Ämneslärarstuderandena som utförde sin praktik i Vasa deltog i projektet Learning by
Moving. De flesta hade en positiv inställning till det nya tankesättet. Flera av deltagarna valde
att integrera fysisk aktivitet flera än de två obligatoriska gångerna. Många av
ämneslärarstuderandena kunde se att klassrumsklimatet blev positivare och att eleverna efter
till exempel en aktivitetspaus orkade koncentrera sig på den givna uppgiften bättre än före den
fysiska aktiviteten. Efter att ämneslärarstuderandena hade fått delta i projektet kunde Romar,
m.fl. (2020) konstatera att även attityderna till rörelseintegrering blev positivare än före tack
vare att de fick ta del av både föreläsningar av en lärare som aktivt arbetar med
rörelseintegrering i sin klass och av en sakkunnig från programmet “Skolan i Rörelse”.

3.4. Sammanfattning
Fysisk aktivitet för att främja hälsa och välmående och motion under skoldagen nämns kort
allmänt i läroplanen, men främst under lärandemålen för gymnastikundervisningen. För att
göra skoldagen mera aktiv för eleverna har regeringen stiftat konceptet skolan i rörelse som är
ett program som möjliggör aktivitet under lektioner och raster. De flesta skolor i Finland är
skolor i rörelse.
Fysisk aktivitet kan integreras under skoldagen som implementering under
akademiska lektioner i form av pausgymnastik eller som aktivitet som samtidigt främjar

25

akademiskt lärande. Forskning visar att kognitiva funktioner utvecklas och påverkas positivt
då eleverna är fysiskt aktiva. Den fysiska aktiviteten kan även förbättra beteendet under
lektionen samt bidra till att den dagliga mängden fysisk aktivitet ökar.
Fysiskt aktiva lektioner gör att undervisningen blir mera mångsidig. Eleverna verkar
njuta av att få vara fysiskt aktiva och de flesta lärare har en positiv syn på att integrera fysisk
aktivitet i sin undervisning trots att vissa hinder stundvis uppkommer i form av tidsbrist,
säkerhetsfrågor och icke lämpliga utrymmen.
Projektet learning by moving strävar efter att uppmuntra ämneslärarstuderandena att
implementera fysisk aktivitet i sin undervisning under sin praktikperiod, men även i sitt
framtida

yrke.

Ämneslärarstuderandena

fick

stöd

och

gymnastiklärarstuderandena som utbildats till mentorer inom projektet.

handledning

av

26

4. Metod
4.1. Syfte och undersökningsområden
Syftet med vår avhandling är att analysera ämneslärarstuderandes användning, upplevelse och
erfarenheter av “Learning by Moving” under akademiska lektioner. För avhandlingen finns
inga specifika frågeställningar. Utgående från att data bearbetats och analyserats har olika
undersökningsområden formats. Kognitiva färdigheter förbättras efter ett fysiskt aktivt
moment och undervisningen blir mera mångsidig. Dessutom påverkas den dagliga mängden
fysisk aktivitet positivt då eleven får vara aktiv under lektionen.

4.2. Val av metod
Det finns två huvudinriktningar inom forskning gällande valet av forskningsmetod vilka är
kvantitativa och kvalitativa metoder. Carlström och Carlström Hagman (2007) hävdar att
kvantitativa metoder används ofta då teorier eller hypoteser är i fokus, antalet respondenter är
många i antal och standardiserade frågeformulär används som mätinstrument vilket leder till
att fenomen beskrivs som siffror, statistik och tabeller.
Enligt Trost (2010) kan detta leda till att information som fås med kvantitativa
metoder kan förbli ytlig och sakna djup. Kvantitativa metoder ser på människors egenskaper
som enskilda analysenheter som sedan sammanfogas för analysens skull och det leder till att
det som undersöks är relationen mellan variabler och inte människor och då uteblir individers
personliga upplevelser och erfarenheter gällande olika fenomen.
Kvalitativa metoder ger upphov till att resultat kan gestaltas i ord som exempelvis
personliga beskrivningar på erfarenheter där människan och hens upplevelser är i
forskningens centrum (Carlström & Carlström Hagman, 2007). Forskare försöker ta reda på,
dokumentera och tolka vad den enskilda individen tänker, känner och hur hen tolkar
omvärlden (Carlström & Carlström Hagman, 2007; Trost, 2010).
Kvalitativ datainsamling kan innefatta exempelvis intervjuer, observationer och
dagboksanteckningar. Data bearbetas, analyseras och tolkas av forskaren. Det ger upphov till
att varierande typer av textanalyser framkommer och det slutliga resultatet kan berikas med
citat från intervjuer som för läsaren närmare människors subjektiva upplevelser (Carlström &
Carlström Hagman, 2007).
Eftersom kvalitativa metoders tillvägagångssätt präglas av forskarens närhet till det

27

som studeras, kan det ge djup och berika den insikt som fås. Detta bidrar dock till att
forskaren måste vara medveten om sina egna förförståelser och kritiskt granska de
förutfattade meningar hen innehar som sedan möjligen kan påverka forskningens resultat
(Carlström & Carlström Hagman, 2007).

4.3. Datainsamlingsmetod
Vi har använt oss av två olika datainsamlingsmetoder, intervjuer med ämneslärarstuderanden
både i grupp och enskilt samt observationer av lektioner där ämneslärarstuderanden har
undervisat och använt sig av integrering av fysisk aktivitet. Vi har valt att dela upp kapitlet i
två delar, den första delen behandlar intervju som datainsamlingsmetod och den andra
observation som datainsamlingsmetod.

4.3.1. Intervju som datainsamlingsmetod
Vi har valt att använda intervju som datainsamlingsmetod för att få förståelse för hur
ämneslärarstuderande upplever implementering av fysiskt aktiva metoder i undervisning av
teoretiska ämnen. Att intervjua innebär att den som intervjuar är ute efter information om ett
specifikt ämne genom att ställa frågor till en annan person som kan exempelvis kallas
intervjuperson, informant eller respondent (Carlström & Carlström Hagman, 2007).
Carlström och Carlström-Hagman (2007) hävdar att forskare ska vara medvetna och
kritiskt anhållna mot egna tankar och slutsatser under intervjuerna medan brist på
förberedelser och kunskap om ämnesområdet kan leda till att interaktionen blir lidande. Enligt
Trost (2010) ska intervjuaren försöka förstå sig på intervjupersonens handlingar, beteende,
motiv, känslor och sätt att tänka. Intervjuer ska vara välplanerade och genomtänkta förrän de
utförs. Det är dock viktigt att komma ihåg att intervjumanualen eller frågornas ordningsföljd
inte blint behöver följas. Intervjumanualen ska användas enligt den ordning och följd som i
det tillfället är lämpligast för forskningens syfte.
Det finns olika formers intervjuer. Kvalitativa intervjuer kan variera mellan
strukturerade och ostrukturerade intervjuer. I strukturerade kvalitativa intervjuer kommer
strukturen från ett tydligt bestämt ämnesområde intervjufrågorna handlar om och intervjun
följer en tidigare fastställd ordning och följd (Trost, 2010).
Carlström och Carlström-Hagman (2007) konstaterar att ostrukturerade intervjuer
präglas av ett förbestämt ämne eller ämnesområde medan den intervjuade avgör förloppet av
intervjun och då krävs det goda kunskaper av intervjuaren i ämnet för att kunna komma med

28

lämpliga följdfrågor varefter den inriktning intervjun tar. I halvstrukturerade intervjuer ingår
vanligtvis en intervjumanual som hjälp för intervjuaren, då manualen skapas ska intervjuaren
ha goda kunskaper om det ämnesområde som behandlas. Halvstrukturerade intervjuer
karaktäriseras av ett tidigare bestämt ämnesområde medan ordningsföljden av frågorna
bestäms av intervjusituationen och ger möjlighet att använda frågorna då det är lämpligast.
Det betyder att alla intervjuer inte behöver ha lika utformning, men att de relevanta
ämnesområden behandlas beroende på samtalets gång.
Vi har använt halvstrukturerade intervjuer eftersom att vi ville följa en viss struktur för
att behandla relevanta ämnesområden och lämna utrymme för följdfrågor som kan berika och
vidareutveckla de intervjuades öppet formulerade svar. Det finns både för och nackdelar då
intervju används som datainsamlingsmetod. Intervjusituationen ska ske på en plats där risken
för störande element är liten och alla deltagande ska känna sig trygga i den miljön man
befinner sig i. I analysen av intervjumaterialet kan resonemang kring vilken inverkan
utrymmet haft på insamlade datas trovärdighet (Trost, 2010).
För att kunna bearbeta intervjusvaren måste de registreras och sparas. Olika
tillvägagångssätt är exempelvis anteckning, ljudinspelning och videoinspelning. Det
registrerings sätt som används ska tydliggöras åt respondenterna och det mest förekommande
registrerings sättet är ljudinspelning (Carlström & Carlström-Hagman, 2007).
Ljudinspelning möjliggör att kontakten mellan intervjuaren och respondenten främjas
eftersom man kan placera ljudupptagaren diskret och tekniken är generellt enkel att använda
(Carlström & Carlström-Hagman, 2007). Ljudinspelning ger möjlighet till att lyssna på
intervjuerna upprepade gånger och det kan bidra till att märka ordval och tonfall som annars
uteblivit från datainsamlingen. Det går att transkribera intervjuer ord för ord som sedan
printas ut för bearbetning (Trost, 2010). Vi valde att banda in och transkribera intervjuerna för
att kunna jämföra likheter och skillnader i svaren för att sedan sammanställa kategorier med
hjälp av innehållsanalys.
Nackdelar med att banda in intervjuer är att det är tidskrävande att lyssna på
intervjuerna

och

transkribera

dem.

Ljudinspelning

kan

missa

den

icke-verbala

kommunikationen, för att kontra det kan videoupptagning användas och erbjuda en mer
fullständig dokumentation. Videokameran kan dock upplevas påträngande och ha en störande
inverkan på intervjusituationen vilket kan förtära nyttan av videoupptagning (Denscombe,
2018). Vi har valt ljudinspelning som dokumentationsverktyg för att få tag på data som
lämpar sig för forskningens syfte.

29

4.3.2. Observation som datainsamlingsmetod
Vi har valt att observera lektioner där ämneslärarstuderandena undervisar teoretiska ämnen
och integrerar fysisk aktivitet. Observationernas uppgift är att ge data som är svår att få tag på
med hjälp av andra metoder. Det är viktigt att observatören är väl förberedd och har goda
kunskaper om den situation som observeras. Observationer är behändiga i situationer där det
undersöks vad människor gör till skillnad från intervjuer som ger svar på det människor
uppfattar ske (Bell, 2006). Observation är en datainsamlingsmetod där den fysiska
verkligheten studeras direkt (Carlström & Carlström-Hagman, 2007).
Det är viktigt att observatören är medveten om sin egen skevhet och möjliga
feltolkningar, som observatör är det viktigt att vara objektiv i sin roll (Bell, 2006). Det finns
tillfälliga och bestående faktorer som kan påverka tillförlitligheten av insamlade data.
Tillfälliga faktorer kan vara observatörens egna sinnesstämningar som exempelvis trötthet
medan bestående faktorer kan vara inkompetens gällande datainsamlingsmetoden eller en
personlig tendens att negligera en viss information till förmån för en annan. Om metoder som
observation och intervju kombineras kan det öka nivån på tillförlitligheten i en undersökning.
Det lönar sig att upprepa observationerna en längre tid och de data som insamlats ska
jämföras vilket bidrar till säkrare information och ökad tillförlitlighet (Carlström &
Carlström-Hagman, 2007).
Observationer kan göras strukturerat eller ostrukturerat. I strukturerade observationer
finns en förutbestämd struktur, exempelvis går det i förväg bestämma hur ofta det som sker
registreras och det kan göras med hjälp av observationsscheman som t.ex. checklista, tabell,
kategorier eller formulär. I ostrukturerade observationer finns inte en förutbestämd struktur
utan strukturen framträder efter hand då data sammanställs. Då är det observationerna som
skapar strukturen eller mönstren i ett läge där man inte vet alla detaljer i förhand (Bell, 2006).
Vi har valt att observera ostrukturerat eftersom vi inte i förväg kunde veta vad som sker under
de lektioner vi observerat.
Enligt Carlström och Carlström-Hagman (2007) kan man välja att observera öppet
eller dolt. Då observationer görs öppet är de som ska studeras medvetna om observatören
oberoende om hen deltar i aktiviteterna eller förhåller sig passiv utanför sammanhanget. Vi
har valt att observera öppet i klassrummet och antecknat våra iakttagelser. Efter lektionerna
intervjuade vi ämneslärarstuderandena om hur de upplevde effekterna av integrering av fysisk
aktivitet i deras lektion. Då vi diskuterade med ämneslärarstuderandena kunde vi ta fasta på
det som de upplevde var lyckat med deras fysiskt aktiva inslag, vilka utmaningar som

30

framkom och erbjuda stöd i form av mentorskap för att främja deras utveckling i relation till
“Learning by Moving”-projektet. Observationerna gjordes under en tidsperiod på ungefär fem
månader.

4.4. Undersökningsgruppen och undersökningens genomförande
Syftet med vår avhandling är att analysera ämneslärarstuderandes användning och
erfarenheter av “Learning by Moving” under akademiska lektioner. För avhandlingen finns
inga specifika frågeställningar. Utgående från att data bearbetats och analyserats har olika
undersökningsområden formats. Kognitiva färdigheter förbättras efter ett fysiskt aktivt
moment och undervisningen blir mera mångsidig. Dessutom påverkas den dagliga mängden
fysisk aktivitet positivt då eleven får vara aktiv under lektionen. Tidigare forskning om temat
är knapp och av den orsaken formulerades vårt syfte med följande undersökningsområden. Vi
har valt att följa med projektet “Learning by Moving” som genomfördes vårterminen 2019
och är utformat av Jan-Erik Romar och Mårten Björkgren. Projektet baserar sig på att
integrera fysisk aktivitet under akademiska lektioner i högstadiet och gymnasiet.
Som undersökningsgrupp fungerade ämneslärarstuderanden som under sin avslutande
praktik i Vasa hade som uppgift att integrera fysisk aktivitet under åtminstone en lektion per
undervisningssekvens. I praktiken betyder det här två lektioner. Ämneslärarstuderandena fick
arbeta i lärarlag i grupper om 5​–​7 där en gymnastiklärarstuderande vid Åbo Akademi i Vasa
fungerade som mentor för gruppen. Gymnastiklärarstuderandena fick ta del av litteratur och
info om projektet under tre tillfällen under vårterminen 2019 för att fördjupa sig i temat
Uppsättningen för grupperna gjordes av Jan-Erik Romar och Mårten Björkgren.
Könsfördelningen

bland

deltagarna

var

jämn,

sju

kvinnor

och

fem

män.

Ämneslärarstuderandenas undervisningsämnen var franska, svenska som andraspråk,
engelska, modersmål, modersmålsinriktad finska, historia och matematik. Det bidrar till att vi
har deltagare med varierande bakgrund som enligt Carlström och Carlström Hagman (2006)
möjliggör att våra resultat kan få mer nyanser, djup och bredd.
Under projektets gång var vi i ständigt kontakt med de ämneslärarstuderanden som
deltog, dels för att erbjuda stöd i form av mentorskap i relation till deras uppgift och dels för
att kunna samla in data för vår undersökning. Vi träffades såväl individuellt och i grupp.
Individuella träffarna skedde oftast i samband med att ämneslärarstuderandena hade haft ett
fysiskt aktivt inslag i sina lektioner varefter diskussioner gällande uppgiften genomfördes
med ämneslärarstuderanden. Lektionerna fungerade även som observationstillfällen och

31

anteckningar gjordes i datainsamlings syfte och för att kunna ta fasta på sådant som kunde
främja ämneslärarstuderandens utveckling i relation till “Learning by Moving”.
Då vi träffades i grupp kunde mentorerna och deltagarna diskutera kring “Learning by
Moving” och erbjuda stöd och tips åt varandra. Sammanlagt blev det 17 träffar varav sju
stycken var i grupp och tio stycken var individuella träffar. Roope hade sex stycken
individuella träffar och fem gruppträffar medan Emma hade fyra stycken individuella träffar
och två gruppträffar. Gruppträffarna ordnades i början av projektet, halvvägs och i slutet.
Under första gemensamma tillfälle gav alla deltagare sitt skriftliga samtycke till att delta i
undersökningen.
Under dessa träffar användes ljudinspelning för att kunna ta vara på de erfarenheter
som utgör insamlade data i vår undersökning och för varje träff hade vi intervjumanualen som
grund för diskussionen för att säkerställa oss om att vi behandlat relevanta ämnesområden i
relation till forskningens syfte.

4.5. Bearbetning och analys av material
Vi började bearbetningen med att transkribera alla intervjuer ord för ord eftersom vi inte ville
gå miste om eller glömma bort något eftersom vi var medvetna om att det kunde ta en lång tid
mellan datainsamling och analys av data. Längden på transkriberingarna varierade mellan
1–12 sidor medan längden på observationerna varierade mellan 1–2 sidor. Vi valde att spara
intervjuerna och observationerna kvar på telefonminnet och i ett lagringsmoln på Google
Drive för att säkerställa oss om att risken för att gå miste om vår data skulle vara så liten som
möjligt. Data är i säkert förvar eftersom vi har lösenord på såväl telefoner som på Google
Drive.
För att strukturera arbetet med analyser av våra intervjuer och observationer
sammanställde vi en tabell (Tabell 1) över alla lektioner som skulle undersökas. Av
observerade lektionerna var sex lektioner i högstadiet och tre lektioner i gymnasiet.
Lektionerna innefattade fem stycken språklektioner, tre modersmålslektioner, två matematik
och en lektion historia. Lektion åtta och elva observerades inte. Av lektionerna bestod nio
stycken av akademiskt integrerad FA och två av ett kortare inslag av brytandet av
stillasittande. Roope har observerat sex stycken lektioner och Emma har observerat tre
stycken lektioner.

32

Tabell 1
Tabellen innehåller information om alla observerade lektioner och förtydligar vilken årskurs,
vilket ämne, typ av aktivitet, vem som undervisat och vem som har observerat.

Lektion

Årskurs

Ämne

Typ av
aktivitet

Ämneslärarstuderande

Observatör

1

åk 9

Franska (Fra)

akademiskt
integrerad
FA

Algot & Hedvig

Emma

2

gymnasiet
åk 1

Svenska som
andra språk
(Sv)

akademiskt
integrerad
FA

Mirjam & Elsa

Emma

3

åk 8

Engelska (En) akademiskt
integrerad
FA

Jesper

Roope

4

åk 9

Engelska (En) akademiskt
integrerad
FA

Jesper

Roope

5

gymnasiet
åk 2

Modersmål
(Mo)

Ronja

Roope

6

åk 7

Modersmåls- akademiskt
inriktad finska integrerad
(MoFi)
FA

Ellen

Emma

7

gymnasiet
åk 2

Historia (Hi)

akademiskt
integrerad
FA

Ben

Roope

8

-

Matematik
(Ma)

akademiskt
integrerad
FA

Fred

-

9

åk 7

Modersmål
(Mo)

akademiskt
integrerad
FA

Ronja & Elsa

Roope

10

åk 7

Matematik
(Ma)

akademiskt
integrerad
FA

Kalle

Roope

11

-

Modersmål
(Mo)

kort brytande
av
stillasittande

Ingrid

-

kort brytande
av
stillasittande

Observationer för Freds och Ingrids lektioner fattas. I tabellen inkluderas förkortningar på
undervisningsämnen för att de används i samband med citaten i kapitel 5. Resultat.

33

Analysmetoden vi har använt är tematisk analys av Braun och Clarke (2012) och den
utgör grunden för hela bearbetnings och analysfasen i undersökningen. Vi började analysen
med att först läsa materialet enskilt för att sedan kunna jämföra våra analyser för att märka
likheter och skillnader i dem. Då vi läste igenom materialet markerade vi och plockade ut
relevant information för våra forskningsteman.
Nästa steg var att jämföra de svar vi fått och tillsammans formade vi teman för
undersökningsområden.

Första

temat

är “elevrespons” med underliggande teman

“koncentration”, “deltagande” och “sinnesstämning”. Andra temat är “genomförande” med
underliggande teman “typ av fysisk aktivitet”, “utrymme”, “positiva aspekter” och “negativa
aspekter”. Tredje temat är “erfarenheter” med underliggande teman “kompetens och
självförtroende”, “engagemang och inställning” och “fortsatt implementering i framtiden”.
Efter att vi identifierat och fastställt våra temaområden började vi plocka ut lämpliga
citat ur intervjuerna och observationerna som vi sedan redovisar i kapitlet för resultaten.
Vilken typ av lektion det var frågan om och läraren som höll lektionen plockades in i en tabell
för att göra arbetet mera strukturerat (bilaga 1.) För att göra citaten mera överskådliga
plockades även de in i en tabell (bilaga 2.). Av konfidentiella orsaker har vi gett fingerade
namn åt alla ämneslärarstuderandena. Kvinnorna fick fingerade kvinnonamn och männen
fingerade mansnamn.

4.6. Undersökningens trovärdighet, tillförlitlighet och etik
Trost (2010) anser att begreppen trovärdighet och tillförlitlighet lämpar sig bättre för
kvalitativa metoder än validitet och reliabilitet som har sitt ursprung i kvantitativa metoder.
Även Denscombe (2018) påpekar att begreppen trovärdighet och tillförlitlighet föredras i
samband med analys av kvalitativ forskning. Vi har valt att använda begreppen trovärdighet
och tillförlitlighet.
Trovärdigheten hör bland de största utmaningarna i kvalitativa undersökningar
(Denscombe, 2018; Trost, 2010). En orsak är att det ska kunna bevisas att data är insamlad på
ett sätt som är seriöst och relevant i relation till undersökningens syfte (Trost, 2010).
Möjligheter till objektivitet minskar då forskare är i nära kontakt med det som undersöks och
t.ex. i intervjuer är det viktigt att ge utrymme för respondentens föreställningar samt
erfarenheter tillika som medvetenhet om att forskarens egna åsikter inte ska ha betydelse är
viktigt för att det är respondentens föreställningar man vill komma åt och få förståelse för
(Trost, 2010). Det är omöjligt för forskare att vara helt och hållet objektiva i begreppets

34

egentliga betydelse d.v.s. nollställdhet, men objektiviteten kan främjas genom att bevara ett
öppet sinne i samband med analysen av insamlade data (Denscombe, 2018; Trost, 2010).
Ett sätt att främja trovärdigheten är att framföra etiska reflektioner i samband med
datainsamlingen och i redovisningen av resultaten (Trost, 2010). Ett annat sätt är att
ifrågasätta sin egen undersökning med syftet att reflektera om undersökningen i själva verket
undersöker det den borde (Bell, 2006). Trost (2010) påpekar att trovärdigheten främjas om
forskare ger möjlighet till läsaren att läsa materialet som samlats in. Då kan läsaren avgöra om
intervjumaterialet är trovärdigt eller inte. Vi anser att trovärdigheten av vår undersökning är
på hög nivå eftersom att vi erbjuder läsaren möjlighet till att följa hela forskningsprocessen
från början till slut med utförliga beskrivningar om vilka motiveringar ligger i grund för våra
val av tillvägagångssätt i relation till vår undersökning, dessa beskrivningar kompletteras med
bilagor som ytterligare konkretiserar arbetsgången. Vi har också försökt vara medvetna om
våra egna fördomar och förutfattade meningar vilket ytterligen bidrar positivt till
undersökningens trovärdighet.
Traditionellt sett handlar graden av tillförlitlighet om att undersökningar görs så stabilt
som möjligt vilket betyder att man undviker slumpinflytelser och det går att sträva till ökad
tillförlitlighet med t.ex. att alla intervjuer görs på samma sätt. Då kan sannolikheten öka till att
liknande resultat fås vid olika tidpunkter vilket leder till ökad tillförlitlighet (Trost, 2010).
En utmaning med tillförlitligheten i kvalitativa undersökningar är att sociala
omständigheter ändrar konstant och det är av största sannolikhet att tiden ändrar på saker och
ting och då kan man förvänta sig olika resultat vid varierande tidpunkter (Denscombe, 2018;
Trost, 2010). Med kvalitativa metoder kan forskare komma närmare det man undersöker och
det tenderar att leda till ökad involvering och engagemang i datainsamlingen och analysen av
data vilket kan bidra till att det blir komplicerat för andra forskare att producera identiska data
och slutsatser (Denscombe, 2018). Vi anser att tillförlitligheten i vår undersökning är på hög
nivå eftersom vi är två forskare erbjuder det oss en möjlighet att analysera från två olika
perspektiv. Det ökar sannolikheten till att andra forskare kan reproducera vårt resultat vid en
annan tidpunkt. Vi har även säkerställt oss om att vi behandlat samma ämnesområden under
intervjuerna vilket möjliggör att ämneslärarstuderandena fått samma möjligheter i
intervjusituationerna. Intervjuerna gjordes i utrymmen där risken för störande moment är
minimal vilket bidrar positivt till datats trovärdighet.
Till god forskningsetik hör att respondenterna behandlas konfidentiellt vilket betyder
att de som deltar i undersökningen ska få bevara sin anonymitet och att det inte finns risker av

35

någon form för de som deltar i en undersökning (Bell, 2006; Denscombe, 2018; Trost, 2010).
Vårt material har behandlats konfidentiellt och data som har lagrats på ställen dit ingen
obehörig har tillgång. Vi har även använt fingerade namn för att ingen ska känna igen de som
deltagit i vår undersökning. Då avhandlingen har publicerats kommer vi att radera allt
material.
Det finns juridiska krav och begränsningar i relation till forskningsarbete och det är
viktigt att forskare är medvetna om dem och följer dem enligt bästa förmåga (Bell, 2006;
Denscombe, 2018; Trost, 2010). Det är viktigt att berätta åt deltagarna hur undersökningen
kommer att gå tillväga, vilka deras rättigheter är och hur deras dessa tas i beaktande, i
samband med det kan deltagarna bes underskriva ett skriftligt samtyckeskontrakt (Bell, 2006;
Trost, 2010). De som deltagit i vår undersökning gav sitt skriftliga samtycke då vi träffades i
början av “Learning by Moving”- projektet.
Enligt god forskningsetik ska inte plagiat förekomma och då andra forskares arbeten
används ska tydliga hänvisningar användas (Denscombe, 2018). Förvrängningar av de
uttalanden man fått av respondenter får inte förekomma medan fabricerade eller förfalskade
uttalanden är såväl förbjudna (Trost, 2010). Den tidigare forskning vi använt har hänvisats till
med APA-modellen och kortare citat från vårt insamlade material är skrivna inom
citationstecken och citat längre än 40 ord är skrivna med blockcitat.

36

5. Resultat
Utgående från våra intervjuer och observationer kunde vi konstatera tre huvudteman,
“genomförande”, “elevrespons” och “erfarenheter”. ​Varje tema har analyserats och delats
in i underliggande teman. Då vi har analyserat lektionerna har vi stärkt våra egna analyser
med intervjucitat. Efter citaten finns ett fingerat namn eller tutorernas namn Emma eller
Roope och en förkortning för vilken lektion citatet är taget från. Citat från
gruppdiskussionerna saknar förkortning av lektion. Förkortningarna och en översikt av
lektionerna framgår i tabellen i metodkapitlet. Fysisk aktivitet har vi förkortat med FA.

5.1. Genomförande av den aktiva lektionen
I temat ​genomförande av den aktiva lektionen redovisar vi hur ämneslärarstuderandena har
genomfört implementering av FA i praktiken och vad de anser om det enligt de fyra
underliggande temana. Vi hittade fyra underliggande teman. Dessa teman är ​typ av FA​,
utrymme​, ​positiva aspekter och ​negativa aspekter​. Varje temaområde har analyserats och
stärkts med observations- och intervjucitat.

5.1.1. Typ av fysisk aktivitet
Alla ämneslärarstuderanden hade planerat lektioner med akademisktintegrerad FA. FA kan i
praktiken integreras på många olika sätt. De allra flesta har försökt koppla FA till någon
övning som ska stöda inlärningen för någonting specifikt, till exempel vid inlärning av
verbformer. “Verbformer övades med hjälp av FA, en verbform motsvarade en rörelse.
Aktiviteten var akademiskt integrerad.” (Emma, Fra åk 9).
Under en modersmålslektion fick klassen hitta på olika rörelser för fyra olika
ordklasser. “Sedan skriver gruppen ner sina ord på tavlan och läser upp ett ord i gången.
Resten av klassen bestämmer ordklass genom att göra tillhörande rörelse.”(Roope, Mo åk 7).
Även matematikundervisningen kan konkretiseras med hjälp av pulshöjande rörelser. Fred
(Ma) berättar om sin aktiva lektion;
Så tänkt ja att ja sku få dom lite att röra på sig så jag dela ut ti varje elev en lapp med
ett polynom. Så att dom blev sådär att du e dehär polynomet och du e det där och sen
så dehäran så tänkt ja sådär att okej alla kommer ut urklassen där de e lite större
utrymme och så hade ja en såndär grej att när jag sa, eller först rada jag upp dem och
värmde upp dem så att ingen sku skada sig och sen sa jag att okej “alla tredje grads

37

polynom ska ta t.ex 10 armhävningar å då måst dom först fundera att va e graden på
polynomen så de blir lite som en teoretisk grej och sen lite movement.
Drama var ett ganska enkelt sätt att få in FA i undervisningen. “...och sen bläddra jag
där i boken och sen såg ja just den här dramatisera och så tänkte jag att okej nåmen vi tar det
här, vi tar drama.” (Ellen, Mofi åk 7). Kalle utvecklade också en dramaövning för att förklara
ett matematiskt fenomen i årskurs 7. Roope (Ma åk 7) märkte att det här hjälpte eleverna att
konkretisera det matematiska fenomenet;
En elev är multiplikator, en multiplikand, ett tal och en dator, alla fyra elever står på
var sida av klassrummet. Datorn går och säger till variablerna deras värde och så
demonstreras hur kodningen går till. Efter demonstrationen visas en ny kod, och hela
klassen blev uppdelad i grupper av fyra, tre variabler plus en dator. Variabelgrupperna
står, datorn går omkring och kommunicerar med variablerna.
Tävlingar av olika slag kan användas för att motivera eleverna till att lära sig
oregelbundna verb. Mirjam (Sv, gymn åk 1) sade;
En lek eller tävling där klassen var delad i två lag. Det blev en stafett eller som en
tävling mellan grupperna då de skulle springa och hämta ord och lägga in dem i en
tabell och böja dem i rätt form att vilket lag får flest ord på kortast tid.
Att planera olika uppdrag för att få eleverna aktiverade använde sig två
ämneslärarstuderanden av i sin kompanjonsundervisning. “Eleverna skulle ställa sig positivt
eller negativt inställda till ett påstående och beroende på vilken inställning de hade skulle de
förflytta sig till en given punkt i klassrummet. “ (Emma, Sv gymn åk 1).
Brytande av stillasittande är något som två ämneslärarstuderanden har haft som mål
för sin FA-implementering. En ämneslärarstuderande bad eleverna stiga upp då de delades i
grupper inför en presentation. “Det var ett ganska litet moment så att jag delade in dem i
grupper efter nummer och sen fick de leta upp nummern jag lagt ut lappar med numror på i
klassen så de alla fick stiga upp …” (Ronja, Mo gymn åk 2) En annan ämneslärarstuderande
prövade på stationsundervising. “Stationerna är utspridda i olika punkter i skolan.”(Ben, Hi
gymn åk 2). Den här typen av FA integrering förliknades vid orientering;
Man kan likna vid ett sånhänt mindre skala av orientering eller va man nu vill säga. De
sku gå runt i skolan och söka sig till olika stationer och där finns frågor dom får svara
på och sedan gå vidare till nästa och få alla då gjorda inom en tidsram. (Ben, Hi gymn
åk 2).

38

5.1.2. Utrymme
De flesta utför FA-implementering i klassrummet och använder någon form av teknologi som
finns till förfogande där. “Jag la upp lappar med numror på i klassen..” (Ronja, Mo gymn åk
2). En annan ämneslärarstuderande utnyttjade klassrummet för ett tävlingsmoment. “Vi hade
en tävling i klassrummet...” (Mirjam, Sv gymn åk 1). Tavlan längst fram i klassrummet
utnyttjades även. “Aktiviteten sker i klassrummet, ordet som styr aktiviteten visas på tavlan”
(Roope, En åk 8).
Trots att många ämneslärarstuderanden valt att implementera fysisk aktivitet i
klassrummet var det några som valde att inte vara i klassrummet på grund av att utrymmet var
för litet för aktiviteten. Fred sade “...alla kommer ut ur klassen där de e lite större utrymme”
(Fred, Ma). Ben ordnade stationsundervisning utanför klassrummet. “...vi hade placera ut
olika stationer i skolan” (Ben, Hi gymn åk 2). Mirjam valde att ha aktiviteten i korridoren då
hon undervisade en grupp gymnasiestuderanden med svenska som andra språk. “Då man går
ut i korridoren får ju eleverna vara i en svenskspråkig kontext” (Mirjam, Sv gymn åk 2).
Kalle (Ma åk 7) upplevde osäkerhet i och med utrymmet. Utrymmet kan ställa till med
problem redan under planeringsskedet;
Nå det fanns en hel del osäkerhet inblandat med just det att vilket rum är man i, hur
stort är rummet, är det bra rörlighet mellan punkt A och punkt B och punkt C i olika
hörn av rummet t.ex.. Eller liksom då man sätter redan fem elever i rörelse mellan
borden att börjar alla krocka med varandra och sådär. Sku man har haft ett större
utrymme så sku man ha kunna ha mera rörelse.
Klassrummet där Emma följde med en franska lektion var inte optimalt för fysisk
aktivitet

och

det

åtgärdades

med

att

eleverna

flyttade

på

stolar

och

bord.“Ämneslärarstuderanden betonade att eleverna skulle göra rum vid sina pulpeter så att de
hade tillräckligt med utrymme för att utföra aktiviteten.“ Efter lektionen reflekterade
ämneslärarstudernaden kring oljudet. “Det skulle vara skönt att dom skulle ha lite strumpor på
stolarna i hela klassen.” (Hedvig, Fra åk 9). Även Roope (Mo gymn åk 2) kunde under en
modersmålslektion konstatera att utrymmet inte var helt optimalt för implementering av FA.
“Litet klassrum, många möbler, flera bord, stolar, två soffor, ganska trångt...”
Skolan har några små medel försökt få en mera aktiv skoldag med enkla små lösningar
i klassrummet och även att det uppskattas av eleverna. “I klassrummet finns det stolar med
hjul och som man kan snurra på. Alla de stolarna är upptagna av elever och det blir nästan en

39

liten kamp om vem som ska få sitta på just de stolarna. “ (Emma, Mofi åk 7). Även i
korridorerna finns möjlighet till rörelse och under en lektion i modersmålsinriktad finska där
rörelsemomentet sker i korridoren ser vi att eleverna uppskattar det. “I korridorerna finns det
chins ställningar. De grupperna som arbetar i korridorerna hänger och klättrar i dessa
ställningar. Jag hör många tankar och ideer om att springa hit och dit i dramatiseringen och
ideerna låter fartfyllda och aktiva.” (Emma, Mofi åk 7).

5.1.3. Positiva aspekter
Ämneslärarstuderandena påpekade att en positiv aspekt är att det kan vara ganska enkelt att få
med FA-inslag i undervisningen och att det inte nödvändigtvis kräver så mycket vilket
Mirjam och Jesper konstaterade i intervjuerna.“Det går bra att få in FA med ganska små
medel” (Mirjam, Sv gymn åk 1), “Jag tycker att det var ganska lätt att få in lite FA” (Mirjam,
Sv gymn åk 1),“...det var nog inte så jätte avancerad grej eller komplicerat på någo sätt…”
(Jesper, En åk 8). Emmas (Sv gymn åk 1) observationer visade även att FA-inslag inte
behöver vara avancerade eller invecklade för att de ska fungera och att FA-inslaget kan passa
bra ihop med stoffet som undervisas.“Aktiviteten var simpel att genomföra och passade bra
ihop med det stoff ämneslärarstuderandena hade.” Elsa (Mo åk 7) konstaterade liknande och
upplevde att det blev som en naturlig del av undervisningen.“Nu passade det ju bra då det var
ordklasser, att få in det på ett naturligt sätt.”
Förutom att FA-inslag bidrar med FA kan de även bidra med att främja övriga mål och
kompetenser i undervisningen som exemplifieras då Mirjam (Sv gymn åk 1) lyfter fram att
det kan bidra till att elevernas sociala kompetens främjas. “Eleverna bidrog och hjälpte
varandra så jag tycker att det fyllde sitt syfte på fler sätt än att de bara rörde på sig.” Algot
(Fra åk 9) konstaterade att det till och med kan vara tidseffektivt. “Själva processen att visa en
rörelse går mycket snabbare än att vänta på att de ska markera och svara sittande.” Eleverna
gynnas på många sätt och Mirjam (Mo gymn åk 2) märkte att ideer hos eleverna kommer
snabbare då de är aktiva. “Jag ha märkt att om man uppmanar dom att så fort som möjligt
fara ut på golvet och testa det här så märker man också att ideerna kommer mycket snabbare
än att de bara står å funderar i grupp.”
Kalle (Ma åk 7) insåg värde i att vara förberedd och beskrev den positiva inverkan på
undervisningen och elevernas möjlighet till att utvecklas och sade;
Det som gick bra var det att jag hade förberett ett exempel som några frivilliga skulle
göra inför resten av klassen för att liksom instruera resten av klassen. Så det att jag

40

använde mig av frivilliga som gjorde saker inför alla andra gav säkert dom flesta en ide
vad uppgiften gick ut på. Jag tror att liksom 80% av alla förstod vad som höll på att
hända åtminstone efter det. Medan före var, jaa, om jag inte sku ha gjort det så sku
mycke färre ha veta vad som pågick. Så jag tror att det gav dem mycke det att jag hade
ett "live-exempel" med några frivilliga. Jag satt ganska mycke tid på det
"live-exemplet", men jag tror att det var motiverat liksom.
Flera ämneslärarstuderanden ansåg att FA-inslag kan bidra till att de varierar
undervisningsstilen vilket ger möjlighet till differentiering i undervisningen. Mirjam (Sv
gymn åk 1) sade; “Det skapar variation i undervisningen.” Fred (Ma) var av liknande åsikt;
“Nå redan det att de int bara e att sitta å räkna utan att man varierar sin lektion.” Ellen (Mofi
åk 7) ansåg att eleverna blev mer ivriga att lära sig då de varierar undervisningsstilen; “Dom
blev kanske också ivriga när dom visste att nu blir de int en såndär traditionell undervisning.”
Ben (Hi gymn åk 2) ansåg också att FA-inslagen är positiva och gav variation; “Att liksom de
va välkommet liksom de tyckte det var omväxling, de va lite annorlunda.”
Ben (Hi gymn åk 2) konstaterade att eleverna tog tag i möjligheten att arbeta mer
självständigt vilket gör undervisningen mer elevcentrerad och främjar ansvarstagandet; “...att
dom får göra mera självständigt arbete [...] Dom fick gå runt och själv liksom och söka sig till
dom här olika stationerna och läsa där då liksom och ta fram information.”
Det gick att undvika obekväma situationer som kan uppstå hos elever i
undervisningen.“Sku man exempelvis haft att dom ska räcka upp handen och svara så sku det
ju ha varit jobbigare för eleverna att kanske bli utpekade som att har sagt någonting fel, men
nu slapp man undan med att göra först kanske lite fel rörelse, men så kolla lite längre bara
"aah nå men det är ett substantiv det handlar om." (Elsa, Mo åk 7). FA-inslag kan också ge
upphov till välmående bland lärarna. “ Ämneslärarstuderandena verkade tycka om det.”
(Roope, Mo åk 7).
Ett abstrakt tema inom matematik kan konkretiseras med hjälp av FA-inslag i
undervisningen. Kalle (Ma åk 7) sade;
Det blev konkret joo. Att just det där med programmering är ofta det där att "Uu" man
skriver någon magisk kod dit och så händer det någonting, men man vet inte vad och
varför kanske. Det finns de där en del som genast förstår det och sedan finns det de här
andra som bara ser bokstäver och siffror och inte liksom får den där iden om att det är
rad för rad som utförs. Och just att låta dem ta det perspektivet som dator att det är de
som får utföra de här beräkningarna rad för rad. Så det gör kanske att dom tänker på

41

hela saken på ett lite annat sätt nästa gång de möter på det. I framtiden när det kommer
från lågstadiet sådana som har jobbat mera och mera med programmering. Så det här
att tänka på ett helt annorlunda sätt plötsligt så det kanske inte mera så konstigt för
dem.

5.1.4. Negativa aspekter
Kursinnehållet och stoffet kan göra FA-implementering mer krävande och utmanande vilket
Mirjam (Sv gymn åk 1) berättade om en utmaning; “..har haft väldigt många pass med
litteraturanalys och kan där tycka att det är lite svårare att få in.” Hon fick medhåll av Ronja
(Mo gymn åk 2); “Svårt att få in då det var litteraturanalys.”
I samband med FA-inslag kan det uppstå oljud och det kan bli stökigt vilket Algot och
Jesper konstaterade; “Mycky ljud då dom steg upp och drog stolarna fram och tillbaka”
(Algot, Fra åk 9) Det är även möjligt att eleverna tappar fokuset till en början. Jesper (En åk
8) sade; “de var lite sådär ofokuserade där först, men de kanske det blir automatiskt då man
ska börja stiga upp och röra på sig i högstadiet.”
I vissa fall kunde vi observera en viss brist i förberedelserna för FA-inslagen.“Det
kunde ha varit bra att förbereda sig lite mera, akademiskt integrerad FA behöver planeras
ordentligt och det kan ta lite extra tid märker jag.” (Emma, Fra åk 9). Ben (Hi gymn åk 2)
anser att största utmaningen med FA-implementering är planeringen av aktiviteten; “Kanske
planera uppgifterna eventuellt kanske det.” Jesper (En åk 9) och Ronja (Mo gymn åk 2) ansåg
dock att de inte skulle ha haft möjlighet till att förbereda sig bättre än vad de gjorde rent
tidsmässigt; “jag hade inte sådär jättemycket liksom rum att börja planera egna sånahär
grejjer.”

Ronja

fortsatte;

“Jag hade ganska lite planeringstid och så.” Några

ämneslärarstuderanden upplevde att tiden inte nödvändigtvis räcker till i FA-inslag under
lektionen. “Om det finns tid [...] det kräver tid.” (Jesper, En åk 9).
Så som med all undervisning kräver även FA-inslag tydliga instruktioner för att de ska
fungera optimalt och under vissa tillfällen blev instruktionerna bristfälliga. “Eleverna var först
lite skeptiskt inställda, men det kan ha att göra med hur instruktionerna för uppgiften gavs. “
(Emma, Sv gymn åk 1). Stundvis märkte vi att vissa väsentliga instruktioner uteblir;
“Ämneslärarstuderanden glömmer att ge instruktioner om att eleverna ska stiga upp då de ska
hitta på rörelser till ett av orden, här ser man hur viktigt det är med tydliga instruktioner för att
det ska lyckas.” (Emma, Fra åk 9).

42

FA-inslagen gav upphov till att vissa ämneslärarstuderanden inte nödvändigtvis kände
sig bekväma i sin roll framför klassen då de skulle göra något aktivt. Emma (Fra åk 9) märkte
att; “Ämneslärarstuderande blir kanske lite obekväma i sin roll som lärare med detta
arbetssätt.” Roope (Mo åk 7) märkte samma sak; “Man märkte att ena ämneslärarstudernaden
inte var helt bekväm att stå framför klassen och göra rörelser, hen bl.a. rodnade.”
Det finns en risk att eleverna upplever att FA-inslagen kan bli av för barnsligt karaktär
vilket kan utgöra en utmaning i implementering av FA i undervisningen. “Risken finns att det
blir för barnsligt då de ändå va gymnasiestuderanden” (Mirjam, Sv gymn åk 1). Fred (Ma)
sade att han inte ser några hinder för implementering av FA-inslag, men att största
utmaningarna ligger i undervisning i gymnasiet. “Int ser jag ju direkt någo hinder, men att
nåjo i högstadie så har man ju mera tid att göra sånahär saker, att sku de nu va gymnasiet så
då liksom e de så tight schema, å de ska hela tiden vara något som kör vidare lektionerna och
liksom behöver ha mera mening i aktiviteten”

5.2. Elevrespons
Vi hittade tre underliggande teman till huvudtemat “Elevrespons”. Temana vi hittade var
koncentration, deltagande i aktiviteten ​och ​humör/känsla. ​Efter citaten finns ett fingerat namn
och vilken typ av lektion det är frågan om.

5.2.1. Koncentration
Ämneslärarstuderandena upplevde att elevernas koncentration och energi till att fokusera på
uppgiften blev bättre efter att de har haft ett inslag av fysisk aktivitet. Ellen (Mofi åk 7) sade
“...dom fick mycket energi.” och Elsa (Mo åk 7) konstaterade att “...alla var jätte så där
fokuserade…”
Observationen visade att eleverna blev lugnare och mera motiverade till att
koncentrera sig på den givna uppgiften då ett eller flera inslag av fysisk aktivitet ingick. “Det
blev lugnare, tystare, mer koncentration bland eleverna i klassen efter det fysiskt aktiva
momentet…” (Roope, En åk 8). Roope kunde även under samma lektion konstatera att den
önskade effekten, bättre koncentration på uppgiften, kom ganska snabbt efter det fysiskt
aktiva momentet. Vidare såg Emma (Mofi åk 7); “Dom orka sen sitta stilla och fokusera och
var ivriga på att göra grammatikuppgifter.” Det kan motivera eleverna till att koncentrera sig
bättre på uppgifterna då undervisningen är fysiskt aktiv. “Dom blev kanske också ivriga när
dom visste att nu blir det inte en såndär traditionell undervisning.” (Ellen, Mofi åk 7).

43

Jesper (En åk 8) märkte att elevernas fokus före aktiviteten var låg; “...de var sådär lite
ofokuserade där först.” Han konstaterar att koncentrationen blev bättre efter det fysiskt aktiva
momentet, men att eleverna sedan återgick till att vara ofokuserade. “Sen så var de inte lika
bra efter det, kanske man sku ha borda jumppa lite till.” Vidare kan det ibland vara svårt att
märka någon skillnad från före och efter aktiviteten eftersom det blir lite stökigt då hela
klassen ska aktiveras. Hedvig (Fra åk 9) sade “ … det tar ju alltid en tid att få fokusen sen
efter att de har stigit upp.”

5.2.2. Deltagande
Tröskeln för att delta i fysiskt aktiva inslag under lektionerna var liten för majoriteten av
eleverna. Det konstaterade även ämneslärarstuderandena under intervjuerna “...deltagandet
var nog 100 % ganska långt.” (Jesper, En åk 9).
Vidare visade det sig att det även fanns lektioner där deltagandet var begränsat till en
början “I början var dom inte alls villiga på det.” (Hedvig, Fra åk 9). Algot (Fra åk 9) sade att
då de väl hade fått pröva på fysiskt aktiva inslag blev tröskeln att delta mindre och
motivationen i relation till aktiviteten verkade öka bland eleverna. “Dom blev mera
motiverade (till fysisk aktivitet) sen mot, då dom hade gjort det några gånger.” Hedvig (Fra åk
9) spekulerade i att deltagandet till en början var begränsat just för att det var ett arbetssätt
som eleverna inte var vana vid. “I början var dom inte alls villiga till det [...] det är ganska
enkelt att implementera då dom blir vana vid det.”
Förutom att eleverna deltog i aktiviteterna var graden av engagemang i allmänhet hög
vilket ämneslärarstuderandena också konstaterade; “...engagerade och positiva [...] väldigt
engagerade…” (Ben, Hi gymn Åk 2). Eleverna tog eget initiativ och utvecklade innehållet i
inslagen, i mån av möjlighet, vilket syntes under lektionerna “...det var vissa som börja dansa
[...] några gjorde burpees och alla möjliga squats” (Roope, Ma åk 7).
Vi lade märke till att sådant som kunde påverka graden av engagemang under ett
fysiskt aktivt inslag var hur svårighetsgraden av givna aktiviteter upplevdes av eleverna. Om
eleverna upplever en viss rörelsekombination eller aktivitet för svår kan engagemanget lida.
Det är viktigt att eleverna har möjlighet att delta i aktiviteterna på sin egen nivå för att de ska
engagera sig, vilket Roopes observationer bekräftar “Eleverna utförde rörelserna ofta, man
märkte att dansrörelsen gav minst aktivitet” (Roope, Mo åk 7). En annan sak som kan påverka
deltagandet och engagemanget i ett fysiskt aktivt inslag är om eleverna är bekväma i
situationen. Under en lektion var handledaren, alltså elevernas egentliga lärare, på plats och

44

det bidrog med att elevernas deltagande blev lidande och Fred (Ma) sade att “..vissa elever var
lite obekväma med dedär för dom hade ju också sin riktiga lärare där.”
Under FA-implementeringen kunde vi även märka att eleverna tog stöd av varandra
och erbjöd hjälp till andra elever vilket indikerar att fysiskt aktiva inslag ger möjlighet till
främjande av elevernas sociala kompetens. Mirjam (Sv gymn åk 1) sade; “... allihop verkligen
bidrog och hjälpte varandra.” Elevernas sammanhållning blev på en bra nivå efter inslaget av
fysisk aktivitet “...sammanhållningen och koncentrationen var på ganska hög nivå.” (Ronja,
Mo, Åk 7​).
5.2.3. Sinnesstämning
Fysiskt aktiva inslag under lektionerna gav upphov till positiva effekter i elevernas
sinnesstämningar under alla de lektioner vi observerade. Man ser hurdant behov eleverna har
av att röra på sig.” (Mofi, Emma åk 7). Det märkte även ämneslärarstuderandena vilket de
bekräftade i intervjuerna. Ellen (Mofi åk 7) sade “Dom blev väldigt glada och tyckte om det.”
Den goda stämningen bekräftas också i Emmas (Fra åk 9) observationer “...många började
skratta och blev på gott humör.”
Det är dock inte ett givet att elevernas sinnesstämning alltid påverkas positivt av FA
under lektionerna. Om eleverna inte är vana med FA-implementering som arbetssätt kan de
vara skeptiska till en början.“Man såg i ansiktet på dem att ååh nej.” (Hedvig, Fra åk 9). Våra
observationer indikerade också det; “Eleverna var lite skeptiska till aktiviteten till en
början…” (Emma, Mo gymn åk 1). Märkbart är att under alla de lektioner eleverna först varit
skeptiska mot FA-implementering som arbetssätt förändrades sinnesstämningarna mot det
positiva efter att eleverna kom igång med aktiviteterna. Hedvig (Fra åk 9) sade “Lite senare
var dom ju faktiskt ganska glada över att få börja på det (det=FA)…”
En annan faktor som påverkar elevernas sinnesstämningar under fysiskt aktiva inslag
är hur bekväma de är med situationen och omständigheterna i klassen. Det är viktigt att det
erbjuds omständigheter där eleverna trivs och känner sig bekväma för att uppnå positiva
effekter. “..vissa elever var lite obekväma med de där för dom hade ju också sin riktiga lärare
där” (Fred, Ma). I det här fallet gjorde elevernas lärare omständigheterna obekväma, vilket
kan bidra till negativa effekter av elevernas sinnesstämning.

45

5.3. Erfarenheter
Utgående från huvudtemat ​erfarenheter​, kunde vi hitta tre underliggande teman för vilka
erfarenheter ämneslärarstuderandena anser de har av implementering av fysisk aktivitet under
akademiska lektioner. Det första temat vi hittade var ​upplevelse av kompetens och
självförtroende, ​följt av ​engagemang, attityd och inställning ​och ​fortsatt implementering i
framtiden.

5.3.1. Kompetens och självförtroende
Flera ämneslärarstuderanden konstaterar att det inte är svårt att implementera fysisk aktivitet;
“Int e de ju någo svårt att göra de.“ (Fred, Ma). Mirjam (Sv gymn åk 1) sade; “Man kan ju
också lätt aktivera eller få domhär momenten med muntlig kommunikation aktiva på flera sätt
än bara muntligt aktivt.” Mirjam märkte att det inte alls kräver så mycket av henne att få
elevernas lektion mera aktiv “Jag tycker att det gick bra alltså med ganska små medel att
kunna få in det.” Hon fortsätter tala om målsättningen med aktiviteten där fokus var att få
eleverna lite aktiva“... eftersom vi hade som utgångspunkt att de sku vara bara lite aktiva så
tycker jag att det va ganska lätt.”
Jesper (En åk 8) känner att han förstår konceptet med att implementera fysisk aktivitet
i undervisningen. Under sin första lektion konstaterar han att “Det var nog inte så jätte
avancerad grej eller komplicerat på någo sätt.” Många ämneslärarstuderanden har lyckats
implementera fysisk aktivitet med simpla små medel; “Aktiviteten var ganska simpel till sin
konstruktion. Vilket är positivt då det tyder på att ämneslärarstuderandena har förstått grejen
med implementeringen. Det behöver inte vara svårare än så.” (Emma, mo gymn åk 2).
Det finns några områden som för ämneslärarstuderandena känns svåra med
FA-implementering, om än resultatet av implementeringen i många fall varit väldigt lyckat.
Ett område är hur läraren påverkas av elevernas inställning; “Man märker att
ämneslärarstuderandena kanske blir lite obekväma i sin roll då de ser att minerna på elevernas
ansikten vittnar om att det är pinsamt.” (Emma, Fra åk 9). Det att eleverna reagerar som de
gör kunde vi märka att hängde ihop med hur tydliga instruktioner som gavs. “Eleverna var lite
skeptiska till aktiviteten till en början, men det kan också ha att göra med hur instruktionerna
gavs för uppgiften.” (Emma, Mo gymn åk 2).
Flera känner sig osäkra på att aktiviteten är tillräckligt bra för den specifika gruppen.
“...svårt va kanske att hitta på en fungerande övning där det på riktigt genomsyrades som
rörelse som också sku passa in med det vi hade om oregelbundna verb.” (Mirjam, sv gymn åk

46

1). Det är ett nytt tankesätt att förhålla sig till som ämneslärarstuderande. “Det är liksom, det
här jag har själv aldrig haft något sådant här [...] därför kan det vara svårt att tänka på dom här
olika sätten som man kan använda…” (Jesper, en åk 8). Alla känner sig heller inte nöjda över
den aktivitet de åstadkommit under lektionen. “Jag är nog inte helt nöjd.” (Ronja, Mo gymn
åk 2). Distansen till eleverna kan väcka en olustig känsla. Algot (Fra åk 9) sade; “Jag hade en
grupp på 25 eller 26 stycken att det kändes lite sådär att nu sitter alla där och jag står här
framme…” Algot lyfter ytterligare upp ett nytt område med implementering av FA som han
fortfarande känner sig osäker på. “Det skulle vara intressant att lära sig hur man eventuellt
implementerar rörelse utomhus och då hur de sku funka i praktiken”
För en ämneslärarstuderande, kändes implementering av FA mera komplicerad “...jag
känner mig som så "lost" var jag ska börja [...] det känns som fast det bara ska vara ett sådant
här moment så känns det ändå som en stor grej just nu med allt som flyter o på runtomkring.
Så jag vet inte riktigt vad jag ska, alltså jaa..”. (Ingrid, mellanträff). Under mellanträffen fick
Ingrid konkreta tips. Trots tipsen var konceptet fortfarande en utmaning för Ingrid som kände
att hon har bättre grepp om uppgiften, men nu stött på en ny utmaning “nu får jag ju lite press
från dina kreativa ideer, men nog känns det kanske ändå lite bättre.” Kalle (mellanträff) ​gav
ett tips. ”Men man ska försöka liksom bara tänka utanför lådan det där att man gör vad som
helst som inte innebär att man bara sitter vid.”
Tillräckligt

med

stöd

och

utbildning

inom

FA-implementering

hjälpte

ämneslärarstuderandena att få till sin FA-implementering. Roope hade en ny träff med sin
grupp där de då diskuterade om de erfarenheter de fått efter träffen som var några veckor
tidigare. Ingrid (mellanträff)​ ​berättade att hon gjort följande;
Min fysiska aktivitet så höll nog sig till ett minimum, det här gränsen. Jag hade efter
vårt förra mellanmöte funderat att jag sku ha, jag hade fastnat på en övning som var
just det att man sku ha i trappan någon form av "statements". Så att dom som tar några
steg där då och så rör på sig lite, men det blev inte någon sådan övning där då utan det
blev så mycket med allt annat där. Så att det där som jag ha inkludera har varit just det
här med att man har dem i många grupper och ofta som byter om i grupper att då jag
har "addat" till uppgifter som har varit att de ska vara i en grupp och göra saker och så
har de varit i en grupp där alla har kollat på samma och så har de som bytt så där då
ganska fritt. Och så testade jag det här med facit för att det var nu, det kan man göra
ganska lätt ändå och det här i korridoren då. Då var de nog sådär, det tyckte de om
märkte jag på dem bara så här att inte behöva gå igenom allting på tavlan.

47

Att komma på lämpliga ideer känner flera av ämneslärarstuderandena att är
utmanande. De har ännu inte så mycket erfarenhet av konceptet. “Nå ja kanske att sen när
man har mera liksom erfarenhet så kanske då börjar också “dom där ideerna komma så där
lättare”(Ellen, Mofi åk 7). Hos Elsa (Mo åk 7) väcktes nervositet innan lektionen. “Jag tycker
nog att det gick över förväntningarna. Jag var lite nervös här före.“ Hedvig (Fra åk 9)
upplevde att det var svårt att implementera FA i början. “I början var det svårt…” Ellen (Mofi
åk 7) fortsätter att kommentera att det nog är lätt implementera FA “bara man lär sig det där
tankesättet.” Ingrid (mellanträff) konstaterade nästan lika. “Det känns som att det kanske
kommer lite gradvis vartefter man blir mer bekväm med allt annat. Att vara en lärare för det
första.”

5.3.2. Engagemang och inställning
Ämneslärarstuderandenas inställning till FA-implementering påverkades positivt av skolan i
rörelseföreläsningen de fick ta del av i början av projektet. Mirjam (Mo gymn åk 2) sade;“Vid
det där infotillfället var jag sådär att jo jess det här är ju självklart [...] att vi kan int ha dem att
sitta sådär mycky och vi kan int sitta sådär mycky.” Ellen sa att hon blev väldigt inspirerad av
skolan i rörelseföreläsningen och tyckte att det var hennes grej. Andra blev övertygade om att
effekten var så bra att frånvaro av FA upplevdes som att eleverna blev mindre koncentrerade.
“Sen så va de inte lika bra efter det, kanske man sku ha borda jumppa lite till.” (Jesper, En åk
8).
Under Emmas mellanträff instämmer alla ämneslärarstuderandena om att det är roligt
att implementera FA i undervisningen. De flesta säger sig vara väldigt positiva till
FA-implementering. Algot (Fra åk 9) sade;“ Det var roligt att få det kopplat till språk.”
Det visade sig vid mellanträffarna att flera ämneslärarstuderanden hade implementerat
FA flera gånger än minimikravet. “Jag har också gjort det på andra lektioner…” (Mirjam, Sv
gymn åk 1). Mirjam konstaterade även att FA-implementeringen hade ett mervärde än enbart
aktivitet. “Jag tycker att det fyllde sitt syfte på flera sätt än att de bara rörde på sig.” Flera
ämneslärarstuderanden engagerar sig väl i projektet. “Vi försökte planera hela passet kring
det.” (Mirjam, Sv gymn åk 1). Några fastnade för arbetssättet och använde det ofta. Ronja
(Mo gymn åk 2) sade;
Jag tyckte nog att det var roligt faktiskt och inspirerande och jag har nog försöka ha in
så där aktiva moment i de andra lektionerna jag har hållit att jag märkte nog som att

48

det är nog bra för dem faktiskt att få röra på sig och har försökt aktivt ta in det i min
lektionsplanering.
Algot (Fra åk 9) konstaterade att det fungerar bra att implementera FA i högstadieklasser utan
att det blir för barnsligt. “...nog e nionde klassister också barn.” Kalle (Må åk 7) började
fundera på utvecklingsförslag. “Om jag någon gång återanvänder uppgiften så sku jag just
jobba vidare på det där att hur får jag större andel av klassen att göra något lite mera aktivt.”
Vi märkte även av några skeptiska attityder till FA-implementering. “Jag vet inte om
jag vill stå där framme och göra gester, men nån annan slags fysisk aktivitet eventuellt från
youtube…” (Algot, Fra

åk 9). Flera ämneslärarstuderanden var av åsikten att

FA-implementeringen inte skulle fungera med äldre barn; “För att det var ganska så där fånigt
man måste ha lite självdistans kanske eller gå på sjuan för att så där. Men nog kan det hända
att det sku fungera också.” (Ronja, mellanträff). En annan ämneslärarstuderande ansåg
samma sak före hon hade testat att implementera FA. “Risken finns att det blir för barnsligt”
(Mirjam, Mo gymn åk 1 ). Ellen (Mofi åk 7) inställde sig lite fundersamt till en början, men
ändrade sig snabbt;
“Jag var just lite fundersam över dom som hade sluppi in till IB och sådär att det
kanske värdesätter sin tid och tänker att vi ska lära oss dehär nu att jag var nog rädd att
di sku va sådär att varför ska vi nu gör en massa lekar å såhär men di va ju int alls så,
vi fick int alls någo negativa reaktioner. “
Flera ämneslärarstuderanden poängterar att det inte finns tid, att FA-implementeringen
inte samtidigt uppfyller undervisningsmålen och talar om FA-implementering och lärande
som två skilda saker. “Sen sku vi hinna liksom fortsätta lektionen där efteråt.” (Jesper, En åk
9). Vidare fortsätter Jesper att kommentera “Om man har tid, då sku man kunna koppla ihop
det med denhär standard undervisningen också.” Tiden spelar även in på andra plan. Då vi
frågar om att utveckla övningen blir han tveksam. “Det beror kanske lite på, man måste kolla
vilken tid på dagen det är, men jo möjligtvis skulle det gå.” Vid planeringen blir inte alltid
“Learning by moving” högsta prioritet även om viljan finns. “Jag hade ganska lite
planeringstid [...] Jag sku gärna ha planera ett lite mera genomtänkt moment och som sku ha
aktivera mera.” (Ronja, Mo gymn åk 2). Ibland faller det bort på grund av att det blir för
överväldigande med alla andra krav som ämneslärarstuderandena har på sig under sin praktik.
Ingrid (mellanträff) berättar;
För mig är det alltså orsaken till att det inte har blivit något mycket som sådana här
riktiga övningar så det har som varit för, alltså blivit så stressigt med allt annat som

49

man ska tänka på. Att så många saker du ska ta in och beakta och "tänk på det här"
och "gör det här och gör det här". Så det har som inte riktigt funnits det där tid och ork
att som att ordentligt lägga tid på det och fundera lite och så här.
Kalle (slutträff) kommer med en tankeställare. “Ja just det att det vi har lärt oss är
kanske det att vi själv är mera kritiskt inställda än eleverna är.” Mirjams (Sv gymn åk 1)
inställning till FA-implementering ses ur ett lärarperspektiv. “Det är ju inte alltid elevernas
energinivå som är låg utan de kan ju också vara ens egen så jag tycker att det hjälper nog.”

5.3.3. Fortsatt implementering i framtiden
Flera av ämneslärarstuderandena kan tänka sig att fortsätta med FA-inslag i sin framtida
undervisning.“Det känns som att det är någonting jag skulle vilja göra” (Hedvig, Fra åk 9)
Vissa av dem som t.ex. Mirjam (Sv gymn åk 1)konstaterade att hon vill försöka ha med
FA-inslag så ofta som möjligt; “Jo det tror jag nog definitivt så mycky som möjligt.”
Tack vare projektet har ämneslärarstuderandena fått mera kunskap om hur de ska
ansvända sig av FA-implementering. Jesper (En åk 8) påpekade att då han nu i samband med
“Learning by Moving” fått pröva på att implementera FA-inslag i undervisningen kommer FA
att vara en mer medveten del av hans undervisning.“Nu när man då har prövat på det så är det
kanske lite en sånhär grej som man kan tänka på.” Kalle (Ma åk 7) berättade att han kan tänka
sig att återanvända det han gjort under projektets gång i framtiden och sade; “... nog kan jag
tänka mig att använda det här på nytt och göra något liknande på nytt.Och man kan ju bara bli
bättre.”
Ämneslärarstuderandena konstaterade att det blir enklare att arbeta med FA i
undervisningen om det erbjuds möjlighet till utbildning inom området. Att upprepade gånger
få pröva på FA-implementeringen gör att det blir lättare att förverkliga. Jesper (En, åk 8) sade;
“Jo bara man får pröva på en grej så blir det ju sedan lättare att tänka sig vidare också att nu
känns det ju som man sku kunna ha det när man kommer på något sätt att liksom faktiskt göra
det.” Ellen (Mofi åk 7) var på samma linje som Jesper. “Kanske att sen när man har mera
liksom erfarenhet så kanske då börjar också dom där ideerna komma så där lättare.”
Hedvig (Fra åk 9) konstaterade ett förbättringsförslag för framtida användning av
FA-implementering vid undervisning av verbformer. “Jag tror att det stöder inlärningen om
man ännu skulle ha kopplat det så att samma verbform har samma rörelse.” Ellen (Mofi åk 7)
hade förslag på vad som kunde stöda och främja implementering av FA i undervisningen ute i
arbetslivet ”de sku kanske va bra att ha någon såndär utbildningsdag då man redan är i

50

arbetslivet.” Ronja (mellanträff) konstaterade att stöd i någon form som till exempel
tutorträffar om FA-implementering kan vara till hjälp i framtida undervisning. Hon sade;
“Alltså jag tycker det (våra träffar) har sänkt lite så där ribban och faktiskt så att det känns
görbart och vettigt nog att som ha det i åtanke.”

51

6. Diskussion
I det här kapitlet diskuterar vi metoderna observation och intervju som vi använt oss av samt
struktureringen av arbetet. Vi fortsätter med att diskutera resultaten i förhållande till tidigare
forskning. Resultatdiskussionen är uppdelad i tre kapitel enligt våra tre temaområden.
Slutligen ger vi förslag till fortsatt forskning.

6.1. Metoddiskussion
Syftet med vår avhandling var att analysera ämneslärarstuderandes användning av learning by
moving under akademiska lektioner. Våra ambitioner med denna avhandling är att belysa
temat fysisk aktivitet och integreringsmetoder ämneslärare kan använda sig av. ​Intresset
ligger i utbildningen av ämneslärarstuderande och hurdan grund och attityd som byggs i det
tidiga skedet vid formandet av den egna lärarrollen. Avhandlingen strävar efter att undersöka
projektet “Learning by Moving” och ämneslärarstuderandes attityder och erfarenheter kring
implementering av fysisk aktivitet under akademiska lektioner i högstadiet och gymnasiet.
Trost (2010) hävdar att kvalitativa metoder ger möjlighet till att få förståelse för individers
erfarenheter och sätt att agera.
Vi valde att använda intervju som datainsamlingsmetod i vår avhandling. ​Vi har
använt halvstrukturerade intervjuer eftersom att vi ville följa en viss struktur för att behandla
relevanta ämnesområden och lämna utrymme för följdfrågor som kan berika och
vidareutveckla de intervjuades öppet formulerade svar (Trost, 2010). Vi valde att banda in och
transkribera intervjuerna för att kunna jämföra likheter och skillnader i svaren för att sedan
sammanställa kategorier med hjälp av tematisk analys. Nackdelar med att banda in intervjuer
är att det är tidskrävande att lyssna på intervjuerna och transkribera dem. Ljudinspelning kan
missa den icke-verbala kommunikationen. Fördelar med ljudinspelning är att kontakten
mellan intervjuaren och respondenten främjas eftersom man kan placera ljudupptagaren
diskret och tekniken är lätt att använda. Ljudinspelning möjliggjorde också att vi kunde lyssna
på intervjuerna upprepade gånger. Intervjuerna gjordes i utrymmen där risken för störande
moment är minimal vilket bidrar positivt till datats trovärdighet.
Vi anser att intervjuerna gav oss möjlighet till att få förståelse för hur
ämneslärarstuderandena upplevde implementeringen av fysiskt aktiva inslag i deras
undervisning och att det var ett fungerande tillvägagångssätt att använda intervju som
datainsamlingsmetod för att komma åt deras erfarenheter. Att använda halvstrukturerade
intervjuer gav oss möjlighet till att fråga följdfrågor som hjälpte med att nå de svar vi sökte

52

efter. Det finns en möjlighet att ämneslärarstudernaden till en viss grad gav svar som de
trodde vi ville ha, men vi anser att de huvudsakligen gav svar de egentligen stod för. Orsaken
till att vi tror att vi fått genuina svar är att vi arbetade tillsammans med
ämneslärarstuderandena under en längre tidsperiod och var ofta i kontakt med varandra vilket
kan bidra till att de kunde känna sig bekväma med oss och vågade säga sina åsikter.
Den andra datainsamlingmetoden vi använde var observation och det möjliggjorde att
vi kom åt data som skulle ha varit svåra att få tag på med andra metoder. Observationer är
behändiga i situationer där det undersöks det människor gör till skillnad från intervjuer som
ger svar på det människor uppfattar sker (Bell, 2006). Vi anser att vår kompetens gällande
FA-inslag bidrar positivt till insamlade datas tillförlitlighet eftersom vi hade förberett oss väl
inför observationerna. Dessutom upprepades observervationerna under hela vårterminen
vilket också ökar tillförlitligheten. Vi observerade öppet i klassrummet och upplevde att det
inte påverkade dynamiken i klassen eftersom eleverna och ämneslärarstuderandena är vana
med observatörer då undervisningen pågår. Våra egna sinnesstämningar kunde påverka
tillförlitligheten av de data som insamlades, då vi observerade var vi dock utvilade och
avslappnade vilket bidrar positivt till koncentrationsförmågan. Vi valde att observera
ostrukturerat eftersom vi inte kunde förutspå den inverkan FA-inslagen hade på lektionerna.
Vi anser att observation och intervju som datainsamlingsmetod kompletterar varandra för att
vi kunde studera direkt det ämneslärastuderandena gjorde och få en förståelse för hur de
upplevde det.
Könsfördelningen bland deltagarna var jämn, sju kvinnor och fem män deltog i
undersökningen. Ämneslärarstuderandenas undervisningsämnen varierade mellan franska,
svenska som andraspråk, engelska, modersmål, modersmålsinriktad finska, historia och
matematik. Det bidrar till att vi har deltagare med varierande bakgrund som enligt Carlström
och Carlström Hagman (2006) möjliggör att våra resultat kan få mer nyanser, djup och bredd.
Det ämneslärarna hade gemensamt var att de studerar vid Åbo Akademi och alla var i
slutskedet av sina studier. Vi kunde inte vara med och välja vem som deltog i undersökningen
eftersom uppsättningen av lärarlagen med en gymnastiklärarstuderande och 5​–​6
ämneslärarstuderande gjordes av Jan-Erik Romar och Mårten Björkgren som var
huvudansvariga för projektet “Learning by Moving”.
Enligt Trost (2010) ska forskare läsa igenom allt material i början av analysprocessen.
Vi läste igenom alla transkriberingar och observationer för att kunna markera ut relevanta
utsagor i relation till forskningens syfte. Vi läste materialet både enskilt och tillsammans. Då

53

vi väl hade läst enskilt igenom materialet jämförde vi utsagorna vi markerat och skapade
kategorier enligt dem. Som stöd för kategoriseringen använde vi Braun och Clarkes (2012)
tematiska analys. Arbetsprocessen gav upphov till att vi läste igenom hela materialet ett flertal
gånger vilket vi anser vara nödvändigt för att kunna skapa väl genomtänkta och beskrivande
kategorier av återkommande innehåll i materialet som utgör data. ​Vi anser att tillförlitligheten
i vår undersökning är på hög nivå eftersom vi är två forskare erbjuder det oss en möjlighet att
analysera från två olika perspektiv. Det ökar sannolikheten för att andra forskare kan
reproducera vårt resultat vid en annan tidpunkt. Vi har även säkerställt oss om att vi behandlat
samma ämnesområden under intervjuerna vilket möjliggör att ämneslärarstuderandena fått
samma möjligheter i intervjusituationerna.
Vi anser att trovärdigheten av vår undersökning är på hög nivå eftersom att vi erbjuder
läsaren möjlighet till att följa hela forskningsprocessen från början till slut med utförliga
beskrivningar av vilka motiveringar ligger som grund för våra val av tillvägagångssätt i
relation till vår undersökning och dessa beskrivningar kompletteras med bilagor som
ytterligare konkretiserar arbetsgången. Vi har också försökt vara medvetna om våra egna
fördomar och förutfattade meningar vilket ytterligen bidrar positivt till undersökningens
trovärdighet.
Till god forskningsetik hör att respondenterna behandlas konfidentiellt vilket betyder
att de som deltar i undersökningen ska få bevara sin anonymitet och att det inte finns risker av
någon form för de som deltar i en undersökning (Bell, 2006; Denscombe, 2018; Trost, 2010).
Vårt material har behandlats konfidentiellt och data som har lagrats på ställen dit ingen
obehörig har tillgång. Vi har även använt fingerade namn för att ingen ska känna igen de som
deltagit i vår undersökning. Då avhandlingen har publicerats kommer vi att radera allt
material.
Det finns juridiska krav och begränsningar i relation till forskningsarbete och det är
viktigt att forskare är medvetna om dem och följer dem enligt bästa förmåga (Bell, 2006;
Denscombe, 2018; Trost, 2010). Vi tog också hand om att informera deltagarna om deras
rättigheter och vilka förväntningar vi hade i relation till deras del i vår undersökning. De som
deltagit i vår undersökning gav sitt skriftliga samtycke då vi träffades i början av “Learning
by Moving”-projektet.
Enligt god forskningsetik ska inte plagiat förekomma och då andra forskares arbeten
används ska tydliga hänvisningar användas (Denscombe, 2018). Tidigare forskning vi använt
har hänvisats till med APA-modellen och kortare citat från vårt insamlade material är skrivna

54

inom citationstecken och citat längre än 40 ord är skrivna med blockcitat.

6.2. Resultatdiskussion
I resultatdiskussionen diskuterar vi våra resultat enligt våra tre undersökningsområden och
kopplar det till tidigare forskning.
6.2.1. Genomförande av den aktiva lektionen
Ämneslärarstuderandena har utfört många olika aktiviteter i och utanför klassrummet under
lektionen. Flera ideer är riktigt kreativa och verkar verkligen uppskattas av eleverna. En
ämneslärarstuderande använde sig av stationsundervisning, en annan valde att ta ut hela
klassen i korridoren eftersom klassrummet var så litet och inte lämpade sig väl för fysisk
aktivitet. Det var intressant att se hur ivriga och motiverade eleverna blev av miljöombytet
från det lilla klassrummet till att plötsligt få vara på äventyr i hela skolan. Också vi anser att
det är en bra idé att utnyttja andra delar än bara klassrummet i mån av möjlighet eftersom ett
större område automatiskt bidrar till mera rörelsemöjlighet.
De flesta ämeslärarstuderandena har valt att implementera FA då eleverna ska lära sig
nya ord, grammatik eller matematiska fenomen i klassen. Drama har använts några gånger
och ämneslärarstuderandena konstaterade att eleverna snabbare kommer på nya tankar och
ideer då de får dramatisera och utföra övningen på ett praktiskt sätt. Även i matematiken kan
undervisningen konkretiseras och vi anser att det är en bra argument för att införa mera FA i
undersvisningen. Dessutom blir undervisningen mera mångsidig och rolig.
I vår undersökning ser vi att ingen av ämneslärarstuderandena har behövt använda sig
av extra utrustning utan har utnyttjat det som redan finns i klassen såsom bord, stolar och
golv. Det finns olika typer av fysisk aktivitet som utförs under akademiska lektioner. Den
vanligaste är pausgymnastik som kan utföras i klassen, vid den egna platsen utan någon extra
utrustning eller förflyttning. Då kan det handla om att härma aktivitet från en gymnastikvideo
eller att läraren eller någon elev leder aktiviteten längst fram i klassen (Watson m.fl., 2017).
Flera ämneslärarstuderanden valde även själv att leda aktiviteten framför klassen så att
eleverna härmade rörelserna. Det här anser vi att är ett enkelt sätt för att implementera FA i
undervisningen och därför tror vi även att många ämneslärarstuderanden har valt att använda
sig av det implementeringssättet. Tidigare forskning visar att fysisk aktivitet innan ett
akademiskt utförande även har positiva kognitiva effekter ​(García-Hermoso, m. fl. 2020).
Det positiva med att implementera fysisk aktivitet var att lektionerna blev mångsidiga.
Eleverna tyckte om aktiviteterna och blev dessutom vana vid arbetssättet. Stämningen blev

55

bättre och inlärningsklimatet påverkades positivt. Dessutom ser vi att den dagliga mängden av
fysisk aktivitet gynnas om aktiviteten utförs på ett lämpligt sätt. Med ett lämpligt sätt menar
vi att aktiviteten är kontinuerlig och lite mera ansträngande än en kort rörelsepaus. Tidigare
forskning visar även positiva resultat med den dagliga mängden av fysisk aktivitet då eleven
får vara aktiv i skolan. ​Elevens dagliga nivå av måttlig till kraftig fysisk aktivitet ökar då den
fysiska aktiviteten integreras under akademiska lektioner (Martin & Murtagh, 2017b).
Flera ämneslärarstuderanden blev positivt överraskade över att se hur mycket eleverna
uppskattade de aktiva lektionerna och hur enkelt det var att genomföra. Många hade oroat sig
över att undervisningen skulle bli för barnslig eller ha för låg standard, men alla
ämneslärarstuderandena lyckades bevisa motsatsen. De konstaterade att eleverna fortfarande
är barn trots att de går på nian och att eleverna i gymnasiet trots att de är äldre uppskattar då
läraren kommer med ett nytt arbetssätt.
Flera ämneslärare kommenterar olika hinder för att utföra FA-implementeringen i
klassrummet. Det fungerade inte alltid optimalt eftersom stolarna förde så mycket ljud då de
drogs på golvet då eleverna skulle göra utrymme för sig så att de kunde utföra aktiviteten. En
ämneslärarstuderande tyckte att det skulle vara en bra ide att lägga strumpor på stolarna för att
slippa oljudet. En ämneslärarstuderande sade att han gärna skulle lära sig mera om att
implementera fysisk aktivitet utomhus eftersom utrymmena inomhus inte alltid är så optimala.
Tidigare forskning tar upp utrymmet som ett hinder eller som en negativ aspekt vid
FA-implementeringen. Vissa anser att säkerheten försvagas då eleverna är fysiskt aktiva på ett
litet område då klassernas storlek och inredning inte lämpar sig för fysisk aktivitet och det i
sin tur gör att lärare oroar sig över att eleverna ska skada sig (Martin & Murtagh 2017a).
Ett annat hinder som upplevs är tidsbrist för FA-implementering. Några
ämneslärarstuderanden uttalar sig om att tiden inte räcker till för aktiviteten då de har så
mycket annat att gå igenom under lektionen. Tidigare forskning visar att mest effektivt är att
eleverna får göra pausgymnastik och avbryta matematikuppgiften för att sedan återgå till den,
nu med ännu mera motivation. Oklart är ännu hur lång den aktiva pausen behöver vara för att
uppnå bästa möjliga resultat. Pausgymnastik som lades in under de akademiska lektionerna
var enkelt att få till och eleverna gick inte miste om akademisk kunskap trots avbrotten med
pausgymnastik (​Mavilidi m.fl. 2020; Vetter m.fl., 2020).
Genom att kontinuerligt införa mera aktivitet i undervisningen ser vi att
FA-implementering börjar gå mera på rutin och då bra rutiner skapats blir även
tidsanvändningen mera effektiv. Flera ämneslärarstuderanden märkte samma fenomen och

56

konsaterade även att de märkte att eleverna blev vana vid arbetssättet och då började systemet
med FA-implementering rulla på bättre utan att någon undervisningstid gick förlorad. En
ämneslärarstuderande sade till och med att det går mycket snabbare att låta eleverna svara
med någon rörelse istället för att vänta på att de ska markera eller fylla i svaret på ett skriftligt
förhör. Då eleverna visar en rörelse för sitt svar ser läraren genast vem som har rätt och vem
som har fel eller om det är frågan om åsikter får läraren reda på vilka åsikter eleverna har.
Såklart finns det en liten risk av grupptryck, men ämneslärarstuderandena såg flera positiva
effekter än negativa effekter med att låta eleverna svara med en rörelse.

6.2.2. Elevrespons
I vår avhandling har vi kommit fram till att de flesta ämneslärarstuderandena upplever att
elevernas koncentration blir bättre vid implementering av fysisk aktivitet. Efter ett fysiskt
aktivt moment samlade sig eleverna snabbt och lyckades väl koncentrera sig på sina uppgifter.
Fysisk aktivitet är viktigt för eleverna och förbättrar deras minne och koncentration (Dyrstad
m.fl, 2018). Det skulle vara bra att göra FA-implementeringen under en längre i tid eftersom
även tidigare forskning visat att då aktiviteten är implementerad i undervisningen under hela
lektionen har den bättre effekt än enbart korta inslag av pausgymnastik (Martin och Murtagh
2017a).
Flera litteraturstudier understryker att lärare upplever att både beteende och
koncentrationen förbättras då eleverna får vara fysiskt aktiva (Watson m.fl., 2017; ​Vetter
m.fl., 2020). I vår undersökning blir ​koncentrationen efter längre stillasittande sämre och
eleverna blir rastlösa. Det här kan bero på att den fysiska aktiviteten inte varade under en
längre tid utan bara i ett enskilt läromoment under någon minut. Vi tror att om aktiviteten är
lite längre, och lätt ansträngande så kunde den ha en bättre effekt eftersom den dels stimulerar
hjärnan men även frigör energi som eleverna annars skulle använda till ett dåligt beteende.
Trots att flera studier talar för att den fysiska aktiviteten gynnar koncentration och beteende
finns det också tidigare forskning som visar att lärare verkar föredra att implementeringen
ändå bara är ett kort inslag. McMullen, m.fl. (2016) visar att lärare föredrar att
implementeringen är effektiv, kort och enkel att utföra utan utrustning.
I vår undersökning lyckades ämneslärarstuderandena få alla elever att mera eller
mindre delta i FA-implementeringen fastän vissa elever till en början visade negativ
inställning till själva aktiviteten. Svårigheter finns med alla nya metoder och deltagande kan
vara en sak som brister då lärare försöker implementera fysisk aktivitet. Dinkel (2017) visade

57

på samma fenomen där högstadieelever i årskurs åtta inte ville delta i den fysiska aktiviteten
som ordnades under lektionen. Vi tror att det beror på att tankesättet är nytt och eleverna
behöver bli vana vid och få rutiner i FA implemntering för att uppskatta det mera. Positivt var
ändå att majoriteten av alla elever deltog och tyckte att det var roligt att få vara fysiskt aktiva
under en vanlig akademisk lektion. Tidigare forskning visar även att eleverna uppskattar den
fysiska aktiviteten under lektionerna så mycket att de ber om att få vara aktiva under de mera
stillasittande lektionerna (Goh m.fl., 2017). Flera ämneslärarstuderanden som vi intervjuade
ansåg att eleverna vänjer sig vid arbetssättet efter att de fått pröva på några gånger.
Många av våra undersökningspersoner anser att eleverna blir piggare och gladare och
verkar reagera positivt på FA-implementering. Stundvis ser dock ämneslärarstuderandena att
eleverna kanske tycker att det känns pinsamt med fysiskt aktiva lektioner, men
ämnselärarstuderandena berättar att den skeptiska känslan hos eleverna försvinner efter att de
får pröva på att vara aktiva och blir vana vid arbetssättet. Martin och Murtagh (2017a) skriver
att elever njuter av att få vara fysiskt aktiva under lektionen. Vi tror även att elevernas
sinnesstämning i längden blir mera positiv om de dagligen får ha mera fysiskt aktiv
undervisning. Vetter m.fl. (2020) såg att elever ser fram emot lektionen i och med de olika
aktiva momenten som väntar. Att eleverna ser fram emot lektionerna i och med
FA-implementeringen tror vi även kan bidra till mera inre motivation till både undervisningen
och hela skolgången överlag hos eleverna. Att också stämningen och inlärningsklimatet blir
positivt anser vi att är fint. Dyrstad m.fl. (2018) hävdade också att inlärningsklimatet
förbättrades då eleverna fick vara fysiskt aktiva.

6.2.3. Erfarenheter
Majoriteten av ämneslärarstuderandena berättade att de hade en positiv inställning till
FA-implementering och även kunde tänka sig att fortsätta med det i framtiden. Det här ser vi
som en positiv aspekt eftersom även läroplanen uppmanar till fysisk aktivitet i form av
aktivitet

för

att

främja

hälsa

och

välmående

och

motion

under

skoldagen

(Utbildningsministeriet 2014). Vi tror att “Skolan i rörelse” föreläsningen i början av
projektet bidrog till den positiva inställningen. Att ämneslärarstuderandena får lära sig om FA
i sin utbildning tror vi även att bidrar positivt till framtida användning och att
ämneslärarstuderandena

som

färdigutbildade

kan

bidra

med

nya

synsätt

på

FA-implementering i den skola de kommer att arbeta i. ​Även tidigare studier tyder på att
lärare är positivt inställda till FA-implementering både med tanke på den allt mera

58

stillasittande vardagen idag, men även med tanke på mångsidighet i undervisningen och
förbättrad inlärning under lektionerna ​(Dyrstad m.fl., 2018; ​Vetter m.fl., 2020).
De flesta ämneslärarstuderandena tycker att det är enkelt att implementera FA i
undervisningen. Många har flera kreativa ideer och vi tycker att de flesta har förstått
konceptet väl. Några ämneslärarstuderanden berättade att de fortfarande känner sig lite
osäkra. Osäkerheten tror vi att i viss mån kommer från självförtroendet och en osäkerhet kring
den egna lärarrollen. Att då dessutom börja använda sig av ett nytt undervisningssätt känns
för några lite mera utmanande. Tidigare forskning visar att några av de mest typiska hinder
som lärare upplever i samband med integrering av fysisk aktivitet under sina lektioner är att
det blir stökigt i klassen och att kontrollen över eleverna går förlorad (McMullen m.fl.,
2016.). Även det kan bidra till osäkerhet och göra att lärare undviker arbetssättet. Vi tror att
med goda rutiner och kontinuerligt arbete kommer även vanan och självsäkerheten att
komma.
Då vi diskuterade med ämneslärarstuderandena var det en som föreslog att han nog
kunde tänka sig att fortsätta implementera FA i sin undervisning, men inte själv känner sig
bekväm med att göra det. Han poängterade då att det känns bra att veta att det finns korta
videon att tillgå. Vi ser ju dock att även om pausgymnastik är bättre än passivitet så
kombineras här inte inlärningen med aktiviteten. De bästa resultaten åstadkoms då den fysiska
aktiviteten är inbakad under hela den akademiska lektionen ​(Donelly, m.fl. 2016).
Kibbe m.fl. (2011) anser att det är möjligt att kombinera fysisk aktivitet och inlärning.
Det höll även ämneslärarstuderandena med om, det ser vi genom att ha observerat många
lektioner där den fysiska aktiviteten är ett naturligt moment under lektionen. En
ämneslärarstuderande konstaterade att det inte är okej att eleverna sitter så mycket som de gör
och inte heller lärarna ska sitta så mycket. En fysiskt aktiv lektion kan alltså i bästa fall gynna
både lärare och elever. Dessutom blir lärarens roll mera aktiv och arbetsdagen mera
mångsidig.
En ämneslärarstuderande konstaterade att det stundvis känns som att det är de vuxna i
skolan som är mera skeptiska till rörelseimplementeringen än eleverna. Läraren fungerar som
en rollmodell då det handlar om attityd till fysisk aktivitet och det är läraren som kan påverka
hur stor del den fysiska aktiviteten får under en lektion och hur effektiv implementeringen av
den fysiska aktiviteten är (Martin & Murthag, 2017a; Goh m.fl., 2017).

59

6.3. Sammanfattande diskussion
De flesta ämneslärarstuderandena tycker att det är enkelt att genomföra FA-implementering.
Det ser vi även genom att alla ämneslärarstuderandena har implementerat FA i
undervisningen

två

eller

flera

gånger.

FA-implementeringen

gör

så

att

ämneslärarstuderandena tycker att undervisninssituationen blir trevligare. Tack vare det nya
arbetssättet får även läraren vara mera fysiskt aktiv under sin arbetsdag. FA-implementering,
som arbetssätt, verkade vara uppskattat av både ämneslärarstuderanden och elever, oavsett
undervisningsämne. Att ämneslärarstuderandena valt att implementera FA flera än två gånger
anser vi att är positivt och stöder även vår tolkning av att de anser att det är en rolig
undervisningsmetod. FA-implementeringen kräver dock förberedelse och behöver vara en
medveten del av undervisningsplaneringen.
Fysisk aktivitet kan implementeras i praktiken på många olika sätt. Det går bra att
koppla det till undervisningen och dessutom främja att övriga mål och kompetenser uppfylls.
FA-implementeringen stöder differentiering eftersom den går att variera på många olika sätt
och möta varje enskild elevs behov. Undervisningen blir mera elevcentrerad i och med att
eleven står i fokus och behöver samarbeta med andra samtidigt som hen tar ansvar över sitt
eget lärande trots att undervisningsmetoden är mera fysiskt aktiv än vanligt. Eleven kan själv
utveckla och bidra till aktiviteten med sina egna erfarenheter och ideér. Det är viktigt att
aktiviteten är organiserad så att det inte blir stökigt, det behöver både eleven och läraren vara
medvetna om. För att upprätthålla en organiserad aktiv undervisning krävs tydliga
instruktioner och väl genomtänkta och förberedda övningar.
Många ämneslärarstuderanden har valt att utföra FA-implementeringen i klassrummet.
Det tyder på att klassrummet som det är möjliggör fysisk aktivitet även om det i vissa fall
framkommer att det kan vara för trångt och medföra oljud då stolar och pulpeter ska flyttas.
Hela skolmiljön går att utnyttjas till FA-implementering om klassrummet känns för litet.
FA-implementering är lämpligt i alla åldrar och stoffet kan anpassas enligt elevens
egen förmåga och utbildningsnivå. De positiva effekterna av FA-implementering är många.
Koncentrationen och de kognitiva färdigheterna såg vi att tydligt gynnades av den fysiska
aktiviteten även om aktiviteten bara var några minuter lång. Genom FA-implementeringen
kan stämningen i klassen förbättras om eleverna känner sig bekväma i det nya arbetssättet.
Skoldagen blir mera innehållsrik och mångsidig.

60

Deltagandet bland eleverna kan till en början vara begränsat på grund av att
arbetssättet är nytt och de inte genast känner sig trygga vid det. Rutiner och kontinuitet är
viktigt för att eleverna ska delta och njuta av FA-implementeringen.
Trots att eleverna är koncentrerade just efter FA-inslaget så kan koncentrationen efter
en tid åter försämras. Ett FA-inslag under lektionen är ingen garanti för att koncentrationen
ska bibehållas under hela lektionen.
Tillräckligt med utbildning om FA-implementering är viktigt för att lärare ska känna
sig bekväma i att använda sig av ett sådant arbetssätt. Genom att erbjuda informationstillfällen
arrangerade av exempelvis “Skolan i rörelse” sprids informationen om FA-implementering
och det möjliggör en bredare utsträckning av fysiskt aktiv undervisning i flera skolor i hela
landet. För att arbetssättet ska bli en så naturlig del som möjligt av skolvardagen behöver det
erbjudas som en del av hela lärarutbildningen och vara en obligatorisk del av lärarpraktiken.
Ämneslärarstuderandena i vår avhandling konstaterade att den information de fick ta del av i
och med projektet “Learning by Moving” gjorde att de fick mera kunskap om ett fysiskt aktivt
arbetssätt. Flera av ämneslärarstuderandena säger att de kommer att fortsätta implementera
fysiska aktivitet i framtiden i sitt kommande läraryrke.

6.4. Förslag till fortsatt forskning
Vår

undersökning

visade

att

ämneslärarstuderandena

är

positivt

inställda

till

FA-implementering. Eleverna deltar på en bra nivå och de flesta ämneslärarstuderandena har
en bild av hur de i framtiden kunde implementera fysisk aktivitet. T​idigare forskning om
integrering av fysisk aktivitet under klassrumsbaserade lektioner är knapp (​Routen, m.fl.
2018). Av den orsaken ser vi att det skulle vara intressant och nyttigt att även undersöka
ämneslärare i arbetslivet för att ta reda på hur de lyckas implementera fysisk aktivitet. Det
skulle även vara intressant att på långsikt undersöka hur elever reagerar på
FA-implementeringen under ett helt år genom att med jämna mellanrum ordna kognitiva
tester. Att även få ett neurologiskt perspektiv på effekten av FA-implementeringen under en
längre tidsperiod skulle vara nyttigt och intressant.
Tyvärr prioriteras ofta den fysiska aktiviteten bort trots medvetenhet om dess positiva
inverkan på kroppen och inlärning (Castelli, m.fl, 2014). Av den orsaken ser vi att det även
skulle vara bra att på långsikt följa med och undersöka skapandet av rutiner vid
FA-implementeringen och undersöka hur väl rutinerna påverkar den fysiskt aktiva
undervisningen. Flera lärare prioriterar bort fysisk aktivitet under akademiska lektioner just

61

för att utrymmena inte är optimala, tiden räcker inte till och det blir stökigt i klassen (​Dorling
& ​Daly-Smith, 2019.) Här tror vi att goda rutiner kunde ändra tankesättet och bidra till att
implementeringen blir både organiserad och väl utförd utan att akademisk kunskap går
förlorad. Det skulle också vara intressant att följa med samma grupp ämneslärarstuderanden
då de börjar arbeta och se hur de tar med sig det här arbetssättet i praktiken. Det skulle även
vara bra som utvärdering av hur väl projektet “Learning by Moving” togs emot på långsikt av
ämneslärarstuderandena.

62

Källor
Bell, J. (2006). ​Introduktion till forskningsmetodik​. Studentlitteratur
Björklund, G., Elgh, T., & Styfberg, P. (2018). Fysiologi och träningslära.
Bouchard, C., Blair, S. N., & Haskell, W. L. (2012). ​Physical activity and health​. Human
Kinetics.

Braun, V., & Clarke, V. (2012). Thematic analysis. APA Handbook of Research Methods in
Psychology, Vol. 2. Research designs: Quantitative, qualitative, neuropsychological, and
biological,​ (s. 57–71). American Psychological Association.
Brosnahan, J., Steffen, L. M., Lytle, L., Patterson, J., & Boostrom, A. (2004). The relation
between physical activity and mental health among Hispanic and non-Hispanic white
adolescents. ​Archives of Pediatrics & Adolescent Medicine​, ​158​(8), 818-823.
Carlson, T. B., & Hastie, P. A. (1997). The student social system within sport education.
Journal of Teaching in Physical Education​, ​16​(2), 176-195.
Carlström, I. & Carlström Hagman, L-P. (2007). ​Metodik för utvecklingsarbete och
utvärdering​. Studentlitteratur.
Chaddock-Heyman, L., Erickson, K. I., Voss, M., Knecht, A., Pontifex, M. B., Castelli, D., ...
& Kramer, A. (2013). The effects of physical activity on functional MRI activation associated
with cognitive control in children: A randomized controlled intervention. ​Frontiers in Human
Neuroscience​, ​7​ (72), 1-13.
Coe, D. P., Pivarnik, J. M., Womack, C. J., Reeves, M. J., & Malina, R. M. (2006). Effect of
physical education and activity levels on academic achievement in children. ​Medicine &
Science in Sports & Exercise​, ​38​(8), 1515-1519.
Corbin, C. B., Pangrazi, R. P., & Franks, B. D. (2000). Definitions: Health, fitness, and
physical activity. ​President's Council on Physical Fitness and Sports Research Digest​.

63

Daly-Smith, A., Quarmby, T., Archbold, V. S., Routen, A. C., Morris, J. L., Gammon, C., ...
& Dorling, H. (2020). Implementing physically active learning: Future directions for research,
policy, and practice. ​Journal of Sport and Health Science​, ​9​(1), 41-49.Denscombe, M. (2018).
Forskningshandboken: För

småskaliga forskningsprojekt inom samhällsvetenskaper.

Studentlitteratur.
Dinkel, D., Schaffer, C., Snyder, K., & Lee, J. M. (2017). They just need to move: Teachers'
perception of classroom physical activity breaks. ​Teaching and Teacher Education​, ​63​,
186-195.
Donnelly, J. E., Hillman, C. H., Castelli, D., Etnier, J. L., Lee, S., Tomporowski, P., ... &
Szabo-Reed, A. N. (2016). Physical activity, fitness, cognitive function, and academic
achievement in children: a systematic review. ​Medicine and Science in Sports and Exercise​,
48​(6), 1197.
Dyrstad, S. M., Kvalø, S. E., Alstveit, M., & Skage, I. (2018). Physically active academic
lessons: Acceptance, barriers and facilitators for implementation. ​BMC Public Health​, ​18​(1),
322.
Ericsson, I. (2005). Fysisk aktivitet och kunskapsutveckling i skolan. ​Svensk Idrottsforskning​,
4​, 24-27.
Fedewa, A. L., & Ahn, S. (2011). The effects of physical activity and physical fitness on
children's achievement and cognitive outcomes: A meta-analysis. ​Research Quarterly for
Exercise and Sport​, ​82​(3), 521-535.
Fogelholm, M., Suni, J., Rinne, M., Oja, P., & Vuori, I. (2005). Physical activity pie: A
graphical presentation integrating recommendations for fitness and health. ​Journal of Physical
Activity and Health​, ​2​(4), 391-396.
García-Hermoso, A., Hormazábal-Aguayo, I., Fernández-Vergara, O., González-Calderón,
N., Russell-Guzmán, J., Vicencio-Rojas, F., ... & Ramírez-Vélez, R. (2020). A before-school
physical activity intervention to improve cognitive parameters in children: The Active-Start
study. ​Scandinavian Journal of Medicine & Science in Sports​, ​30​(1), 108-116.

64

Goh, T. L., Hannon, J. C., Webster, C. A., & Podlog, L. (2017). Classroom teachers’
experiences implementing a movement integration program: Barriers, facilitators, and
continuance. ​Teaching and Teacher Education​, ​66​, 88-95.
Grunderna för läroplanen för den grundläggande utbildningen. ​(2014)​.​ Utbildningsstyrelsen.
Hagströmer, M. (2017). Hur mycket fysisk aktivitet behöver barn och ungdomar. ​I centrum
för​.
Hellison, D. R. (2010). ​Teaching personal and social responsibility through physical activity​.
Human Kinetics.
Hillman, C. H., Pontifex, M. B., Castelli, D. M., Khan, N. A., Raine, L. B., Scudder, M. R., ...
& Kamijo, K. (2014). Effects of the FITKids randomized controlled trial on executive control
and brain function. ​Pediatrics​, ​134​(4), e1063-e1071.
Huber, M., Knottnerus, J. A., Green, L., van der Horst, H., Jadad, A. R., Kromhout, D., ... &
Smid, H. (2011). How should we define health?. ​British Medical Journal​, 343.
Janssen, I., & LeBlanc, A. G. (2010). Systematic review of the health benefits of physical
activity and fitness in school-aged children and youth. ​International Journal of Behavioral
Nutrition and Physical Activity​, ​7​(1), 40.
Johansson, B. J. (2007). 1.4. Hjärnan, det lärande organet. ​Neurodidaktik​, 47.
Kibbe, D. L., Hackett, J., Hurley, M., McFarland, A., Schubert, K. G., Schultz, A., & Harris,
S. (2011). Ten Years of TAKE 10!®: Integrating physical activity with academic concepts in
elementary school classrooms. ​Preventive Medicine​, ​52​, S43-S50.
Kokko, S., Martin, L., Husu, P., Villberg, J., Mehtälä, A., Jussila, A. M., ... & Vähä-Ypyä, H.
(2019). Lasten ja nuorten liikuntakäyttäytyminen Suomessa: LIITU-tutkimuksen tuloksia
2018. ​Valtion liikuntaneuvoston julkaisuja​, (2019: 1).

65

Liu, M., Karp, G. G., & Davis, D. (2010). Teaching learning–related social skills in
kindergarten physical education. ​Journal of Physical Education, Recreation & Dance​, ​81​(6),
38-44.
Martin, R., & Murtagh, E. M. (2017a). Teachers' and students' perspectives of participating in
the ‘active classrooms’ movement integration programme. ​Teaching and Teacher Education​,
63​, 218-230.
Martin, R., & Murtagh, E. M. (2017b). Effect of active lessons on physical activity, academic,
and health outcomes: A systematic review. ​Research Quarterly for Exercise and Sport​, ​88​(2),
149-168.
Mavilidi, M. F., Drew, R., Morgan, P. J., Lubans, D. R., Schmidt, M., & Riley, N. (2020).
Effects of different types of classroom physical activity breaks on children’s on-task
behaviour, academic achievement and cognition. ​Acta paediatrica​, ​109​(1), 158-165.
McMullen, J. M., Martin, R., Jones, J., & Murtagh, E. M. (2016). Moving to learn
Ireland–Classroom teachers’ experiences of movement integration. ​Teaching and Teacher
Education​, ​60​, 321-330.
McMullen, J., Ni Chroinin, D., Tammelin, T., Pogorzelska, M., & Van Der Mars, H. (2015).
International approaches to whole-of-school physical activity promotion. ​Quest​, ​67​(4),
384-399.
Nagle, J. (2009). ​What happens to your body when you swim​. The Rosen Publishing Group,
Inc.
Norris, E., van Steen, T., Direito, A., & Stamatakis, E. (2020). Physically active lessons in
schools and their impact on physical activity, educational, health and cognition outcomes: A
systematic review and meta-analysis. ​British Journal of Sports Medicine​, ​54​(14), 826-838.
Nuori

Suomi,

hämtad

26

november

2019

https://www.ukkinstituutti.fi/filebank/1477-Fyysisen_aktiivisuuden_suositus_ko
uluikaisille.pdf

från,

66

Oja, P., Bull, F. C., Fogelholm, M., & Martin, B. W. (2010). Physical activity
recommendations for health: What should Europe do? ​BMC Public Health​, ​10​(1), 10.
Paluska, S. A., & Schwenk, T. L. (2000). Physical activity and mental health. ​Sports
Medicine​, ​29​(3), 167-180.
Pate, R. R., Pratt, M., Blair, S. N., Haskell, W. L., Macera, C. A., Bouchard, C., ... & Kriska,
A. (1995). Physical activity and public health: A recommendation from the Centers for
Disease Control and Prevention and the American College of Sports Medicine. ​Jama​, ​273​(5),
402-407.

Prince, M., Patel, V., Saxena, S., Maj, M., Maselko, J., Phillips, M. R., & Rahman, A. (2007).
No health without mental health. ​The Lancet​, ​370​(9590), 859-877.
Raustorp, A., Mattsson, E., Svensson, K., & Ståhle, A. (2006). Physical activity, body
composition and physical self-esteem: A 3-year follow-up study among adolescents in
Sweden. ​Scandinavian Journal of Medicine & Science in Sports​, ​16​(4), 258-266.
Reiner, M., Niermann, C., Jekauc, D., & Woll, A. (2013). Long-term health benefits of
physical activity–a systematic review of longitudinal studies. ​BMC ​Public Health​, ​13​(1), ​813.
Reynolds, D., Nicolson, R. I., & Hambly, H. (2003). Evaluation of an exercise-based
treatment for children with reading difficulties. ​Dyslexia​, ​9​(1), 48-71.
Richardson, C. R., Faulkner, G., McDevitt, J., Skrinar, G. S., Hutchinson, D. S., & Piette, J.
D. (2005). Integrating physical activity into mental health services for persons with serious
mental illness. ​Psychiatric Services​, ​56​(3), 324-331.
Romar, J. E., Björkgren, M., Snellman, J. E., Ruostekoski, A., Harjunpää, P., & Juslenius, V.
(2020). Preservice secondary subject teachers incorporating movement integration into
classroom practice. ​Teaching and Teacher Education​, ​94​, 103119.
Routen, A. C., Johnston, J. P., Glazebrook, C., & Sherar, L. B. (2018). Teacher perceptions on
the delivery and implementation of movement integration strategies: The CLASS PAL

67

(physically active learning) Programme. ​International Journal of Educational Research​, ​88​,
48-59.
Shoup, J. A., Gattshall, M., Dandamudi, P., & Estabrooks, P. (2008). Physical activity, quality
of life, and weight status in overweight children. ​Quality of Life Research​, ​17​(3), 407-412.
Singh, A. S., Saliasi, E., Van Den Berg, V., Uijtdewilligen, L., De Groot, R. H., Jolles, J., ...
& Ericsson, I. (2019). Effects of physical activity interventions on cognitive and academic
performance in children and adolescents: a novel combination of a systematic review and
recommendations from an expert panel. ​British Journal of Sports Medicine​, ​53​(10), 640-647.
Skolan i rörelse (2016), hämtad 13 mars 2020, från
https://liikkuvakoulu.fi/sites/default/files/liikkuvakoulu_yleisesite_sv_web.pdf
Skolan i rörelse (2016), hämtad 13 mars 2020, från
https://liikkuvakoulu.fi/sites/default/files/khr-sv-web_small.pdf
Skolan i rörelse (2016), hämtad 12 december 2020 från
https://www.oph.fi/sv/utbildning-och-examina/skolan-i-rorelse-kom-med

Sothern, M. S., Loftin, M., Suskind, R. M., Udall, J. N., & Blecker, U. (1999). The health
benefits of physical activity in children and adolescents: Implications for chronic disease
prevention. ​European Journal of Pediatrics​, ​158​(4), 271-274.
Taube, J. (2011). ​Själ och kropp-rörelse för psykiskt välbefinnande​. Brombergs Bokförlag.
Trost, J. (2010).​ Kvalitativa intervjuer​. Studentlitteratur
Trudeau, F., & Shephard, R. J. (2010). Relationships of physical activity to brain health and
the academic performance of schoolchildren. ​American Journal of Lifestyle Medicine​, ​4​(2),
138-150.
Twisk, J. W. (2001). Physical activity guidelines for children and adolescents. ​Sports
Medicine​, ​31​(8), 617-627.

68

Utbildningsstyrelsen (2016), hämtad 13 mars 2020, från ​https://liikkuvakoulu.fi/svenska
Utbildningsstyrelsen (2019), hämtad 9 september 2020, från; ​https://www.oph.fi/sv/move
Vetter, M., Orr, R., O'Dwyer, N., & O'Connor, H. (2020). Effectiveness of Active Learning
that Combines Physical Activity and Math in Schoolchildren: A Systematic Review. ​Journal
of School Health​, ​90​(4), 306-318.
Vidoni, C., & Ward, P. (2009). Effects of fair play instruction on student social skills during a
middle school sport education unit. ​Physical Education and Sport Pedagogy​, ​14​(3), 285-310.
Watson, A., Timperio, A., Brown, H., Best, K., & Hesketh, K. D. (2017). Effect of
classroom-based physical activity interventions on academic and physical activity outcomes:
A systematic review and meta-analysis. ​International Journal of Behavioral Nutrition and
Physical Activity​, ​14​(1), 114.
Williamson, D., Dewey, A., & Steinberg, H. (2001). Mood change through physical exercise
in nine-to ten-year-old children. ​Perceptual and Motor Skills​, ​93​(1), 311-316.
World Health Organization. (2019). Global Action Plan on Physical Activity 2018-2030:
More Active People for a Healthier World​. World Health Organization.
World Health Organisation, hämtad 9 januari 2020, från
https://www.who.int/governance/eb/who_constitution_en.pdf

69

Bilagor
Bilaga 1. Tabell över lektionerna

LEKTION
lektion 1
lektion 2
lektion 3
lektion 4
lektion 5
lektion 6
lektion 7
lektion 8
lektion 9
lektion 10

ÅRSKURS ÄMNE

TYP AV
AKTIVITET

LÄRARE

OBSERVATÖ
R

70

Bilaga 2. Tabeller över strukturering av temaområden
LEKTION
Intervjucitat

Observationscitat

subtema 1.

subtema 2.

subtema 3.

71

Bilaga 3. Intervjufrågor
Individuell intervju efter lektionen där minst ett moment av fysisk aktivitet har ingått:
- Vilken typ av fysisk aktivitet: brainbreaks eller akademiskt integrerad fysisk aktivitet?
- Hur många elever i klassen (antal flickor och pojkar)?
- Tankar vid planeringen. Hur la ni/du upp er lektion vid planeringsskedet?
- Upplevelse av implementeringen av fysisk aktivitet?
- Blev inslaget med fysisk aktivitet ett stöd till att uppnå lektionens mål? I
så fall hur?
- Hur tycker du att det gick?
- Vad var bra?
- Vad var mindre bra?
- Har du några ideer om vad du kan göra för att bli bättre på att integrera fysisk
aktivitet?
- Konkreta förslag och ideér på fysiskt aktiva lektioner
- Hur reagerade eleverna till fysiskt aktiva lektionen enligt dig?
- Var det någon nytta, vilken effekt hade det?
- Tänker du fortsätta? Varför? Varför inte?
- Hur skulle du kunna tänka dig att göra nästa gång?
Intervju inför halvvägs träffen:
- Hur känns det nu?
- Hur har du upplevt implementeringen eller den info du har fått om implementeringen?
- Vad har gått bra?
- Vad finns det för hinder, problematik?
- Vad skulle underlätta implementeringen?
- Tankar kring hur bygga vidare?
- Vad har hänt fram tills nu?
- Vill du ändra på något?
- Vad vill du ändra på?
- Var står vi nu?
- Har du implementerat fysisk aktivitet flera än en gång?
Intervju inför efterbehandlingen:
- Har du implementerat fysisk aktivitet flera än en gång?
- Vad har ni lärt er om aktivitet i klassrummet?
- Vilka saker fungerade eller fungerade inte?
- Vilka utmaningar och positiva erfarenheter upplevde ni?
- Hur reagerade eleverna på era aktiviteter?
- Blev inslaget med fysisk aktivitet ett stöd till att uppnå lektionens mål? I
så fall hur?
- Vad tar ni med er till framtiden som lärare?
- Ännu något annat?

