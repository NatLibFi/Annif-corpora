Regeringsprogrammens betoning på idrottspolitiken i
Sverige, Norge och Finland: en jämförande analys

Hugo Karlström

Statskunskap med masskommunikation
Avhandling för magisterexamen

Handledare: Kim Strandberg
Fakulteten för samhällsvetenskaper och
ekonomi
Åbo Akademi
Vasa, 2021

Abstrakt
Författare: Hugo Karlström

Årtal:
2021

Arbetets titel: Regeringsprogrammens betoning på idrottspolitiken i Sverige,
Norge och Finland: en jämförande analys
Opublicerad avhandling för magisteravhandling i statskunskap med
masskommunikation

Sidantal:
69

Vasa: Åbo Akademi. Fakulteten för samhällsvetenskaper och ekonomi
Ev. projekt inom vilket arbetet gjorts:
Abstrakt:
I denna avhandling fokuserar jag på regeringsprogrammens betoning i Sverige,
Norge och Finland. Undersökningens syfte är att erhålla en bredare uppfattning
om hur regeringsprogram framhäver och ser på idrottspolitiska frågor.
Avhandlingen undersöker likheter och skillnader i betoningen på idrottspolitiken
som finns mellan regeringsprogrammen i de valda nordiska länderna.
För att besvara frågeställningen har jag i undersökningen fokuserat på två olika
aspekter. För det första mäts förekomsten och frekvensen av idrottspolitik i
ländernas regeringsprogram som undersökts med målsättningen om att hitta
skillnader och likheter mellan de tre ländernas regeringsprogram beträffande hur
stor andel av regeringsprogrammen behandlar idrottsfrågor. För det andra
undersöks vad länderna i sina regeringsprogram uttrycker om dessa idrottsfrågor.
Det gör alltså att undersökningen granskar hur de tre ländernas regeringsprogram
skiljer

sig

från

varandra

gällande

betoningen

på

idrottsfrågor

i

regeringsprogrammen gällande innehåll, åsikter och hur man uttrycker sig.
Avhandlingen har undersökt regeringsprogram i Sverige, Norge och Finland
under tre olika regeringsperioder i respektive land. I undersökningen används en
kvantitativ innehållsanalys där regeringsprogrammen analyseras på ett
systematiskt sätt för att klargöra andelen ord som handlar om olika
idrottspolitiska områden. Därtill har också en kvalitativ textanalys tillämpats i
1

undersökningen för att kunna spåra mönster och trender i vad som behandlas
gällande idrottspolitiken.
Resultatet av undersökningen är att idrottspolitiken överlag inte är särskilt
förekommande i de valda nordiska ländernas regeringsprogram. De idrottsfrågor
som främst behandlas gäller de folkhälsomässiga betoningarna kring idrott. Den
allmänna målsättningen är att inkludera befolkningen i fysisk aktivitet. Frågor
som berör elitidrotten har en mindre roll och regeringsprogrammen lägger
överlag inte lika mycket vikt på dessa frågor. Det finns inte stora skillnader
regeringsprogrammens betoning inom idrottspolitiken. Det som skiljer mellan
regeringsprogrammen i de nordiska länderna är hur mycket idrottspolitiska frågor
som behandlas och framförs i regeringsprogrammen, dvs. med vilken frekvens
idrottspolitik nämns i regeringsprogrammen.
Likheter som framkom var att regeringsprogrammen betonade en god allmän
hälsa bland hela befolkningen oberoende ålder. Vidare ser man att tyngdpunkten
framförallt ligger hos barn och unga. Via regeringsprogrammen framkommer det
att idrotten representerar viktiga värderingar samt att den insats som
idrottsrörelsen och föreningslivet gör för samhället har en stärkande effekt.
Slutsatsen är att Sverige, Norge och Finland i sina respektive regeringsprogram
inte fokuserar på elitidrott inom den allmänna idrottspolitiken. Dock fokuserar
man på att uppnå en god hälsa bland hela befolkningen, vilket resulterar i att man
värnar om folkhälsan inom idrottspolitiken.
Sökord/indexord/nyckelord
Idrottspolitik, Elitidrott, Folkhälsa, Norden, Regeringsprogram

2

Innehåll
1 Inledning.................................................................................................................................. 6
1.1 Introduktion ...................................................................................................................... 6
1.2 Avgränsning: en nordisk jämförelse ................................................................................ 8
1.3 Avhandlingens syfte och frågeställning ........................................................................... 9
1.4 Disposition ....................................................................................................................... 9
2 Teoretisk referensram ............................................................................................................ 11
2.1 Idrottsrörelsens politiska roll .......................................................................................... 11
2.2 Idrottens betydelse växer fram ....................................................................................... 12
2.3 Faktorer som leder till internationell framgång inom elitidrott...................................... 14
2.4 Välfärdens inriktning formar idrottspolitiken ................................................................ 16
2.5 Teoretiska tillvägagångssätt i uppgörandet av policy .................................................... 17
2.6 Skiljelinjer i idrottspolicy ............................................................................................... 19
2.7 Vem har makten inom idrottspolitiken........................................................................... 19
2.8 Den skandinaviska idrottspolitiken ................................................................................ 21
2.8.1 Den norska idrottspolitikmodellen .......................................................................... 24
2.8.2 Den svenska idrottspolitikmodellen ........................................................................ 27
2.8.3 Den finska idrottspolitikmodellen. .......................................................................... 29
2.9 Summering ..................................................................................................................... 31
3. Den empiriska studiens uppläggning, material och metod .................................................. 33
3.1 Upplägg och material: överväganden och val ................................................................ 33
3.3 Kvantitativ innehållsanalys ............................................................................................ 38
3.4 Kvalitativ textanalys ....................................................................................................... 39
3.5 Valet av metod ............................................................................................................... 40
3.6 Validitet och reliabilitet .................................................................................................. 42
3.7 Sammanfattning av metodkapitlet .................................................................................. 44
4. Resultat ................................................................................................................................. 45
4.1 Elitidrott ......................................................................................................................... 45
4.1.1 Kvantitativa trender ................................................................................................. 45
4.1.2 Textanalytiska observationer ................................................................................... 47
4.1.2 Sammanfattning: Elitidrott ...................................................................................... 50
4.2 Folkhälsa ........................................................................................................................ 50
4.2.1 Kvantitativa trender ................................................................................................. 50
4.2.2 Textanalytiska observationer................................................................................... 52
4.2.3 Sammanfattning: Folkhälsa ..................................................................................... 55
4.3 Sammanfattning av resultatdelen ................................................................................... 56
3

5 Diskussion ............................................................................................................................. 60
Litteraturförteckning ................................................................................................................ 67

4

Tabellförteckning
Tabell 1. Ländernas regeringsprogram före, under och efter finanskrisen 2007-2008............36
Tabell 2. Idrottspolitikens betoning beträffande antal och och andel av
regeringsprogrammet................................................................................................................40
Tabell 3. Elitidrott:Sverige.......................................................................................................45
Tabell 4. Elitidrott: Finland .....................................................................................................46
Tabell 5. Elitidrott: Norge .......................................................................................................46
Tabell 6. Folkhälsa: Sverige ....................................................................................................51
Tabell 7. Folkhälsa: Finland ....................................................................................................51
Tabell 8. Folkhälsa: Norge ......................................................................................................51
Tabell 9. Likheter och skillnader mellan ländernas betoning av elitidrott och folkhälsa .......59

5

1 Inledning
1.1 Introduktion
Det finns mycket som tyder på att idrotten har en viktig ställning i samhället. Enligt Jarvie
(2006, 2) är idrotten ett fenomen som inverkar på människor över hela världen och har en
stor inverkan och en stark grund i det samhälle vi lever i. Detta leder till att idrotten kan
användas som maktmedel i politiska sammanhang, och under historiens gång har idrotten
figurerat i både positiva och negativa sammanhang.
”It is impossible to fully understand contemporary society and culture without
acknowledging the place of sport” (Jarvie 2006, 2)
Därtill hävdar Jarvie (2006, 2) att idrotten är ett viktigt globalt fenomen och det är
nödvändigt för politiker och ledare att förknippas med idrottspersonligheter. Vidare har
idrotten betydande inverkan på ekonomin, i vilken några av de mest sedda internationella
händelserna ofta associeras med idrott. Idrotten är även en del av ett socialt och kulturellt
nätverk på olika orter, och i olika regioner och nationer. Likaså ses idrotten som en
potentiell möjlighet för många fattiga och utsatta.
Enligt Jarvie (2006, 2) anser i princip alla regeringar över världen att offentliga medel ska
tillfalla idrottslig infrastruktur eftersom idrotten förväntas stärka hälsa och utbildning
samt skapa arbetsplatser och förhindra brott. Man kan se att idrotten är betydelsefull för
människor. Samtidigt har idrotten en betydande roll för identiteten, globaliseringen, den
nationella traditionen och globala solidariteten som återfinns inom idrotten samt anses
inverka på händelser utanför idrottens egentliga uppdrag.
Bolling (2017, 146) menar att idrotten kan ses som ett nätverk av hierarkier, uppgjort efter
olika prestationsnivåer. Grundtanken med pyramidstrukturen har varit att topp ger bredd
och bredd ger topp, vilket betyder att elitidrott på hög nivå kan inspirera till idrott på en
lägre nivå vilket ger utslag i förbättringen av folkhälsan. Ser man ut ett globalt perspektiv
framhävs detta synsätt likaså, då resurser att anordna internationella idrottsevenemang
som OS bland annat motiveras med ökning av den fysiska aktiviteten hos befolkningen
generellt.
6

Enligt Bolling (2017,146–147) så skiljer sig elitidrott från övrig idrott, då den utgår från
att vara en prestationsinriktad och institutionaliserad fysisk aktivitet. Idrotten förutsätts
vara en reglerad och kraftfull fysisk aktivitet, där tävlingsmomentet styrs av regler och
det finns organisatoriska grunder som styr utövandet. Därför är all typ av fysisk aktivitet
av dylik definition sammankopplat med idrotten. Tävlingsidrotten är tämligen enhetligt
och kräver fysisk prestation och tävling.
Bolling (2017, 147) konstaterar att idrottens definition även kan vara mer flexibel. I
princip all fysisk aktivitet kan ses som idrott så länge som utövarna ser det som idrott; allt
från världsmästerskap till en promenad i skogen faller innanför denna definition. Sättet
idrotten betonas får konsekvenser på hur vi förhåller oss till fysisk aktivitet och vilka som
inkluderas i de olika aktiviteterna.
När det kommer till hälsa anser Bolling (2017, 147) att hälsa är ett komplext begrepp som
väcker intresse. De flesta människor har en uppfattning om vad det innebär, dvs. vad som
är hälsosamt och ohälsosamt i vardagen. Svårigheten med att definiera och befordra
(folk)hälsa är att den omnämns i subjektiva termer men man strävar efter att vidga
hälsoförebyggande åtgärder på ett objektivt sätt. Hälsobegreppet är drömmen om det goda
livet; en allmän folkhälsa som gör att staten kan forma önskvärda medborgare.
Bolling (2017, 147) menar att Världshälsoorganisationens WHO:s definition av hälsa är
”ett tillstånd av fullständigt fysiskt, psykiskt och socialt välbefinnande och inte endast
liktydigt med frånvaron av sjukdom och funktionsnedsättning” och det anses vara en bra
grund när det kommer till att diskutera kring folkhälsa och idrott, då folkhälsa är
samlingsbegreppet för medborgares hälsotillstånd. Vid diskussioner kring problematiken
kring folkhälsan ska man inte endast beakta dess nivå utan även hur den fördelas. Det
betyder alltså att hälsan ska vara så god som möjligt och samtidigt jämlikt fördelad över
hela befolkningen. Idrotten i sig själv kan ses som en friskfaktor som ger en ökad
folkhälsa bland medborgarna.
För att framhäva både elitidrotten och folkhälsan menar Bolling (2017, 156) att den
brittiske historikern Alan Bairner har konstaterat att det finns en nordisk idrottsmodell,
som kan agera förebild när det kommer till organiseringen av idrottsutövning. Speciellt i

7

fråga om att behålla en balans mellan både massdeltagande och idrottsprestationer bland
elitidrottare.
Enligt Alanen (2006) har idrottspolitikens utformning en stor inverkan på ett allmänt plan.
Den inverkar på statsbudgeten direkt och indirekt. Indirekt ger det upphov till positiva
effekter på kropp och själ. Likaså har idrotten en roll i samhället att stärka det sociala
kapitalet. Därtill påverkas statsbudgeten direkt av inkomster från idrottsevenemang. Det
betyder alltså att med hjälp av idrottspolitiken kan man förhindra eller minska på olika
samhälleliga problem.
Ifall då idrotten har en betydelsefull roll som framgår, så hur ser staten och regeringar på
idrotten? En hurdan idrottspolitik framför man i regeringsprogrammen? Mitt intresse är
att undersöka hur man uppmärksammar och ser på idrottspolitikens betoning i
regeringsprogrammen. Min målsättning blir att undersöka vad tidigare forskning om
idrottspolitiken allmänt har kommit fram till samt att genomföra en jämförande studie av
hur idrottspolitiska frågor omnämns i länders regeringsprogram. I min forskning är
avsikten att studera skillnader och likheter i regeringsprogram i hur man framför och
beaktar idrottspolitk.

1.2 Avgränsning: en nordisk jämförelse
Beträffande frågan om regeringsprogrammens betoning inom idrottspolitiken riskerar att
bli bred och svårt att besvara. Därför kommer jag att avgränsa frågan och ämnet till en
del länders regeringsprogram. Spörsmålet kommer att ses ur en nordisk kontext. Det
förefaller tämligen naturligt att granska regeringsprogrammen i de nordiska länderna på
grund av att länderna har en gemensam historia, kultur och språk som tillsammans bildar
en helhet, alltså Norden. Det som man kan anta är att ländernas regeringsprogram har en
del gemensamt eftersom man i de valda nordiska länderna har ett flertal likheter inom
politiken och kulturen. Dock finns det säkerligen skillnader i vad som framhävs i
ländernas regeringsprogram gällande idrottspolitiken. Och det gör undersökningen
intressant att försöka urskilja skillnader mellan de likartade länderna.

8

Avhandlingens fokus kommer att ligga på regeringsprogram och deras idrottspolitik i
Sverige, Norge och Finland. Mina förväntningar är att det inte ska vara stora skillnader i
hur mycket idrotten betonas i regeringsprogrammen, men att det kommer att finnas
skillnader på vilket sätt, dvs. betoning, idrotten nämns i regeringsprogrammen.

1.3 Avhandlingens syfte och frågeställning
Avhandlingens generella syfte är att bidra med ökad kunskap om hur regeringsprogram
framhäver och ser till idrottspolitiken samt ifall det finns en liknande syn på
idrottspolitikens helhet i olika länder. Empiriskt avgränsas fokus till en nordisk kontext
där synen på idrott granskas i tre länder, dvs. Sverige, Norge och Finland. Den generella
frågeställningen i denna avhandling lyder:
Hur fördelas uppmärksamheten mellan elitidrott och folkhälsa i text om idrottspolitik i
regeringsprogram i Sverige, Norge och Finland?
Varför är det intressant att granska regeringsprogram i de tre nordiska länderna? En
huvudsaklig orsak är att det tidigare inte har utförts många undersökningar som undersökt
vilka skillnader det finns mellan regeringsprogrammens idrottspolitik och var betoningen
ligger. Samtidigt visar forskning av till exempel Mäkinen (2011) att det finns ekonomiska
skillnader länderna emellan och hur man tillämpar ekonomiska lösningar. Men hur
betoningen fördelas i regeringsprogrammen framkommer inte så det blir intressant att
undersöka.

1.4 Disposition
Avhandlingens referensram (kapitel 2) innefattar en genomgång om idrottspolitikens
politiska och växande roll, faktorer som leder till internationell framgång inom elitidrott,
olika betoningar i policy, vem som har makten i idrottspolitiken och avslutningsvis en
summering. Det är viktigt att redan i inledningen utreda vilken betydelse idrottspolitiken
har i det politiska sammanhanget för att sedan empiriskt kunna undersöka skillnader
mellan de valda nordiska regeringarnas idrottspolitiska synpunkter. I kapitel 2.1 fokuseras
det på idrottspolitikens politiska roll och i följande kapitel 2.2 hur idrottens betydelse får
9

ett starkare fotfäste. I kapitel 2.3 definieras faktorer som leder till framgång inom den
internationella elitidrotten och i kapitel 2.4 redogörs välfärdens inriktning på
idrottspolitiken. Kapitel 2.5 behandlar teoretiska begreppen i uppgörandet av
idrottspolicy och i kapitel 2.6 framhävs skiljelinjerna i idrottspolicyn. I kapitel 2.7
begrundas vem som sitter på makten inom idrottspolitiken och i kapitel 2.8 lyfts den
skandinaviska idrottspolitiken fram genom underkapitel. I kapitel 2.8.1 den norska-, i
kapitel 2.8.2 den svenska- och i kapitel 2.8.3 den finska idrottspolitikmodellen.
Efter att behandlat grundläggande drag inom idrottspolitiken som har med
undersökningen att göra, kommer jag att rikta blicken mot en jämförelse mellan Sverige,
Norge och Finland och hur idrottspolitiken betonas. I Kapitel 2.8 kommer summering
angående kapitlet och de tre länder jag valt att innefatta i undersökningen.
Vidare kommer jag i kapitel 3 redogöra upplägg, metod- och materialöverväganden. I
kapitel 3.1 övervägs valet av uppläggning och material. I kapitel 3.2 belyses metodvalet
och i kapitel 3.3 presenteras analysernas genomförande o reliabilitetstest. Efter att
uppläggning, metod och material genomgåtts behandlar kapitel 4 underökningens
resultatdel. I kapitlet presenteras resultatet av den jämförande undersökningen, både vad
gäller den kvantitativa och kvalitativa analysen. Avhandlingen summeras med en
slutdiskussion i kapitel 5, där undersökningen avrundas och diskuteras.

10

2 Teoretisk referensram
Detta kapitel kommer att innefatta en överblick av litteraturen som behandlar länders
syn och betoning på idrottspolitiken. Detta tas upp får att få en bättre helhetsbild i vad
som tidigare undersökts gällande idrottspolitiken i länder, främst med betoning på de
valda nordiska länderna.

2.1 Idrottsrörelsens politiska roll
Ström (1977, 7) menar att idrottsrörelsen är en betydelsefull faktor i politiska
sammanhang. Exempelvis Rousseau menade att det var viktigt att leda ungdomens
fritidsintresse till ett område som gav upphov till en slags politisk skolning. Så som
ungdomen betedde sig inom lagsporten så skulle de uppföra sig i samhället, det vill säga
arbeta mot samma mål.
Enligt Ström (1977, 7) kunde man säga att det är ett förenklat påstående att mena att
idrottsrörelsen inte skulle ha en desto större politisk roll i samhället. En sådan
anmärkningsvärd stor grupp medlemmar som idrottsrörelsen har i de flesta stater, gör att
det finns förutsättningar att påverka politiken. Hur pass mycket det i slutändan påverkar
är beroende av statsledningen. Den väldiga uppmärksamhet som alla idrottshändelser ger
upphov till gör att kan det vara skäl att låta olika politiskt känsliga kontaktproblem tänjas
på med idrotten, där dess roll kan ses likt en katalysator. Vidare kan man se att staten
använder idrotten för dess kontaktbehov.
Samtidigt lyfter Ström (1977, 8) fram Meynaud som menar att staten påverkar idrotten
mera än det omvända. Exempelvis så har fritiden ökat, vilket har lett till att det måste
fyllas ut passande hobby. Nationalismen är en viktigt för staten, och idrottsframgångar
globalt ses som positivt ur denna synvinkel. Överlag så anser Meynaud att idrottens
betydelse blir allt större inom flera socioekonomiska områden. Men för statens del är det
svårt att bedöma vad idrottens roll bör vara. Politikens innehåll förändras genom nya
verksamhetsfält. Vidare är det omöjligt för idrotten att inte komma i kontakt med politik,
därför att det på många plan blir en del av den. Den omfattning som idrotten har i
samhället kan lätt göra att de politiska ledarna ser ett tillfälle att sprida en ideologi eller
livsstil via detta.
11

Därtill betonar Ström (1977, 8) Meynauds synpunkt på att idrottspoltiken skulle vara
apolitisk, det vill säga att den inte utger politiska värderingar, att den står över politiska
händelser eller fortsättningsvis fungerar även om politikerna agerar. Ur hans
undersökning framkom det att en organisation av den storlek som idrottsrörelsen inte
saknar politisk betydelse även om den kunde antyda det.
Det som Ström (1977, 12) framhäver är målet för det politiska handlandet är att uppnå
politisk stabilitet, ifall det kunde vara så att man rör sig i en krissituation. Det som
påverkar resultatet är hur aktörerna på den politiska arenan agerar. Vidare är det som
eftersträvas politisk stabilitet och genom de inriktningar som finns hos det politiska
agerandet vid varje tillfälle, bör aktörerna välja de alternativ som enligt deras syn leder
till målsträcket.

2.2 Idrottens betydelse växer fram
Orsakerna till att idrotten har fått en mer framträdande roll är enligt Bergsgard et al. (2007,
3) först och främst dess starka kulturella roll, som andra punkt formbarhet för att framhäva
icke idrottsliga angelägenheter som staten lyfter fram och den sista punkten är dess multidimensionella roll. Det att den kulturella rollen har ökat är inte bara på grund av att
offentligheten ser idrotten som ett bevis på hur deras livskvalité är, utan det återspeglar
även den intensiva uppmärksamheten idrotten får genom medgång eller motgång.
Formbarheten hos idrotten var dramatiskt och systematisk demonstrerat av tidigare
kommunistregimer i Europa som använde idrotten som maktmedel. Först och främst
gällde det då framgångar internationellt, för att vartefter erhålla erkännande för dess
suveränitet (forna Östtyskland) eller genom detta generera nationell identitet kulturellt,
etniskt och språkligt i olika stater (forna Sovjetunionen och Jugoslavien) samt att
demonstrera den ideologiska överlägsenheten hos socialismen gentemot kapitalismen
(Sovjetunionen och Östtyskland).
Medan de rikare kapitalistregeringarna var ovilliga att överträffa kommunismen började
man så småningom att investera i elitidrott, speciellt de Olympiska Spelen, och enligt
Bergsgard et al. samt Hoye & Nicholson & Houlihan (2007, 3; 2010, 1) kan det vara i ett
12

försök i att förstå och utnyttja idrottens kapacitet för att lösa en rad sociala problem,
(såsom politisk slagkraft, social utfrysning, ungdomsbrottslighet, barnfetma och
fragmentering i samhället), ekonomiska problem som inkluderar urban och rural
nydaning samt diplomatiska problem (t.ex. indikering av godkännande eller klandrande
av handlingar som andra nationer gör som kan genomskådas).
Därtill så finner man enligt Bergsgard et al. (2007, 3) idrottens multidimensionella
karaktär som en orsak varför man lägger ner resurser på idrott och varför den inte endast
är en tydlig faktor för offentlig service, utan en indikator för den allmänna välfärden, samt
ett viktigt element i ekonomin i termer av skapandet av arbetsplatser, kapitalinvesteringar
och balans i lönerna.
Många nationer världen över försöker framföra deras sociopolitiska ideologi på den
globala arenan påpekar Delaney och Madigan (2015, 330-331) och ”den politiska
exploateringen inom den globala idrottspektaklet och de kulturella och ekonomiska
konsekvenserna av dess uppsättning har blivit kritiska indikationer av en allt större
globalisering av både media och idrott”. Idealet är en idrottsmiljö som är civilrättslig,
universellt accepterad väg för rivalitet och vänliga nationer att tävla. För att säkerställa
att det löper på smidigt inom internationella tävlingar så bör varje nation följa regler både
på plan och utanför. När man väl har grundat en internationell idrottspolicy, så är
regeringar redo för deltagande i internationella idrottssammanhang och där återfinns en
stor variation av politiskt innehåll i internationella idrottstävlingar.
Regeringar stödjer idrotten av ett flertal orsaker. Enligt Delaney och Madigan (2015, 316317) så kan det till exempel bero på att idrotten grundar sig på värderingar så som respekt
för auktoriteter, åtaganden till framgångar, hårt arbete och engagemang samt ihärdighet
som tas till vara på som ett ”ideal” av accepterat beteende för regeringar runtom i världen.
Den politiska sfären är intresserad av idrottare eftersom de generellt sett representerar
sociala organisationer så som skolor, samfund, arbetare, regioner, stater, nationer och
rådande ideologier. Dessutom är politiker och regeringar intresserade av idrott eftersom
det är så populärt. Denna popularitet representerar potentiell kraft och i slutändan, vem
som sitter på makten och hur den tar sig i uttryck.

13

2.3 Faktorer som leder till internationell framgång inom elitidrott.
De Bossher et al. anser (2006 186) att det finns en massa olika faktorer som leder till
internationell framgång inom idrott. Att karaktärisera dessa är ingen lätt uppgift.
Prestationen på toppnivå är en kombination av gener samt omgivningen och fysiska
omständigheter medan man lever. Men genetiken svarar inte på frågan varför norrmän är
mer aktiva skidåkare än italienare eller afroamerikaner presterar bättre i idrott gentemot
människor från Nigeria eller Mocambique. Däremot finns det faktorer som påverkar
internationell framgång i idrott och de kan uppdelas i tre nivåer.
Den första faktorn enligt De Bossher et al. (2006, 186-187) är makro-nivå och dit hör den
sociala och kulturella kontexten i vilken folket lever: ekonomisk välfärd, befolkning,
geografisk och klimatisk variation, urbaniseringsgrad, politiskt- och kulturellt system. På
nästa nivå, meso-nivå, finns idrottspolicy och politik. Detta är nivån där välgenomtänkta
idrottspolicyn kan inverka långvarigt på prestationen. Den tredje, och sista nivån, mikronivå innefattar individuella atleter och deras närmaste omgivning (t.ex. föräldrar, vänner,
tränare). På mikronivån kan vissa faktorer kontrolleras, exempelvis träningsfaciliteter,
medan andra inte går att kontrolleras, t.ex. genetiken.
I många studier ser De Bossher et al. (2006, 188) att man utesluter talangargumentet och
framhäver två självständiga makro-ekonomiska variabler: BNP per capita i nationen och
dess population. Dessa variabler förklarar konstant över 50 % varför det finns skillnad i
internationell idrottsframgång. Därtill tenderar ekonomiska faktorer att vara mer
avgörande i utvecklingsländer, där dess procentuella betydelse är 94 %, i jämförelse med
64 % i västländer och 32 % i socialistiska nationer.
Faktorer på meso-nivå är enligt De Bossher et al. (2006, 193) fullt eller delvist beroende
av idrottspolicy och politik. När man har liknande förutsättningar så tenderar idrottare att
ha bättre möjligheter ifall policyn sköts effektivt och investeringar görs med beaktande
på elitidrotten. När det kommer till faktorer som fastställer framgångar inom elitidrotten,
så är faktorerna på meso-nivån de enda som kan påverkas och ändras.
Vidare menar De Bossher et al. (2006, 194) att nationella idrottsorganisationer lägger
enorma summor pengar för att utreda frågan kring överlägsenhet i idrottsprestation, när
14

lite vikt läggs på varför en del nationer överträffar andra i specifika idrottsevenemang.
Vidare har man tagit fram en ram som innehåller kategoriseringar av policyområden som
borde jämföras som orsaker till internationella idrottsframgångar på meso- nivån. Dessa
studier kan indelas i tre större helheter.
Den första typen av studier innehåller enligt De Bossher et al. (2006, 194) de som
fokuserar på förklarande eller jämförande av den organisatoriska kontexten i nationerna.
Ledordet i dessa studier är att finna likheter och olikheter mellan nationers idrottssystem.
Liknande karaktärsdrag mellan dessa system kom att vara, bl.a. att erkänna fysisk
uppfostran och idrott i den konstitutionella lagen, snabbt identifiera talanger i skolan, att
träning är en del av skolsystemet, utbildning och kvalifikationssystem för tränare,
finansiella stödprogram, prioritera och applicera forskning inom området och ett nätverk
inom idrottsmedicin.
Samtidigt anser De Bossher et al. (2006, 194) att de forna östblocksstaterna har en
signifikant roll i utvecklingen av elitidrott. Som Houlihan (1997, 6) menar, ” länder likt
Australien och Kanada har båda tagit modell i utvecklingen av elitgrupper som mycket
liknar den sovjetiska modellen i flertalet aspekter”. Samtidigt kan detta fenomen
illustreras av en generell globaliseringsprocess.
Den andra typen av studier tar i beaktande föregående studie men De Bossher et al. (2006,
195) betonar att här ser man på grundfaktorerna som behövs för att erhålla internationella
idrottsframgångar. I detta fall handlar det om tio olika saker som inverkar, till exempel
en

klarhet

i

rollen

av

skilda

organ

som

medverkar

och

ett

effektivt

kommunikationsnätverk som upprätthåller systemet, enkelhet i administrationen genom
allmänna idrottsliga och politiska gränser samt ett effektivt system för statistisk
identifikation och uppföljning av utvecklingen mellan talanger och elitidrottare.
Vidare menar De Bossher et al. (2006, 195-196) att man finner villkor idrottsservicen för
att åstadkomma en excellent kultur där alla medlemmar av teamet kan samarbeta
sinsemellan formellt och informellt, välstrukturerade konkurrerande program som
exponeras internationellt samt välutvecklade specifika faciliteter, där elitidrottare är i
prioritet. Sist och slutligen gäller det att rikta resurserna till en relativt liten andel grenar
genom att identifiera de man reellt sett har en chans att uppnå framgång i globalt, ett
15

övergripande planerande av vad varje sport verkligen behöver, en förståelse att utveckling
kostar med skälig finansiering till infrastrukturen och befolkningen samt en livsstil som
stödjer och förberedelse för livet efter idrotten.
Den tredje typen av studier som De Bossher et al. (2006, 196-197) lyfter fram återfinns
på makro-nivån. Överlag så har man fokuserat på personlig genetik i studierna på denna
nivå, men det finns intressant information angående de viktigaste ansvaren av
idrottspolicy i en idrottares väg för att utvecklas. Ser man till resultatet av flertalet studier
i detta anseende så har den viktigaste och nödvändigaste orsaken till framgång varit
personlig inlevelse och motivation hos idrottaren. Andra förekommande faktorer är den
personliga omgivningen, där man finner föräldrar, partner och vänner.
Bland forskare har det enligt De Bossher et al. (2006, 196-197) byggts upp en konsensus
av att faktorer på makronivån, såsom befolkning och BNP, kommer att bli mindre
förutsägande när det gäller nationers utförande inom elitidrotten än det hittills har varit
under historiens lopp. Som en grundorsak till detta är att nationerna allt mer strategisk
producerar elitidrottare. Som ett exempel på detta är Australien där man har kunnat
utveckla elitsporten till en helt annan nivå, även om folkmängden har ökat minimalt.
Hursomhelst, så påverkar faktorer på mikronivån mer än 50 % ifall det blir succé på den
olympiska arenan, och det kan till och med vara ännu högre i utvecklingsländer. Ifall man
ser på andra orsaker som inverkar på elitidrottens framgångar, så är det endast faktorer på
meso-nivån som påverkas och kan ändras med hjälp av policy.

2.4 Välfärdens inriktning formar idrottspolitiken
Det som har större betydelse för idrottspolitiken och som både Bergsgard och Norberg
samt Houlihan och Green lyfter fram i sina respektive studier (2010, 573; 2008, 18) är
arbetet av Esping-Andersen och hans analys av välfärdsstaterna som baserar sig på
hypotesen att socioekonomiska och kulturella värderingar av ett land formar policyn.
Esping-Andersen identifierade tre typer av välfärdsstater: liberal, konservativ och
socialdemokratisk. I liberala välfärdsstater, såsom USA och Kanada, så spelar marknaden
en betydelsefull faktor i fördelandet av resurser, sociala tjänster och socialförsäkring.
Välfärden som staten erbjuder är begränsad och tar sig ofta i form av behovsprövad stöd
16

och blygsamma socialförsäkringar. I konservativa välfärdsstater, likt Tyskland eller
Frankrike, så har den marknadsbaserade lösningen en mindre roll. I sociala
angelägenheter har familjens kapacitet en anmärkningsvärd roll, som grundar sig på att
kyrkan har stark politisk roll, som exempelvis när det kommer till familjepolicyn.
Det tredje alternativet är enligt Bergsgard och Norberg samt Houlihan och Green (2010,
573; 2008, 18) socialdemokratiska välfärdsstater. Den socialdemokratiska stämpeln är för
att upplysa att socialdemokratiska partier ”uppenbarligen var den dominerande kraften
bakom den sociala reformen” under tiden då välfärdsstaterna växte fram i dessa länder,
och som praktiskt sett bara existerar i nordiska länder. Det som kännetecknar detta
alternativ är att staten axlar huvudansvaret för upprätthållandet av säkerhet och en hög
levnadsstandard hos dess medborgare. Därtill är fördelarna inte behovsprövade men
tillgivna medborgarskap. Välfärdsstatens mål är att erbjuda alla likadan hög standard.
Vidare så produceras välfärd inom den offentliga sektorn. Den generösa
socialförsäkringen och en bred offentlig sektor kräver en aktiv arbetsmarknad, där
målsättningen är full arbetskraft och relativt hög skatteprocent.
Bergsgard et al. (2007, 8) påstår att det är kanske inte självklart att välfärdspolitiken skall
inkludera idrott. Man kan säga att idrotten inte tillhör kärnfrågorna när det kommer till
välfärdsstaten och man kunde tro att statens roll kunde vara relativt passiv gentemot
idrott. Tvärtemot, speciellt sedan andra världskriget, så har välfärdsstaten expanderat i de
flesta västländerna. Utvecklingen av den moderna välfärdsstaten karaktäriseras av stegvis
expansion av regeringens ansvar, från grunden och ”definiering av statens” uppgifter
såsom försvar och kärnfrågor i välfärdsfrågor, som exempelvis fritidspolitiken. Det är
inte lätt att få fram vad idrottens roll i det hela kunde vara. Idrott och fysiskt välbefinnande
kunde ses som en förutsättning för ett starkt försvar, och därför en orsak för statens del.
Likaså kunde betoningen läggas på idrottens inverkan på hälsan, en av kärnfrågorna i
välfärdsstaten.

2.5 Teoretiska tillvägagångssätt i uppgörandet av policy
Enjolras och Waldahl (2007, 201) menar att enligt Rokkan så finns de två vägar att söka
inflytande på, dvs. numerisk demokratisk och korporatism som överlag har beskrivits
17

förklara policyprocessen i

skandinaviska länder. Nykorporativism

underlättar

institutionella arrangemang kring länken mellan stat och samhälle genom en priviligierad
deltagande av specifika organiserade intressen i policy, och genom liknande stödjande
arrangemang mellan regeringsmaskineriet och centraliserade intressen. Uppgörande av
policy på denna nivå involverar ett priviligierat samarbete mellan den representativa
organisationen i policy fältet och regeringen. Man kan se att konceptet med ny
korporativism betonar rollen av organiserat intresse i processen av uppgörandet av policy,
såväl som det den institutionella ramen inom vilken dessa organiserade intressen
fungerar.
Vidare hävdar Enjolras och Waldahl (2007, 201) att nykorporativism är en analytisk ram
som på ett brett område använts för att undersöka policy processen inom idrotten. Hur
som helst har det i de flesta europeiska länder skett genom olika förändringar inom
institutionerna, vilket lett till att den ny korporativistiska institutionella arrangemanget
upplevt en förändring från ett system genom integration av ”representativa”
organisationsintressen till ett system av ”konkurrerande pluralism”. Inom ramen för detta
så har intresseorganisationerna inte längre monopol i intresserepresentationen, utan bör
tävla med en rad olika konkurrenter i olika och oklara positioner.
Därtill förekommer det enligt studier av Enjolras och Waldahl samt Oytteenmaa (2007,
202–204; 2015, 29) indikationer på en annan modell som man kunde se idrottspoltiken
på, det vill säga policygemenskap. Den innefattar ett nätverk av olika aktörer som alla har
individuella målsättningar och strategier, men likväl är beroende av varandra för att
åstadkomma ett önskat resultat inom den offentliga politiken. I motsats till ny
korporativism, så ser det politiska samhället inte staten som en styrande aktör, utan för
fram att det förekommer meningsskiljaktigheter mellan staten och de olika aktörerna.
Makten och informationen finns till förfogande hos gemene aktörer, man söker efter en
kompromiss och tilläggas är att det endast finns utrymme för ett begränsat antal aktörer.
Man kan se att under en läng tid har man inom den europeiska idrottspolitiken betonat
den ny-korporativa modellen. Det man kan se är att man under de senaste åren vartefter
börjat söka sig mot policygemenskap. En av de idrottspolitiska utmaningarna, dvs. att
befolkningen ska bli mer fysiskt aktiva och hälsofrämjande åtgärder, är orsaken varför
man väljer det nätverksbaserade alternativet.

18

2.6 Skiljelinjer i idrottspolicy
När samhället fortsätter att uppleva ekonomiska, sociala och kulturella förändringar,
hävdar Hoye, Nicholson och Houlihan (2010, 6-7) att idrotten understöds eftersom den
kan svara på problem som är beroende av varandra, som i många fall högst antagligen
uppstår på grund av en ökad press genom globaliseringen. Idrotten kan vara en mekanism
eller kanal för att hjälpa samhällen att upprätthålla sammanhållningen och bygga dels
social, men även ekonomisk kapacitet. Hoye, Nicholson och Houlihan menar vidare att
”regeringar tenderar att behandla idrotten genom ett extremt instrumentalistiskt beteende,
där man ser att den är formbar och genomskådlig, relativt kostnadseffektiv samt
inkluderar icke-idrottsliga problem i allt från uppbyggnad av nationen till social välfärd”.
Huolihan och Green (2008, 290) anser att det stödet för policyn gör att politiken är
tudelad. Å ena sidan kan man argumentera att policymekanismerna och instrumenten som
framhåller utvecklingen av elitidrotten och synsätten i olika länder med signifikanta
olikheter i politiskt system och kultur är förvånansvärt lika. Fastän man i Kina är
kommunistiskt, Norge socialdemokratiskt och Nya Zealand neoliberalt politisk inriktat
så är de alltså tämligen lika. Dock kan man säga att även om många länder har liknande
syn och tillvägagångssätt på nyss nämnda front, så kan det skilja länderna emellan när det
kommer till inrikespolitiken. Exempelvis så förbiser Kina mänskliga rättigheter, medan
Norge skyddar barnens rättigheter.
Samtidigt påpekar Houlihan och Green (2006, 17) att organisatorisk infrastruktur och
påståenden om att kulturell institutioner har en betydelsefull roll i idrottspolitiken är
allmänt förekommande. Om man ser till Storbritannien så har tankar, normer och
värderingar kopplat till social klass, kön, funktionsnedsättning och etnicitet påvisats ha,
och fortsätter att ha, en stor betydelse hos karaktären på idrottspolicyn i Storbritannien.

2.7 Vem har makten inom idrottspolitiken
Politik definieras enligt Houlihan och Malcolm (2015, 33-34) först och främst av de
handlingar man gör i staten och främst regeringens roll och dess auktoritativa användning
av makten att uppgöra regler och lagar som har företräde över andra regler från annat håll
i samhället. Ifall denna definition av politik accepteras skulle blicken uppmärksamhet
19

blickas direkt framåt, till exempelvis användandet av offentliga medel för att stödja
idrottspolicy, var ansvaret hos idrottspolitiken skulle finnas i staten och hur den allmänna
policyn gentemot idrott definieras och verkställs. Detta politiska koncept gör att det
endast är ett fåtal institutioner och forum har makten, såsom regeringen, riksdagen,
ministerium och domstolar. Dock, även om det statliga institutionerna har makt, så finns
det en annan mer övergripande definition av politik som gör att vi bör rikta blicken mer
utöver de formella institutionerna på inrikes nivå och inse att makten utövas även av ickestatliga faktorer, som exempelvis medieindustrin, kommersiella sponsorer inom idrotten
och internationella idrottsorganisationer, och därtill av internationella organisationer som
påminner om regeringar, t.ex. EU och Europarådet.
Vidare anser Houlihan och Malcolm (2015, 35-36) att besluten inom idrottspolitiken inte
tas på ett sätt som påverkar idrotten formellt och offentligt. Många, även viktiga beslut
kan tas oplanerade och lång ifrån på ett tydligt sätt. Exempelvis hur regeringen framför
målsättningen för drogfri idrott kan göras informellt och helt i skymundan då offentliga
tjänstemän tyder ministrars uttalanden, eller frånvaron av detta, gällande ärendet.
Liknande omständigheter råder när man se hur betoningen mellan elitidrott och allmänt
deltagande i idrottspolitiken, då det kan avgöras med informell lobbying av den nationella
regeringen, den nationella olympiska kommitteen och hälsointressenter.
Däremot anser Houlihan och Malcolm (2015, 36) att dessa processer kan vara informella,
diskreta eller oförstådda och reflektera en uppfattning om att makten i ett politiskt system
finns ovanför de formella institutionerna i staten. Makten är likväl i det stora hela
centraliserad i erkända statliga institutioner och bland personalen. En tredje och betydligt
annorlunda definition är en som behandlar politiken som en aktivitet som försiggår, där
det råder meningsskiljaktigheter gällande målsättningen och hur det ska uppnås.
Dessutom är makten här mer kluven och gäckande koncept än vad som reflekteras på den
traditionella politiska scenen. Detta synsätt vidhåller att det är svårt att bibehålla en
skillnad mellan offentliga och privata sfären och därtill ohållbar i dagens moderna
komplexa samhälle. Även om politiken ses som en genomgripande egenskap i det
moderna samhället, så är det naturliga i alla organisationer, oberoende om det är offentligt
eller privat, och gemensamt inom alla områden av mänsklig aktivitet, inklusive idrott.

20

2.8 Den skandinaviska idrottspolitiken
Om man använder sig av Esping-Andersens karaktärisering av socialdemokratiska
välfärdsregimer finner man enligt Bergsgard och Norberg (2010, 574) några allmänna
kännetecken som är likadana i den skandinaviska idrottspolitiken och välfärdspolitiken
överlag. Den skandinaviska välfärdsmodellen i termer av idrott återspeglas av omfattande
statligt stöd till frivilligorganisationer, ofta i form av subventioner och offentligt
finansierade idrottsanläggningar. Den offentliga sektorn är den största och viktigaste
faktorn när det kommer till ekonomiskt stöd för organiserad idrott. Även om bidragen
från marknadssektorn har ökat de senaste decennierna är dessa inkomster begränsade och
har ytterst liten betydelse för förbund eller elitklubbar i kommersialiserad idrott.
Såsom studier av Bergsgard och Norberg samt Mäkinen (2010, 574; 2011) påvisar är det
ett faktum att regeringen reserverar betydande medel för idrottsverksamhet är i enlighet
med den skandinaviska välfärdsmodellen, i vilken dessa resurser nästan exklusivt
tillfaller frivilliga organisationer. I flertalet andra frågor förknippade med medborgarnas
välfärd har idrotten inte blivit en del av regeringens intresse. Däremot fortsätter idrotten
att vara ett område där statens myndigheter har en begränsad roll till fördel för frivilliga,
icke-statliga organisationer med hög grad av autonomi. Som tidigare framkommit är
situationen annorlunda i Finland, där staten sitter på makten och ansvaret.
Även om Bergsgard och Norberg (2010, 574) menar att statliga myndigheter har
begränsade möjligheter att påverka idrotten hindrar det inte att man analyserar
idrottspolitiken som en del av den skandinaviska välfärdspolitiken. Den skandinaviska
välfärdspolitiken kan inte begränsas till ansvarsområden inom den offentliga sektorn.
Dagens skandinaviska välfärdsstat kan ses som ett resultat av ”stegvis utvidgning av
statens skyldigheter” och en uppdelning av kärnfrågor och påföljande välfärdsproblem.
Sett ur detta perspektiv kan idrotten, tillsammans med andra aktiviteter rörande fritiden
för medborgarna, hänföras till sådana frågor som inte är grundläggande uppgifter för
statens del, men ses som tillräckligt viktiga för att fånga statens uppmärksamhet och
tilldelas offentligt stöd.

21

Samtidigt är det enligt Bergsgard och Norberg (2010, 574) allmänna och jämlika principer
grundläggande faktorer i den skandinaviska välfärdspolitiken. Utgångsläget är att man
försökt kringgå behovsprövning och likaså stigmatisera typer av stöd för de svaga i
samhället som är till fördel för det allmänna välfärdssystemet, i vilket man vill generera
grundliga nödvändigheter för alla medborgare. Därför är välfärdspolitiken en
kompromiss för hela befolkningen eller hela grupperingar i samhället (t.ex. barnbidrag).
Dessutom är sociala förmåner rättigheter som grundar sig på medborgarskap, i jämförelse
med i europeiska länder, där stödsystem är klassindelade och/eller bundna till
arbetsmarknaden.
Ser man på dessa allmänna och jämlika principer som Bergsgard och Norberg (2010, 575)
lyfter fram och hur de är kopplade till idrottspolitiken är det ingen lätt fråga att besvara.
Å ena sidan kan det vara tveksamt ifall statens stöd till frivillig idrottsverksamhet ska
förknippas med sociala rättigheter. Exempelvis i Norge är det lagar som reglerar
idrottsorganisationernas rättigheter att ta del av statligt stöd. Dock är dessa lagar generella
och kan inte jämföras med exempelvis socialpolitiska specifikationer gällande
medborgares rättigheter när det kommer till hälsovård och välfärd.
Å andra sidan menar Bergsgard och Norberg (2010, 575) att det återfinns klara universella
egenskaper och jämlikhetsegenskaper inom idrottspolitiken. Ur ett ideologiskt perspektiv
är idrottspolitikens allmänna målsättning den återkommande sloganen ” idrott för alla”.
Formuleringen är absolut inte obligatorisk, men kan ses som ett uttryck där den statliga
ambitionen är att inkludera hela befolkningen i idrottslig- och fysisk aktivitet. Därtill är
det flertalet statliga bidrag som är baserade på principer kring jämlikhet. Först och främst
kan idrott för barn och unga ses som en arena där universella och jämlika värderingar
uttrycks tydligt. Ett exempel är statliga subventioner till lokala idrottsföreningar som
faller inom denna målgrupp. Dessa subventioner, som förekommer i skandinaviska
länder, baseras på antalet deltagare och sammanträden, utan att det på något vis beaktas
andra möjliga inkomstkällor för föreningen eller medlemmarnas finansiella situation
Enligt Bergsgard och Norberg (2010, 575) hade den allmänna folkliga opinionen för
frivillig organiserad idrott hade aldrig ansetts viktig ifall politiska aktörer inte hade ansett
att idrott är en social tillgång. Dock har argumenten för den sociala betydelsen inom
idrotten varit otaliga, varierande och framförallt ändrats under tidens gång med sociala
22

och historiska förändringar. Modern idrottspolicy kan sammankopplas med sociala
värden och rådande ideal. Helt slumpmässigt är det inte att allmän folkhälsa är ett
framstående argument. Sedan idrott och fysisk aktivitet anses ha en positiv inverkan på
människors hälsa, kan stödet för sport och fysisk aktivitet utgöra en viktig fas i
regeringens strävan att förespråka ett allmänt och fysiskt välmående bland medborgarna.
Bergsgard och Norberg (2010, 575) framhäver att liknande argument kan sammankopplas
med demokratisk och social integration. En idé är att frivillig aktivitet aktiverar unga att
lära sig och uppleva den demokratiska processen. Man lär sig värdet av samarbete och att
ta beslut i demokratisk form. Likaså upplevs organiserad idrott som en spelplan, där
grupper med olika socioekonomisk och etnisk bakgrund kan mötas och tillsammans
integreras. Därtill kan denna kategori även innefatta en möjlighet till en meningsfull fritid
för barn och unga, som ett alternativ till kommersiella intressen eller kriminella
aktiviteter.
Vidare anser Bergsgard och Norberg (2010, 575-576) att båda dessa målsättningar är mål
och visioner som hittas i den allmänna välfärdspolitiken. Man kunde säga att det inte är
någonting mera än mål, samtidigt som det är svårt att säga i vilken grad frivillig idrott
faktiskt förespråkar allmän folkhälsa och social integration, och likaså ifall myndigheter
klarar av att effektivare arbeta för att uppnå dessa mål på andra sätt. Dessutom är bilden
att idrotten är ett verktyg för allmänna mål vilka man fokuserar mera på de inre
värderingarna inom idrott, som till exempel lycka, sammanhållnings och personlig
utveckling. Att man stödjer idrotten för idrottens skull, och inte för dess allmännyttiga
värderingar visar att idrotten har en betydande roll. Tyngdpunkten på idrotten och dess
värde är ett särdrag som återfinns i staters idrottspolitik i Skandinavien i motsats med de
flesta andra västerländska länderna.
Under en stor del av 1900-talet, karaktäriserades regeringars idrottspolitik enligt
Bergsgard och Norberg (2010, 576) av en blandad attityd till elitidrott. När dess
huvudsakliga tyngdpunkt låg vid tävlingar, resultat och prestationer, var det svårt att
koppla samman elitidrott med frivilligt organiserad idrott som har ett solid, brett och
allmänt stöd. Däremot accepterades elitidrotten eftersom det har ett kulturellt värde. Ser
man till den politiska retoriken så kom elitidrotten att legitimeras på grund av dess
förmåga att samla in och aktivera barn i idrottsliga aktiviteter. Ifall man ser det ur motsatt
23

synvinkel så kan idrotten för allmänheten vara en talangansamling. Samtidigt har den
politiska utvärderingen under de senaste decennierna förändrats. Elitidrotten har vartefter
tillskrivits en mer framträdande roll i politiska policy dokument, blivit lovade speciella
former av stöd och accepterats som självständigt kulturellt fenomen. Därför är det nu även
regeringens ansvar i idrottspolitiken att ansvara för elitidrott som en kanal för offentlig
underhållning, likväl som en skapare av nationell identitet.
Vidare kommer jag i följande avsnitt att gå igenom de nordiska länderna separat. Det
kommer att handla om den norska, svenska och finska idrottspolitikmodellen. Danmark
och Island finns inte med även om länderna hör till Norden, utan här lyfter jag fram
specifikt de länder jag kommer att granska empiriskt sen.

2.8.1 Den norska idrottspolitikmodellen
Enligt Enjolras och Waldahl (2007, 205) har det norska parlamentet i dagsläget flertalet
partier representerade. Under en lång tid efter andra världskriget, mellan åren 1945-1963,
var det arbetarpartiet som hade enpartis majoritetsregering. Överlag har det under de
senaste åren varit majoritets- eller minoritetskoalitionsregeringar, ledda av antingen
Arbetarpartiet eller Kristliga Folkpartiet. Under tiden med minoritetskoalitionsregering,
har det varit betydelsefullt av samarbete mellan partier, och en nödvändighet när det
kommer till att genomföra politiken och instifta lagar.
Vidare anser Enjolras och Waldahl (2007,205) att Norge kategoriseras under EspingAndersens karaktärsdrag som en socialdemokratisk välfärdsregim. I jämförelse med
andra europeiska länder, så har Norge än mindre utvecklad frivillig sektor i områden som
berör välfärd, social service och utbildning. Däremot så är den frivilliga sektorn inom
kultur och idrott mer utvecklat i Norge jämfört med de flesta europeiska länder. Detta
resulterar i en roll mellan staten och det civila samhället, där staten ansvarar för
producerandet av välfärd, medan idrotten sköts på ett frivilligt basis.
Enligt Bergsgard och Norberg samt Skille och Säfvenbom (2010, 568-569; 2011, 290)
grundades den norska organisationsuppbyggnaden inom idrott och idrottspolitikens
system efter andra världskriget, där både privata och offentliga aktörer har varit
24

involverade. Innan kriget bröt ut hade man två skilda förbund, en arbetsorienterad och en
borgerlig, som slöts samman till Norges Idrottsförbund (NIF), och gjorde att idrotten blev
en gemensam populär rörelse. Dock kan man genom fusionen se att två olika
organisationstraditioner har hållits kvar. Det verkar som om NIF:s huvuduppgift har varit
att framföra en generell policy och samarbete inom den offentliga sektorn för att
genomföra idrott till den arbetande massan, medan de speciella idrottsförbunden har
fokuserat på tävlingsidrott från borgerliga organisationers håll. Staten har varit, och
kommer att vara, en viktig faktor i utvecklandet av idrotten i Norge.
Bergsgard och Norberg (2010, 568-569) menar att staten var en viktig förhandlare i
konflikter mellan organisationerna efter andra världskriget och en grundpelare när NIF
grundades. När pengaspelslagen tillämpades och det nationella spel förbundet (Norsk
Tipping) grundades 1946, så bestämdes det att spelintäkterna skulle tillägnas till idrott
och forskning. Det som idrotten får av spelinkomsterna ges till Kulturministeriet som
handhar ansvaret för idrottsfaciliteter och intäktstöd till NIF. Därtill inkluderas inte
spelintäkterna från idrotten i den skattemässiga budgeten i norska staten och hur pengarna
förvaltas till idrottsorganisationer sköts av ministeriet.
Enligt Skille och Säfvenbom (2011, 291) så tillhör Norge den liberalistiska modellen i
relationen mellan regeringen och idrottsorganisationer. En liberalistisk modell menar att
idrotten är ett initiativ av fria medborgare och tanken är att den ska ha en egen minister.
Andra skulle kalla detta för stat-idrott relation, det vill säga korporativism. Det kan bäst
föreställas genom att den nationella nivån av idrottspolitiken där relationen mellan
frivilliga organisationer och den offentliga sektorn till en stor del är institutionaliserad
och denna form har varat sedan år 1946.
Bergsgard och Norberg (2010, 569) hävdar att den parlamentariska lobbyingen är relativt
småskalig, tack vare spelinkomsterna som genereras till idrotten. Samtidigt kan man se
att idrottsfältet är mål för lagliga restriktioner, där de verkställande som på daglig basis
behandlar frågorna är viktigare när det kommer till idrotten i jämförelse med parlamentet.
Skille och Säfvenbom (2011, 292-293) påpekar att NIF:s policy är fastställd i
idrottspolitiska dokument som ratificeras på allmänna sammankomster. Dess huvudmål
är att bygga och upprätthålla en öppen och inkluderande idrottsrörelse. Går man djupare
25

anses det att NIF har återinfört regeringens tro, eller det som är mer allmänt i
västerländska mått, dvs. att idrotten kan användas för att bekämpa ökande hälsoproblem
kopplat till fysisk inaktivitet. Mellan staten och NIF finns det en maktbalans genom
gemensamma besittningar. Den centrala nivån inom NIF behöver det finansiella stödet
från staten., medan staten behöver NIF:s system för att implementera idrotten. Politiken
som staten NIF gör är delvis lika, men samtidigt kluven. Båda parterna använder sig av
argumentationer av kulturella och instrumentella värderingar, å ena sidan för att stöda
idrotten och å andra sidan för att legitimera den monopolistiska positionen för stöd.
Fram till år 2002 hade enligt Bergsgard och Norberg (2010, 570) närmare 2.5 miljarder
euro tillägnats idrotten från spelvinsterna och under de senaste åren har den årliga
utdelningen legat på kring 150 miljoner euro, vilket leder till kring 33 euro per invånare.
Spel- och lotteriintäkterna är den primära inkomstkällan för NIF, där det sedan 1990-talet
har rört sig om mellan 80 % till 90 % av det årliga stödet. Den centrala statsmakten är
betydande bidragsgivare till utvecklingen av idrottsfaciliteter runtom i landet, med kring
20 % i ekonomiskt stöd som härstammar från lotteripengar, och som oftast används för
att lånefinansiera tilläggsbidrag från lokala aktörer, idrottsföreningar eller kommersiella
intressenter.
Bergsgard och Norberg (2010, 570) menar vidare att i det norska politiska systemet finns
det förutom det nationella planet, två undernivåer, län (fylker) och kommuner. Fylkens
roll i idrottspolitiken är marginal, medan kommunen har en aktiv roll i att lyfta fram
idrotten. Kommunerna stödde idrotten med kring 186 miljoner euro år 2005, som blir 39
euro per invånare, både som ekonomiskt stöd vid tillbyggandet av idrottsfaciliteter och
för att täcka de löpnade kostnaderna inom idrottsföreningarna. Kommunerna själva äger
kring hälften av idrottsanläggningarna och är den ledande kraften när det kommer till
byggnaden av dylika byggnader.
I Statsrådets (2004, 22) utsago kan man läsa att i Norge förknippas idrottsframgångar med
nationalism, integration, självkännedom, kultur och internationellt igenkännande.
Motion, tävlingsidrott och elitidrott återfinns i Norge under likadan ideologisk
gruppering. Därför kan man säga att Norge har en stark tilltro till elitidrotten och de
negativa aspekterna är ganska avhållsamma.

26

Generellt sett har den norska idrottspolitikens allmänna målsättning sedan 1970-talet
enligt Statsrådet (2004, 23) varit idrott för alla. I praktiken har det betytt befolkningens
rätt att idka motion enligt möjlighet, behov och intresse. I Idrottspolitiken lyfts barn och
unga fram som grupperingar som i första hand erhåller statligt stöd. Statens stöd till
elitidrotten motiveras med intresset som finns bland medborgarna i Norge. Idrott på
elitnivå är ett kulturfenomen, som ger åskådaren upplevelser och bygger en identitet i det
stora hela. Å andra sidan är en stark lojalitet och intresse till elitidrott klara tecken på att
verksamheten har betydelse för alla som följer med idrotten.

2.8.2 Den svenska idrottspolitikmodellen
I sambandet mellan staten och idrotten i Sverige så framhäver man enligt Statsrådet
(2004, 21) mera den offentliga sektorn och det civila samhället. Ifall idrottsrörelsen kan
påvisa en positiv utveckling under tid och samhällsutvecklingen, så kan staten godkänna
ekonomiskt stöd och relativt stor autonomi. Så länge som idrottsrörelsen indikerar
dynamisk styrka och samhällsansvar, så är statens roll småskalig. Många av statens
idrottspolitiska mål främjas när statens styrning fattas. Till exempelvis om
idrottsföreningar verkar som demokratiska fostrare, så har staten ingen orsak att komma
emellan verksamheten eller organisationen.
Enligt Bergsgard och Norberg (2010, 570) kan man börja med att nämna att den svenska
idrottspolitiken har en anmärkningsvärd organisationsuppbyggnad. Riksidrottsförbundet
(RF) har konstruerat en paraplyorganisation av frivilligt organiserad idrott som har
funnits ända sedan början av 1900-talet. Med dess 68 specialförbund, över 22 000
föreningar och uppskattningsvis tre miljoner registrerade användare, så innefattas nästan
all idrottsverksamhet i Sverige. Likaså har den administrativa traditionen i det svenska
politiska systemet, såsom en stor offentlig sektor, en politisk dominans av
socialdemokrater och stark klubbverksamhet. Därtill finns det en stor mängd korporativa
arrangemang mellan regeringen och starka intresseorganisationer, liksom en rådande
politisk kultur som kännetecknas av bland annat konsensus och viljan att göra
kompromisser.
Bergsgard och Norberg (2010, 570-571) påstår att korporativism och koncensus alltid har
varit centrala element i svensk idrottspolitik. Regeringens primära målsättning har varit
27

att stödja idrottens utveckling till populär frivillig rörelse. Egentligen har det aldrig
existerat en direkt administrering inom regeringens idrottspolitik. Det man åstadkommit
i termer av politiska linjedragningar har främst varit ett tätt samarbete mellan regeringen
och RF. Ser man på offentliga stöden, så har statens stöd gått till nationella förbund,
medan kommuner axlar ansvaret för den lokala idrotten. Staten har gett olika former av
subventioner till frivilliga organisationer, medan idrottsanläggningarna har fallit på
kommunens ansvar.
Enligt Bergsgard och Norberg (2010, 570-571) har det statliga stödet till idrotten baserats
på skatteintäkter, när då idrotten på många håll finansieras genom intäkter från
spelmarknaden. I samband med detta har den statliga kontrollen över idrotten varit
starkare i Sverige än andra skandinaviska länder, då man kunna kontrollera
idrottsfinansieringen via regeringen. Hursomhelst, denna situation har ändrats, eftersom
idrottsrörelsen har erhållit ökad finansiering via spelmarknaden, som har gynnat
idrottsorganisationerna. Första året spelinkomsterna distribuerades till idrottens vägnar så
gällde det kring 5 miljoner euro, för att sju år senare handla om 108 miljoner euro.
Redan år 1994 bestämde den svenska regeringen enligt Bergsgard och Norberg (2010,
571) att spelinkomster skulle reserveras för organisationer tillägnade barn och ungas
aktiviteter. För själva idrottssektionen så betyder detta att det har blivit indelat i två
områden, ett som monetärt stöd för idrottsaktiviteter mellan unga medlemmar i lokala
idrottsföreningar, och det andra för att finansiera utvecklingsprojekt som på ett
övergripande plan vill utveckla aktiviteterna och öka rekryteringen till idrottsföreningar.
Dessa föreningar kan söka speciellt stöd i områden, som att höja flickornas deltagande,
förebygga droger och samarbete med skolorna. I och med spelpengarna så har regeringens
roll och ansvar ökat för ekonomins del och framtiden för idrottsföreningarnas del.
Enligt en dansk rapport menar Statsrådet (2004, 22) att Sverige är det land i skandinavien
som lägger minst vikt vid elitidrott. Den svenska idrottspolitiken ses som liberal i
jämförelse med den norska idrottspoltiken som är mer kollektiv. I samband med att staten
inte har ett starkt band till idrotten så har elitidrotten inte erhållit legitimitet, utan man
talar om idrott som idrott, samt dess betydelse för demokratin, hälsan och integration.
Därtill förekommer skeptiska åsikter riktat mot förvaltningen, där inga resultat kan
uppnås med för starka målsättningar från statens sida. Idrotten har en central roll i
28

samhället i Sverige. Dock är skillnaderna mellan elitidrott och motion mindre än i övriga
Norden. Elitidrottens negativa sidor framkommer, men inte lika starkt. Samtidigt har
elitidrotten inte samma position i den svenska idrottspolitiken.

2.8.3 Den finska idrottspolitikmodellen
Statens idrottspolitiska målsättningar i Finland menar Suomi (2015, 72-73) att har
förändrats genom de förändringar som uppstått i samhället. Före andra världskriget under
1920- och 1930-talet så var den offentliga politiken att säkerställa den växande
tävlingsidrottens betydelse och att uppfostra pojkar och män i försvarsuppgifter. Under
efterkrigstiden fick betoningen på försvarsuppgifter ge vika och plats till främjandet av
rörelse för hela befolkningen. Motions- och hälsoidrott fick lyft under vingarna i statens
idrottspolitiska linjedragningar i samma mån som elitidrotten överlag. När man gick in i
ett nytt århundrande så började man betona enskilda personers mentala och fysiska
välmående, med att främja hela befolkningens hälsa och framgång.
Enligt Suomi (2015, 59-60) har den statliga idrottspolitiken i Finland fokuserat på en
tämligen likadan konsensuspolitik, efter att idrottslagen tillkom år 1980. Idrottslagens
primära målsättning är att säkra likvärdigheten genom och inom idrotten. Målet var att
säkerställa likvärdig idrottsservice till hela befolkningen, så att man har likadana
möjligheter att idka idrott oberoende boningsort, kön eller socioekonomisk ställning.
Vidare ansåg man att idrotten är ett ypperligt instrument att öka jämställdheten, eftersom
idrott och motion kan minska på exempelvis olika befolkningsgruppers skillnader i hälsa.
Statsrådet (2018, 41) påpekar att i enlighet med idrottslagen så ansvarar undervisningsoch kulturministeriet för den generella ledningen, samordningen och för idrottspolitikens
utveckling. Vidare fungerar Statens idrottsråd som sakkunnigt organ för undervisningsoch kulturministeriet. Det tillsätts av statsrådet för riksdagens mandatperiod.
I enlighet med idrottslagen menar Statsrådet (2018, 41) att staten beviljar kommunerna
statsandelar. Statsandelens användningsområde går enligt § 5 i idrottslagen till att ordna
idrottstjänster samt motionsverksamhet som främjar hälsa och välbefinnande, stöda
merborgarverksamhet samt erbjuda idrottsfaciliteter. Statsandelarnas styrning är något
som diskuterats, men den anses så liten så det är onödigt att skapa onödig byråkrati,
29

speciellt då det kommunala självstyrets roll har stärkts i statsandelssystemet. Vidare
spelar kommunerna en viktig roll i kommuninvånarnas välmående, då kommunerna
spenderar ungefär fem gånger mer pengar på idrott än staten.
Enligt Statsrådet (2018, 43-44) är idrottsfinansieringen på statlig nivå uppbyggt på
avkastningen från penningspel. För tillfället är den statliga idrottsbudgeten finansierad
med kring 155 miljoner euro i året ur denna verksamhet och helt beroende av
avkastningen från detta. Generellt sett har idrotten finansierats med bara en miljon euro
årligen

i

budgetmedel

och

denna

summa

har

tillfallit

komplettering

av

idrottsutbildningscentralers statsandelar som först och främst finansieras genom
penningspelverksamheten.
Idrottsrörelsen i Finland menar Mäkinen (2011) skiljer i sin uppbyggnad från Sverige och
Norge. Den mest klara skillnaden är att en typ av paraplyorganisation saknas i Finland.
Med detta så kommer automatiskt ett större antal organisationer ha en mer självständig
ställning och förhållandet dem emellan skiljas åt. Vidare har detta lett till en uppdelning
av idrottskulturen och verksamhetslogiken till en mer polycentrisk verksamhetsmodell.
Det gör att det är svårt att sätta fingret på ett tydligt maktcentrum inom den finländska
idrottsrörelsen. Uppdelningen har inte endast skett horisontellt, det vill säga mellan
sektorerna, utan även den riksomfattande, regionala och idrottsföreningsnivån har blivit
allt mer självständiga aktörer.
Denna förändring förflyttade tyngdpunkten i beslutsfattandet enligt Mäkinen (2011) till
en operativ proffsledning gentemot de förtroendevalda. Både i Sverige och Norge är valet
av

förtroendevalda

under

mycket

större

kontroll.

Generellt

sett

har

organisationsstrukturen förändrats i motsatt riktning i Sverige och Norge där man under
2000-talets gång alltmer stärkt den traditionella pyramidmodellen. Man har hållit ett
starkt grepp om pyramidstrukturen och huvuduppgiften har varit att förenhetliga
idrottsrörelsen och samla den under samma centralorganisation. Man har försökt
samordna differentieringstendenserna inom idrottskulturen eller förena helhetsmässigt
dessa ifall de från början har råkat organisera sig utanför rörelsen.
Samtidigt är sambandet mellan staten och idrottsrörelsen i Finland enligt Mäkinen (2011)
inte i enlighet med det i Sverige och Norge. Makt- och ansvarsförflyttningen inom
30

idrottspolitiken har förflyttats från idrottsorganisationerna till staten. Det hela har lett till
att man i den finländska idrottsrörelsen förlorat en del av sin förhandlingsposition och
initiativförmåga i förhållande till staten. Allt som ofta lyfts centrala idrottsangelägenheter
fram inom statliga forum och initiativ av staten. I de flesta fall behöver då staten
överbrygga

strukturella

skiljaktigheter

mellan

idrottsorganisationerna.

Idrottsorganisationerna som verkar på riksnivå ligger även under statens resultatstyrning,
som är grunden för förhandlingssystemet mellan staten och idrottsrörelsen.

2.9 Summering
Idrottspolitikens roll i dagens samhälle kan ses på många plan. Elitidrotten är en politisk
arena där man kan framföra sina ideologier och framhäva sin nationella identitet.
Elitidrotten har växt sig allt starkare med årens lopp. Inom elitidrotten är det många
faktorer som inverkar på internationell framgång. Studier visar att BNP:s och
befolkningsmängdens betydelse minskar, medan mikrofaktorer, såsom genetik och
träningsfaciliteter blir allt viktigare. Vidare kan idrotten fungera som demokratisk fostran
för barn och unga, samtidigt som det för statens kan förebygga uppdagande problem, som
exempelvis integrering i samhället samt allmänt välmående och hälsa.
Välfärden gick att återspegla via Esping-Andersens tre modeller av välfärdsstater. Den
som var intressant i denna teoretiska referensram är den socialdemokratiska
välfärdsstaten, dit alla tre länderna Norge, Sverige och Finland tillhör. Det som för
länderna samman är att deras idrottspolitik kännetecknas av ”idrott för alla”, finansiering
av idrottsrörelsen via spelmarknaden och kommunens roll i upprättandet av
idrottsfaciliteter. Korporativism är något som återspeglas, främst i Sverige och Norge.
Överlag ligger Sverige och Norge närmare varandra, då båda tillämpar pyramidmodell,
medan man i Finland har en polycentrisk struktur. Dessutom är makten i idrottspolitiken
hos staten i Finland, när den återfinns i Sverige och Norge hos idrottsrörelserna.
Även om betoningen på idrottspolitiken i dessa länder ligger på motion och idrott av mer
samhällsnyttig karaktär, så antar man nog att betoningen på elitidrotten likväl relativt stor,
eftersom det har blivit en allt större konkurrens globalt sett och ifall man fortsättningsvis

31

vill hävda sig behövs det resurser.

När man via idrottspolitiken kan bekämpa

samhällsrelaterade problem, så har antagligen resurserna ökat på denna front.
Därför antar jag att idrottspolitiken har fått en allt mer framträdande roll i
regeringsprogrammen och det har troligtvis skett en förändring i finansieringen, där
idrotten erhåller större bidrag. Dock kommer idrottspolitikens betoning antagligen att
ligga på folkhälsa, eftersom man betonar samhällets bästa och ser på den helhetsmässiga
bilden. I nästa kapitel kommer jag att reda ut hur man ska gå tillväga för att försöka
besvara frågeställningen. Vilka likheter och skillnader finns det i Sverige, Norge och
Finland sett till hur mycket de betonar idrottspolitik i sina regeringsprogram samt vilken
fokus denna betoning ligger på beträffande elitidrott kontra folkhälsa.

32

3. Den empiriska studiens uppläggning, material och
metod
Härmed övergår jag till att redogöra hur frågeställningarna skall besvaras. Målsättningen
är att undersöka vilka likheter och skillnader det finns i betoningen i idrottspolitiken samt
vilken fokus denna betoning har varit mellan elitidrott kontra folkhälsa i Sverige, Norge
och Finland. För att besvara denna fråga har jag övervägt mellan olika upplägg, metoder
och material för att komma fram till ett fördelaktigt och relevant svar. Det är synnerligen
viktigt att finna korrekt design, material och metod för att kunna besvara den fråga man
lagt fram, dvs. jämförandet av regeringsprogrammen i Sverige, Norge och Finland och
deras syn samt betoning på idrottspolitik.
I detta kapitel preciseras frågeställning samt val av design, material och metod. Jag inleder
med att fundera över olika uppläggningar, dvs. på vilket sätt jag tänker lägga upp
undersökningen. Därefter avgränsas valet av material för analysen; vilket empiriskt
material ska jag undersöka? Vartefter materialet valts gäller det att överväga metodval,
alltså hur materialet ska analyseras. Vidare kommer en diskussion om validitet och
reliabilitet och avslutas med en sammanfattande diskussion.

3.1 Upplägg och material: överväganden och val
Tanken med min avhandling är att den teoretiska referensramen ger en bakgrund och
innehåller en massa olika intressanta aspekter om de tre länderna jag undersökt. Den
teoretiska referensramen pekar samtidigt inte ut specifika variabler utan utgör en
förståelseram som kan tillämpas vid fastställandet av resultat och hur man ska tolka dessa.
Eventuellt skulle man ha kunnat använda sig av enkäter och intervjuer, men i min
undersökning skulle man troligen inte få ett säkert svar på min forskningsfråga. Det skulle
inte vara helt lämpligt att intervjua t.ex. partirepresentanter då man vill se över hela
regeringens synpunkt i frågan genom regeringsprogrammet. Dessutom skulle resurserna
för denna avhandling inte räcka till för att få ett täckande material av intervjuer. Därtill
handlar det om geografiska svårigheter när denna avhandling granskar länderna Sverige,
Norge och Finland. Likaså har det gått ett antal år sedan den första regeringen och dess
33

regeringsprogram som analyseras har varit vid makten så tilltron till intervjuobjekten
minskar. I och med att jag i denna undersökning kommer att granska
regeringsprogrammens innehåll beträffande idrottspolitik, så är det väsentliga att få den
allmänna linjen gällande idrottspolitiken i landet, istället för ett enskilt partis åsikt. Vidare
kunde man även ha sett på statens idrottspolitiska policyer gällande ekonomiska
satsningar och allokeringar av pengar beträffande budgeter och dylikt, som Mäkinen
(2011) gjort. Dock skulle en liknande forskning inte besvara forskningsfrågan i denna
avhandling. Därför har jag i denna avhandling bestämt mig för att se
regeringsprogrammens texter.
Därefter gäller det att precisera valet av de texter som ska analyseras. Regeringsprogram
publiceras inte ofta, och därför är det viktigt att välja relevanta texter för att kunna besvara
frågeställningen. Regeringarna i de tre olika länderna har tillträtt vid olika tidpunkter,
vilket gör det viktigt att hitta en lämplig tidsram för det hela.
Eftersom jag i denna undersökning fokuserar på den idrottspolitiska betoningen är det
relevant att se efter vad som finns skrivet om idrottspolitiken i regeringsprogrammen.
Man kan dock anta att det inte omnämns i en relativt stor utsträckning och att det finns
andra samhälleliga områden som erhåller mera omnämnande i regeringsprogrammet.
Man kunde även ha granskat olika policyprogram gällande idrottspolitiken länderna
emellan. Problemet är bara att dessa inte har blivit publicerade med jämna mellanrum i
Sverige, Norge och Finland, och därför är det material som inte kommer att tillämpas i
denna undersökning.
En annan aspekt som eventuellt kunde ha använts är uttalanden i riksdagsplenum gällande
idrottspolitiken. Men i ljuset av denna undersökning skulle det material ha blivit för brett
och omfattande, framförallt när det gäller att jämföra tre olika länders betoning
beträffande idrottspolitiken.
Det material som jag tänker använda mig av är regeringsprogram. Regeringsprogrammen
publiceras en tid efter att en ny regering har tillträtt, och är en handlingsplan för statens
agerande under de kommande fyra åren. I regeringsprogrammet framkommer var det ska
skäras och vilka instanser som kräver mera ekonomiska resurser. Fördelen med att studera
regeringsprogram är att man kan välja vilka regeringsprogram som ska studeras utgående
34

från vilken tidsperiod man vill undersöka. Regeringsprogrammen är ytterst relevanta på
grund av att de utgör ramen för statens politik och att idrottspolitiken är en del av den
helheten, i jämförelse med exempelvis orienterade ideologiska politiska program som
partierna publicerar. Det negativa kan tänkas vara att regeringsprogrammens betoning
beträffande idrottspolitiken kan vara väldigt olika, exempelvis textomfattning. Vissa
regeringar har en större omfattning gällande idrottspolitik i jämförelse med andra.
De länder som valts att undersökas är lika varandra men det ska bli intressant att se
huruvida det framkommer skillnader. Vidare menar Bryman (2018, 106) fördelen med att
välja ut fall på grund av dess likhet är att forskaren kan anta att varje skillnad som
återfinns i termer av undersökningens fokus troligtvis påverkas av faktorer som forskaren
kan påvisa vara viktiga istället för att låta sig styras av eventuella skillnader som fanns i
början. Detta är på ett sätt ett mer öppet angreppssätt i val av fall än om man skulle välja
den med tanke på olika typer av egenskaper.
För att komprimera materialet och för att inte materialets omfång inte sträcker sig på
alltför många år, har jag valt att i forskningen utgå från en angiven tidsram av
regeringsprogram i respektive land för att studera regeringsprogrammens innehåll i de tre
länderna. Denna typ av materialsamling är en kvantitativ innehållsanalys, där jag kommer
att räkna förekomst av idrott i regeringsprogrammen. I undersökningens kvantitativa
innehållsanalys studeras regeringsprogrammen från tre olika regeringsperioder med fokus
på hur idrottspolitik omnämns i programmen. Tidsramen sträcker sig från tidsperioden
före, under och efter finanskrisen år 2007 – 2008, som ansågs vara den värsta finansiella
krisen sedan den stora depressionen på 1930-talet. Den kom att mer eller mindre påverka
alla länder globalt sett. I kölvattnet av detta uppstod eurokrisen i Europa. Genom detta får
man en se en eventuell utveckling kring denna problematik och hur det har inverkat på
idrottspolitikens utformning. Dock kan nämnas att den påverkade alla länder olika.
Exempelvis för Norges del så är det i detta sammanhang intressant för det är inte
medlemsstat i Europeiska Unionen, Sverige är det men är å andra sidan inte delaktig i den
gemensamma eurovalutan som sammankopplar de flesta EU länderna. För Finlands del
är man delaktig i både och.
Ser man då till de regeringsprogram som blivit publicerade före, under och efter
finanskrisen år 2007 – 2008 i Sverige, Norge och Finland så finner vi lite variationer. I
35

denna studie har det avgränsats till att studera regeringsprogram till tre regeringsprogram
för respektive land, det vill säga ett regeringsprogram före, under och efter finanskrisen
år 2007 – 2008. De tre ländernas regeringsprogram som valts ut återges i tabellen under.
Tabell 1: Ländernas regeringsprogram före, under och efter finanskrisen år 2007- 2008.
Land

Regering

Sverige

Persson 22.3.1996 – 6.10.2006
Reinfeldt 6.10.2006 – 3.10.2014
Löfven 3.10.2014 – 21.1.2019

Finland

Vanhanen 24.6.2003 – 19.4.2007
Vanhanen II 19.4.2007 – 22.6.2010
Katainen 22.6.2011 – 24.6.2014

Norge
Stoltenberg 17.10.2005 – 16.10.2013
Solberg 16.10.2013 –
Som framgår av tabell 1 varierar det i antalet år som respektive statsministrar har varit
vid makten och därför även de regeringsprogram som utgetts. För Sveriges del har man
ett regeringsprogram som börjar vid mitten av 1990-talet, medan det för Finlands och
Norges del inleds vid millennieskiftets första år. Det resulterar eventuellt i ett annat
årtionde för Sveriges del, likväl är det samma som de två andra, nämligen regeringen före
finanskrisen. Samtidigt varierar åren när respektive länders regeringar tillträder till
makten och avgår, men det väsentliga är att varje land har ett regeringsprogram som
figurerar före, under och efter finanskrisen år 2007 – 2008. Regeringarna som valts går i
kronologisk ordning, förutom ett undantag för Finlands del, där jag hoppat över en
regering mellan Vanhanen II och Katainen. Orsaken till detta är att få ett mera likvärdiga
årtal gentemot Sverige och Norge samt deras regering som placeras efter finanskrisen,
eftersom regeringen Kiviniemi i Finland var vid makten under ett års tid mellan år 2010
– 2011. Därtill var tanken att jag skulle ha sett på regering Bondevik II som verkade i
Norge mellan år 2001 – 2005, men det regeringsprogrammet fick jag inte tag i. Hade
bland annat kontakt via e-post till den norska regeringens kontaktadress, men fick inget
svar. Då jag inte fick tag i regeringsprogrammet så uteslöts det, och det blev två
regeringsprogram i undersökningen för Norges del.

36

Likaså kunde en längre tidsperiod ha ansetts relevant, eftersom man kunde se en bredare
utveckling över tid. Det kunde ha varit ett angreppssätt ifall studien skulle ha sett på ett
lands regeringsprogram. Men när det gäller denna undersökning att jämföra tre länder,
framförallt i den senare kvalitativa delen av undersökningen, skulle en lång tidsperiod bli
för vidsträckt i ramen för denna forskning.
Mäkinen (2011) valde att i sin undersökning att studera idrottsrörelsernas organisation i
Sverige, Norge och Finland, samt en jämförelse hur de det statliga stödet till idrotten är
och hur det fördelas. Innehållet och jämförelserna sträcker sig över 2000-talets första
decennium. Vidare menar Mäkinen att även om länderna beskriver sin idrottskultur som
nordisk, så finns det likväl betydande skillnader. Ifall det finns skillnader i ländernas
idrottskultur så kanske det finns olika betoning i regeringsprogrammen?
Likväl kunde man ha tagit med andra nordiska länder i denna undersökning. Men som
nämndes i tidigare stycke, så ansåg Mäkinen (2011) att det finns betydande skillnader i
ländernas idrottspolitik mellan Sverige, Norge och Finland som jag är intresserad av att
studera, så därför anses det tillräckligt med dessa tre. Dessutom är det för ramen av denna
avhandling arbetsmässigt tillräckligt att se på dessa tre länder. Island föll bort i
undersökningens startskede, eftersom dess geografiska läge och befolkningsmängd gör
att landet inte uppfyller liknande villkor som Sverige, Norge och Finland. Även Danmark
kunde ha valts med, men föll bort på grund av att jag redan hade tre nordiska
välfärdsländer, så därför togs det inte med.

Det som jag vill utreda med denna avhandling kan delas i två frågeställningar.
Faktor 1: Förekomst, frekvens – hur mycket omnämns idrottspolitiken i
regeringsprogrammet


Skiljer sig regeringsprogrammens betoning på elitidrott kontra folkhälsa i andelen
ord av regeringsprogrammen som behandlar olika idrottspolitiska frågor



Hur har idrottspolitikens betoning i regeringsprogrammen sett ut över tid och
finns det en trendskillnad mellan de tre nordiska länderna?

37

Faktor 2: Bilden av idrottspolitikens betoning: Hur diskuterar man idrottspoltikens
huvudsakliga betoning gällande elitidrott eller folkhälsa i regeringsprogrammen?


Finns det skillnader i de tre nordiska välfärdsstaternas regeringsprogram när det
kommer till hur man uttrycker sig i idrottspolitikens betoning (innehåll,
uttryckssätt, åsikter)?

3.3 Kvantitativ innehållsanalys
En annan forskningsmetod som kunde ses lämplig i denna avhandling är kvantitativ
innehållsanalys. Esaiasson m.fl. (2017, 198) konstaterar att begreppet kvantitativ
innehållsanalys består av två komponenter. När det gäller innehållsanalys handlar det on
en undersökning av innehållet i någon form av skriftlig, muntlig eller bildmässig
framställning. Med termen kvantitativ anses det att studien stödjer sig på likvärdiga och i
och med detta jämförbara uppgifter om så pass många analysenheter att de berörda
uppgifterna kan uttryckas och analyseras med numeriska värden. Esaiasson m.fl. hävdar
att kvantitativ innehållsanalys är ett användbart verktyg när man söker ett svar på frågor
gällande förekomsten av olika typer av innehållsliga kategorier i ett material. I detta fall
kan det röra sig om hur ofta eller frekvent olika kategorier förekommer, men även hur
stort utrymme kategorierna får i tid och rum. När det kommer till frekvenser menar
Esaiasson m.fl. att målsättningen är att svara på frågor som exempelvis hur många gånger
under en valrörelses gång regeringen respektive oppositionen får dela sin åsikt i
massmedia. Beträffande frågor om utrymme påvisar Esaiasson m.fl. att det till exempel
kan röra sig om hur många minuter och sekunder respektive hur stor text- och bildmassa
som tillägnas olika innehållskategorier. Ytterligare menar Esaiasson m.fl. att frekvenser
och utrymme, det vill säga hur ofta och hur mycket, är den kvantitativa innehållsanalysens
främsta kriterium gällande centralitet och väsentlighet.
Därtill hävdar Esaiasson m.fl. (2017, 199) att den kvantitativa innehållsanalysens
fokusering på frekvenser och utrymme resulterar i att det finns gott om plats för det som
kallas mekaniskt räknande. Esaiasson m.fl. påstår att det mekaniska räknandet inom
kvantitativ innehållsanalys är en stor fördel. Med hjälp av räknandet kan man snabbt gå
igenom

ett

stort

datamaterial

och

registrera

förekomsten

av

intressanta

innehållskategorier. Likväl handlar det ingalunda om att utövaren enbart utför mekaniskt
räknande. Kvantitativ innehållsanalys innebär vanligen att de innehållsliga enheterna
38

måste tolkas för att det ska vara möjligt att placera dem i rätt kategori där de i ett senare
skede kan räknas.
Frågeställningar som passar för den kvalitativa innehållsanalysen är enligt Esaiasson m.fl.
(2017, 200-201) tre typer av frågeställningar där kvalitativ innehållsanalys är användbar.
Den första kategorin innefattar de beskrivande frågeställningarna och gäller det studerade
innehållet i sig, som exempelvis likheter och skillnader i massmediernas bevakning av
val, såsom kommun- och riksdagsval. Den andra typen av frågeställning fokuserar på hur
innehållet måste se ut enligt en auktoritativ åsikt. Det tredje området gällande kvantitativa
innehållsanalyser är ge ett svar åt förklarande frågeställningar.
En kvantitativ innehållsanalys kan genomföras korrekt enligt Esaiasson m.fl. (2017,
203;207) när forskningens analysenheter bestäms och att det fastslås vilka egenskaper
eller variabler som ska undersökas hos analysenheterna. Likaså krävs det klara
tolkningsregler för att kunna genomföra en kvantitativ innehållsanalys för hur man ska
klassificera innehållet i texter, bilder och muntliga framställningar. Det som krävs av
varje vetenskaplig undersökning är att variabelvärdena hos varje variabel skall vara klart
och tydligt definierade.

3.4 Kvalitativ textanalys
Eftersom avhandlingens fokus ligger i att besvara var betoningen ligger vid elitidrott eller
folkhälsa i regeringsprogrammen i Sverige, Norge och Finland kan man använda sig av
kvalitativ innehållsanalys. Exempelvis menar Esaiasson m.fl. (2017, 211) att vissa delar
i texten är viktigare än andra. Vidare kan en annan orsak enligt Esaiasson m.fl. vara att
det eftersökta materialet i en text ligger dolt under ytan och kan endast fås fram genom
intensiv läsning av innehållet med hjälp av analytiska verktyg. Samtidigt menar Esaiasson
m.fl. (2017, 213) att det finns två tillvägagångssätt inom kvalitativ textanalys, det vill
säga att innehållet systematiseras och att innehållet kritiskt granskas. De systematiserade
undersökningarna är de vanligaste och dess uppgift är att bringa reda i texter och
meningen lyfts fram tematiskt som systematiskt.
Esaiasson m.fl. (2018, 214-215) anser att de kritiskt granskade undersökningarna går ett
steg längre än de systematiserande studierna genom att inte bara klargöra idéer utan även
39

granska dem kritiskt. Den kritiskt granskande undersökningen kan enligt Esaiasson m.fl.
vara kritiskt på två sätt. I detta fall handlar det om en argumentationsanalys eller en kritisk
analys för att blottlägga maktrelationer som framhävs i texten. I argumentationsanalysen
menar Esaiasson m.fl. att syftet är att kritiskt granska och värdera styrkan i argumenten.
När det kommer till en kritisk analys där forskaren förmedlar att en idé eller mening som
tenderar att vara helt naturlig och självklar egentligen är historisk specifik och en produkt
av mänsklig tolkning.

3.5 Valet av metod
Syftet med denna avhandling är att se ifall betoningen på idrottspolitiken ligger på
elitidrott eller allmän folkhälsa i regeringsprogrammen i Sverige, Norge och Finland. I
detta fall resulterar det i att dessa tre länder kommer att jämföras. Enligt Bryman (2018,
102) är den jämförande designen i stort sett liknande metoder för att studera olika eller
kontrasterande fall. Likaså menar Bryman att den jämförande designen innefattar även en
aspekt att den förbättrar förmågan att förstå en social företeelse ifall vi jämför denna
utifrån två, eller fler, motsatta (eller olikartade) fall eller situationer. Därtill menar
Bryman att ett jämförande angreppssätt kan implementeras vid både i en kvalitativ som
kvantitativ studie.
För att besvara de tidigare nämnda frågorna gällande faktor 1 och faktor 2 så kan jag ta
hjälp av två olika metoder. Frågorna gällande förekomst och frekvens kräver en
kvantitativ innehållsanalys, därför att den mäter frekvenser och andelar. Beträffande
innehållet i texterna och vad som särskiljer de tre nordiska välfärdsstaternas
regeringsprogram åt när det kommer till regeringsprogrammens betoning i idrottspolitik,
alltså elitidrott eller folkhälsa, besvaras lämpligast genom kvalitativ textanalys.
Undersökningens analytiska verktyg tillämpar således kvantitativa och kvalitativa
metoder. Först och främst används kvantitativ innehållsanalys och undersökningen utförs
enligt följande. Ur tabell 2 nedanför återges den kvantitativa metoden.
Tabell

2:

Idrottspolitikens

betoning

beträffande

regeringsprogrammet.
40

antal

ord

och

andel

av

Land

Regering

Sverige

Persson
Reinfeldt
Löfven

Finland

Vanhanen
Vanhanen II
Katainen

Elitidrott
n=antal ord % av hela

Folkhälsa
n=antal ord % av hela

Norge
Stoltenberg
Solberg
Som framgår ur tabell 2 ovanför så kommer den kvantitativa innehållsanalysen att se var
uppmärksamheten legat i var lands regeringsprograms idrottspolitik. Jag kommer först att
räkna antalet ord i meningar som handlar om respektive sak inom idrottspolitik och där
se ifall det rör sig om elitidrott eller folkhälsa. Till exempel i regering Vanhanens II
regeringsprogram (Statsrådet 2007, 32) förekommer det en mening som berör elitidrott,
”vi stöder den etiska och samhällsansvarliga samt förutsättningarna för elitidrott som
strävar efter internationell framgång”. I samma regeringsprogram står det om kategorin
folkhälsa ”med idrottspolitiken förbättrar man befolkningens välmående, hälsa och
handlingsförmåga i livets skeden. Tyngdpunkten är motion för barn och unga. Vi stärker
idrottens handlingsförmåga på lokal nivå och idrottens jämlikhet genom de direktiv som
ges i nationella idrottsprogram. Idrottens ställning som kommunal basservice stärks och
förutsättningar för vardagsmotion förbättras”. Därefter kommer jag att inom det som
behandlar den idrottspolitiska sfären se över hur stor procentuell andel som handlar om
elitidrott respektive folkhälsa av hela regeringsprogrammet. Det återfås genom att
dividera antalet ord per kategori med det totala antalet ord i regeringsprogrammet och
multiplicerades med 100 för ett erhålla procentuella andelar för respektive kategori.
Personligen är man medveten om att det kan förekomma fall där idrottspolitikens andel i
regeringsprogrammen är låg, men å andra sidan är det ett resultat likaså.

Vidare har vi den andra metoden som används för studien, den kvalitativa textanalysen.
Med hjälp av den kvalitativa textanalysen ska regeringsprogrammens innehåll i de tre
länderna granskas och klargöras. Här blir det att tolka innebörden i det som nämnts
beträffande

idrottspolitikens

betoning

med
41

avhandlingens

frågeställning

som

grundpelare. Denna analys kommer att tillämpas på de regeringsprogram som framkom
ur den kvantitativa innehållsanalysen. Ser man till regering Löfvens regeringsprogram
(Regeringen 2014, 13) kan man läsa att ”de ideella krafterna inom idrottsrörelsen och det
breda föreningslivet gör ovärderliga insatser för att engagera och aktivera barn och unga.
Därför ska barn och ungdomar få bättre möjligheter och lägre avgifter för att delta i
idrott”. Här är betoningen på barn och unga och jämlikhet. Alla ska ges likadan
förutsättning. Det faller under kategorin folkhälsa. Ett annat exempel är regering
Katainens regeringsprogram (Statsrådet 2011, 37) där det står ”vi ska säkerställa etiskt
hållbara, likgiltiga och mångsidiga förutsättningar till elitidrott, inklusive paraidrott, och
säkerställa idrottarens karriärstege”. Här är betoningen kring etik inom elitidrott,
paraidrott inkluderat, och idrottarens utveckling. Det faller under kategorin elitidrott.

3.6 Validitet och reliabilitet
Forskningens validitet definieras på någon eller några av tre sätt enligt Esaiasson m.fl.
(2017, 58). Det kan kännetecknas av en överrensstämmelse mellan teoretisk definition
och operationell indikator. Ett andra kännetecken fokuserar på frånvaro av systematiska
fel och det tredje kännetecknet att det som påstås mätas blir mätt. Dessa definitioner har
liknande kännetecken, men det finns skillnader. Vidare är det möjligt att uppdela på ett
sätt att den första och andra definitionen, som går under benämningen begreppsvaliditet,
och den sista definitionen som benämns resultatvaliditet. Samtidigt kan distinktionen
mellan de två validitetsbegreppen tydliggöras genom att placera dem på olika ställen i
forskningsprocessen. Esaiasson m.fl. anser att begreppsvaliditet kan genomgås när man
bestämt de teoretiska begreppen och utformat den de operationella mätverktygen. Dock
kan resultatvaliditeten, det vill säga det påstått uppmätta verkligen mäts efter att det
empiriska fältarbetet är slutfört.
Esaiasson m.fl. (2017, 64) hävdar att en god resultatvaliditet uppnås genom två krav. Som
första punkt måste begreppsvaliditeten vara god, det vill säga samma sak som frånvaro
av systematiska fel. Som den andra aspekten gäller det att reliabiliteten är hög, alltså att
frånvaro av slumpmässiga eller osystematiska fel förekommer. En god resultatvaliditet är
samma sak som god begreppsvaliditet samt god begreppsvaliditet. Detta resulterar i att
resultatvaliditet är ytterst intressant för denna undersökning när man ska se ifall
42

betoningen i riksdagsprogrammens idrottspolitik i Sverige, Norge och Finland ligger hos
elitidrott eller folkhälsa.
Esaiasson m.fl. (2017, 65) menar att graden av reliabilitet mäts genom att man jämför
resultaten från två studier som tillämpar likadant mätinstrument. Detta genomförs endera
genom att man slumpmässigt skiljer analysenheterna i två delar vid en tidpunkt eller så
att samma undersökning utförs exakt likadant med samma analysenheter en tid efteråt.
Därefter menar Esaiasson m.fl. att man kan testa reliabiliteten i sitt material genom att gå
tillbaka till sitt innehåll och utföra en analys på en mindre del av materialet. Ifall man
själv utför en dylik analys nämns testresultatet för intrakodarreliabilitet, men om en
utomstående utför testet kallas det för interkodarreliabilitet. På grund av att det att man
inte kan utesluta att den enskilda kodaren minns det första tillfället så hävdas
interkodarreliabilitet vara den säkrare formen av reliabilitetstest. När det kommer till
reliabiliteten så anser Bryman (2018, 72) att reliabilitet handlar om ifall en undersöknings
resultat blir likadant i händelse av att undersökning genomförs på nytt, eller om påverkas
av slumpmässiga eller temporära villkor. Samtidigt är reliabilitet något som vanligtvis
förekommer vid kvantitativa innehållsanalyser.
Beträffande de egna kodningarna i den kvantitativa innehållsanalysen har jag tillämpat
ett reliabilitetstest för att säkerställa de egna kodningarnas tillförlitlighet. Tanken med
detta är att kodningen, det vill säga kategoriseringen av ord i elitidrott kontra folkhälsa
uppvisar god reliabilitet. Det test som tillämpas i denna avhandling är Holstis (1969)
reliabilitetstest. Testet kommer att utföras på kodningen av regeringen Vanhanens
regeringsprogram från år 2003. En annan kodare kommer vid en annan tidpunkt att koda
enligt mina instruktioner regering Vanhanens regeringsprogram från år 2003.
Reliabilitetstestet ser ut enligt följande: 2 x M / N1 + N2. Enligt Holstis formel står M för
antalet kodningsbeslut som kodare 1 (alltså jag själv) och kodare 2 kategoriserat likadant,
N1 för det totala antalet kodningar som den första kodaren utfört och N2 för det totala
antalet kodningar som den andra kodaren utfört. En hög reliabilitet sägs vara om r>0,90,
dvs. lika med 90 % eller högre. Nedan följder testvärdena för de två kategorierna:
Elitidrott:
r=

2

x

6

6

+

6

= 1,0

43

Folkhälsa:
r=

2

x

33

35

+

33

= 0,97

Testresultaten uppvisar därför en mycket god interreliabilitet.

3.7 Sammanfattning av metodkapitlet

I detta kapitel har undersöknings material, tillvägagångssätt och metod att genomföra
studien lyfts fram. Den teoretiska referensramen ger en god bakgrund och pekar inte ut
specifika variabler utan utgör en förståelseram som kan tillämpas vid fastställandet av
resultat och hur man ska tolka dessa. Sverige, Norge och Finland är relativt lika länder,
men det ska bli intressant att se vilka skillnader det finns länderna emellan. För att granska
ett lands idrottspolitiska linjedragningar har valts att se på regeringsprogram som ger ett
lands riktlinjer inom den nationella politiken. Genom att granska regeringsprogram före,
under och efter finanskrisen år 2007 – 2008 kan man försöka se eventuella likheter och
skillnader i dess betoning. För att besvara de två centrala frågeställningarna kommer jag
att använda mig av kvantitativ innehållsanalys, där jag undersöker med vilken frekvens
och andelar idrottspolitik omnämns i regeringsprogrammen, samt kvalitativ textanalys
som ser till idrottspolitikens betoning. För att säkerställa de egna kodningarnas
tillförlitlighet

utfördes

ett

reliabilitetstest.

interreliabilitet.

44

Testresultaten

uppvisade

en

god

4. Resultat
Nu är det dags att belysa resultatet och det som jag kommit fram till i avhandlingens
undersökning. Syftet med undersökningen är alltså att klargöra hur regeringsprogrammen
i Sverige, Norge och Finland lyfter upp idrottspolitiska aspekter i deras politik. För att få
fram ett svar på detta har jag i denna avhandling fokuserat på tiden kring finanskrisen år
2007-2008 och sett på regeringsprogram före, under och efter händelse. Först kommer
resultaten att presenteras ifall betoningen har legat på elitidrott kontra folkhälsa som
kodats fram genom regeringsprogrammen. Resultaten kommer att presenteras på basis av
den kvantitativa analysen (kvantitativa trender) och på basis av den kvalitativa analysen
(textanalytiska observationer). Avslutningsvis kommer resultaten att sammanfattas i ett
summerande kapitel.

4.1 Elitidrott
4.1.1 Kvantitativa trender
Till domänen elitidrott hör ord som på något sätt tangerar elitidrott och vad det innefattar.
I det här fallet kan det röra sig om internationell synlighet på den globala arenan, erhålla
respekt gentemot andra nationer, finansiering av idrottsanläggningar, skapa förebilder
som aktiverar den breda massan, etik inom idrott osv. Det totala antalet ord som berör
elitidrott har blivit kodat i respektive regeringsprogram och därefter jämfört med det
totala antalet meningar i hela regeringsprogrammet. Resultatet av det utgör då den
procentuella andelen meningar som behandlar elitidrott. Tabellen nedan visar hur stor
andel av meningarna som klassificerats till denna elitidrottskategori.
Tabell 3. Elitidrott: Sverige
Regeringsprogram
Persson
Reinfeldt
Löfven Totalt
0
0,98
0
0,5
0
63
0
63
2294
6432
3844 12570

Andelen ord som behandlar elitidrott (%)
Totala antalet ord
Totala antalet ord per regeringsprogram

45

Tabell 4. Elitidrott: Finland.

Andelen ord som behandlar elitidrott (%)
Totala antalet ord
Totala antalet ord per regeringsprogram

Regeringsprogram
Vanhanen Vanhanen II Katainen Totalt
0,05
0,06
0,06
0,06
6
10
15
31
12060
15399
26722
54181

Tabell 5. Elitidrott: Norge.

Andelen ord som behandlar elitidrott (%)
Totala antalet ord
Totala antalet ord per regeringsprogram

Regeringsprogram
Stoltenberg
Solberg Totalt
0,24
0,63
0,42
67
150
217
28052 23869 51921

När man ser på tabellerna 3-5 så kan man notera att andelen ord som handlar om elitidrott
är uppenbart låg för ländernas regeringar och deras regeringsprogram.
Utöver det att tabellerna presenterar den procentuella andelen ord som tangerar elitidrott
i respektive regeringsprogram, så återfinns även en total procentuell andel som räknats ut
för elitidrottens omnämnande i samtliga länders regeringsprogram. För Sveriges del så
återfinns en procentuell andel på 0,5 % av den totala mängden ord i alla de tre
regeringsprogrammen, som totalt är 12 750 ord. Finlands totala procentuella andel ligger
på 0,06 %, när den totala andelen ord är 54 181. Norge har en procentuell andel på 0,42
% av det totala antalet ord på 51 921.
Det som framträder mest ur dessa tabeller berör Sveriges regeringsprogram och den totala
frånvaron av ord gällande elitidrott i både regering Persson samt regering Löfven i
Sveriges fall. I dessa regeringsprogram tar man alltså inte upp elitidrott alls. Samtidigt så
är den procentuella andelen ord gällande elitidrott i regeringsprogrammet för regering
Reinfeldt störst, där 0,98 % berörde detta.
Däremot ser man i Finlands regeringsprogram en relativt jämn fördelning av ord som
behandlar elitidrott. Andelen ord som behandlar elitidrott ligger mellan 0,05 % till 0,06
%. Av dessa tre länder är det överlag det lägsta, bortsett från att det i Sveriges fall
saknades ord som behandlade elitidrott i två länder. Men ser man på medeltalet så är det
lägre än för Sveriges del. Även om det var lite i Finlands fall, så förekom det likväl
46

gentemot i Sverige. Beträffande Norges regeringsprogram kan det noteras att den
procentuella andelen meningar som faller inom kategorin elitidrott varierar en aning över
tid mellan regeringarna Stoltenberg och Solberg, från 0,24 % till 0,63 %. Detta är
intressant, eftersom antalet ord i regeringsprogrammet för Stoltenberg är märkbart mindre
än för Solbergs del, men andelen ord som förknippas med elitidrott är fler än dubbelt.

4.1.2 Textanalytiska observationer
Som det belystes ovan, så betonades elitidrott till en liten andel i regeringsprogrammen.
Man kan börja med att det i elitidrottens inte nämns överhuvudtaget i två av de tre de
regeringsprogram som jag undersökt. För regeringsprogrammen hos regering Persson och
Löfven är det främst ekonomiska aspekter som tas i beaktande, vilka problem man
handskas med och hur man skall få en lösning på dessa.
Som det framgick ur den kvantitativa delen av undersökningen, så hade dock Reinfeldts
regeringsprogram den högsta procentuella andelen ord som tangerade elitidrott bland alla
de regeringsprogram som föll inom ramen för denna undersökning. De väsentliga
punkterna som framhävs i Reinfeldts regeringsprogram är främst vikten av en trygghet
och gemenskap som läggs i ett civilt samhälle via t.ex. idrottsrörelsen. Vidare så har
idrotten en stark anknytning i människors liv, vare sig man är aktiv utövare eller åskadare.
(Regeringen, 2006, s. 13). I regeringsprogrammet för regeringen Reinfeldt, som utkom
år 2006, står det på följande sätt: ”Regeringen eftersträvar ett stabilt finansieringssystem
och har förtroende för att idrottsrörelsen i större utsträckning kan avgöra hur medlen ska
användas. Extra resurser motsvarande handslaget ska fortsatt ställas till idrottens
förfogande. Sverige ska aktivt verka för att få fler stora internationella idrottsevenemang
till vårt land.” (Regeringen, 2006, s. 13).
För regering Vanhanens regeringsprogram var etiken det enda som behandlades gällande
elitidrott. För nästa regering, Vanhanen II regeringsprogram, så togs det upp, i likhet med
Sverige, stärkandet av elitidrott med sikte på den internationella toppen. Därtill nämndes
det om att idrotten har ett starkt samhälleligt ansvar, något som tidigare nämndes i
Reinfeldts regeringsprogram om trygghet och gemenskap inom idrottsrörelsen.

47

Inom Finlands alla regeringsprogram som blivit granskade i denna avhandling nämner
man inte rent konkret själva ”antidoping” och åtgärder för att bekämpa detta, utan det
som framkommer i alla tre regeringsprogram är att etiken inom tävlings- och elitidrott
ska stärkas, till exempel i regering Vanhanens regeringsprogram (Statsrådet 2003, 27)
”tävlings- och elitidrottens etiska grund ska stärkas”. För Finlands del kan man anta att
dopingskandalen i samband med världsmästerskapet i Lahtis år 2001 är grunden varför
det lyfts fram i alla tre regeringsprogram som kom att följa efter denna incident. I regering
Stoltenbergs regeringsprogram (Regjeringen 2005, 64) lyfter man fram vikten av
antidopingarbete genom ”intensivere antidopingarbeitet, også utenfor den organiserte
idretten”. Detta är något som sammankopplar Stoltenbergs regerings riktlinjer med
Finlands regeringsprogram som undersökts i denna avhandling. Här får man även en
känsla att man också lyft fram det i Stoltenbergs regeringsprogram för att verkligen
betona denna problematik och göra ett ställningstagande.
Lite mer utrymme ges åt elitidrotten i det sista regeringsprogrammet för Finlands del,
Katainens regering. Här ser man lite likheter med hur det råder i motsvarande
regeringsprogram i Norge, man framhäver förutsättningarna att utöva idrott i
regeringsprogrammet (Statsrådet 2011, 37):”vi ska säkerställa en etisk hållbar, likgiltig
och mångsidig elitidrotts handlingsförmåga, paraidrott inkluderat. För både regering
Stoltenberg och Solberg lyfter man fram vikten av paraidrottens betydelse. För
paraidrottens del framkommer det i regering Solbergs regeringprogram (regjeringen
2013, s. 53) att ”legge bedre till rette for att funksjonshemmede får anledning til å delta i
idretten” och ”sikre trygge og stabile rammebetingelser for Special Olympics Norge”.
En annan aspekt som framkom i regering Katainens regeringsprogram (Statsrådet 2011,
37) var att ”möjliggöra idrottarens karriärstege”. Lite liknande uttalanden, dock mer
specificerat, förekommer för Norges del i regering Solbergs regeringsprogram
(Regjeringen 2013, s. 51-52) där det framkommer ”sikre idrettsutoveres mulighet til å
kombinere idrett og utdanning, og styrke toppidrettskompetansen innen ulike idretter ved
videregående skoler og hogskolene”. Det som kan ses intressant ur elitidrottens synvinkel
är säkrandet av idrottsutövares möjlighet att kombinera idrott och utbildning, samt styrka
toppidrottskunskapen inom olika idrotter vid gymnasier och högskolor. Det här stärker
känslan att det man verkligen betonar elitidrotten, när det som tidigare nämnts faktiskt
ges konkreta exempel på elitidrottens vikt och hur den ska förstärkas. Det handlar om att
”möjliggöra idrottarens karriärstege”.
48

Vidare lyfter man i regering Katainens regeringsprogram (Statsrådet 2011, 37) även fram
renoveringen av Olympiastadion som ett nationellt projekt när man beaktar
finansieringen. Man får en känsla av att det traditionella kulturarvet är viktigt. Statens
stöd till detta projekt stärker den finländska identiteten och Finlands synlighet som nation.
I de norska regeringsprogrammen framkommer det allt mer tydligt och konkret, förutom
större ekonomiska resurser (främst idrottsanläggningar i deras fall), hur man ska förstärka
tävlingsidrotten. För både regering Stoltenberg och Solberg lyfter man fram vikten av
ökade intäkter från speltillgångar. I regering Stoltenberg regeringsprogram (Regjeringen
2005, 64) lyfts detta fram ur speltillgångars synvinkel genom ”oke den relative andelen
spillemedler som går til aktivitet, både gjennom idrettens organisasjoner og lokale
aktivitetsmidler som tilfores direkte til i idrettslagene”.
Likaså är det ytterst intressant att nämna det som framkommer ur båda
regeringsprogrammen i Norge att vikten av att befrämja både topp- och breddidrott, som
då i Solbergs regeringsprogram där det nämns att: ”Topp- og breddeidrett skal leve i et
samspill, der begge utfyller hverandre for å gjøre idretten sterkere” (regjeringen 2013, s.
51). Här får man en känsla att man inte endast prioriterar elitidrott, utan man blickar mer
på helheten. Har man en stark topp- och breddidrott som är i symbios, så erhåller man en
starkare idrott på alla dess fronter.
Även om regeringsprogrammen främst lyfter fram riktlinjer och åtgärder på vad som ska
åstadkommas framöver, så är det värt och intressant att nämna det som framkommer i
regeringsprogrammet för regering Solberg år 2013, där man nämner att: ”tillate
mesterskapsturneringer i poker med klare beløpsgrenser gjennom et unntak i lov”
(Regjeringen 2013, 53). Här får man en känsla av att det inte endast är traditionella
idrottsgrenar som är viktiga för denna regering. Samtidigt omnämns i regering Solbergs
regeringsprogram (Regjeringen 2013, 52) att man vill ”fjerne forbudet mot proffboksing”,
dvs. ”avlägsna förbudet mot proffsboxning”. I inget annat regeringsprogram i de
granskade ländernas regeringsprogram lyfter man fram specifika idrottsgrenar och vad
man vill åstadkomma inom idrottsgrenen. Det gör att regeringsprogrammet för regeringen
Solberg sticker ut i det anseendet.

49

4.1.2 Sammanfattning: Elitidrott
Sammanfattningsvis kan man säga att elitidrott inte har varit särskilt framträdande i de
regeringsprogram som granskades i Sverige, Norge och Finland under 2000-talet
(regering Perssons regeringsprogram var från slutet av 1990-talet). I Sveriges fall
saknades det helt ur Perssons och Löfvens regeringsprogram, men däremot var den
procentuella andelen störst hos Reinfeldts regeringsprogram. Men ser man till regering
Löfven så förekommer det riktlinjer kring idrottspolitiken i den andra domänen som
inkluderas i denna undersökning. Dock fanns det en del uttalanden on elitidrott och varför
samt vilka målsättningar man har med elitidrotten, främst i Norges regeringsprogram,
men även till en viss mån i Finlands regeringsprogram. Den övergripande trenden i
regeringsprogrammen var fokuseringen på fördelningen av ekonomiska resurser,
anordnandet av internationella idrottsevenemang för ökad synlighet och en ökning av
finansiella medel till elitidrotten. Det är något man främst framhäver i Sveriges och
Norges regeringsprogram. Det väsentliga man kan observera i Finlands regeringsprogram
är etiken inom elitidrotten som framkommer. Ett större fokus hos de finländska
regeringsprogrammen som granskas i denna undersökning ligger hos den andra domänen
för denna undersökning. I följande kapitel kommer jag att se på folkhälsan i de olika
regeringsprogrammen.

4.2 Folkhälsa
4.2.1 Kvantitativa trender
Tabellerna 6-8 anger hur stor andel av orden i ländernas regeringsprogram som
klassificeras till kategorin folkhälsa.

50

Tabell 6: Folkhälsa: Sverige
Regeringsprogram
Persson
Reinfeldt
Löfven Totalt
0
0,62
0,94
0,6
0
40
36
76
2294
6432
3844 12570

Andelen ord som behandlar folkhälsa (%)
Totala antalet ord
Totala antalet ord per regeringsprogram
Tabell 7: Folkhälsa: Finland

Regeringsprogram
Vanhanen Vanhanen II Katainen Totalt
0,29
0,25
0,41
0,06
35
39
110
184
12060
15399
26722
54181

Andelen ord som behandlar folkhälsa (%)
Totala antalet ord
Totala antalet ord per regeringsprogram
Tabell 8: Folkhälsa: Norge

Regeringsprogram
Stoltenberg
Solberg Totalt
Andelen ord som behandlar folkhälsa (%)
0,24
0,27
0,26
Totala antalet ord
68
65
133
Totala antalet ord per regeringsprogram
28052
23869
51921
Ser man till tabellerna ovan så är betoningen hos folkhälsan generellt mer utbrett i
regeringsprogrammen i jämförelse med elitidrotten. Något som sticker ut är
regeringsprogrammet för Persson, där idrottens synvinkel på folkhälsan inte nämns.
Nämnvärt är alltså att det inte nämns någonting gällande elitidrott eller folkhälsa i
regering Perssons regeringsprogram.
När det kommer till andelen ord i regeringsprogrammen som behandlar folkhälsan så var
alltså de procentuella andelarna generellt högre än hos elitidrotten, men överlag är det
ytterst små andelar för bådadera. Även om idrottens betoning hos folkhälsan inte
framkom i regering Perssons regeringsprogram överhuvudtaget, så uppvisar
regeringsprogrammen för Reinfeldt och Löfven den största procentuella andelen ord som
tar upp folkhälsan med en stigande trend (0,62 % och 0,94 %). Den totala procentuella
andelen ord för samtliga regeringsprogram i Sveriges fall beträffande folkhälsa är 0,6 %
51

av totala antalet ord (12570). Hos de två andra ländernas regeringsprogram kommer man
inte upp till liknande stor andel som behandlar folkhälsa.
För Finlands del är andelen ord som behandlar folkhälsa på en liknande nivå, med en
procentuell uppåtgående trend till regeringen Katainens regeringsprogram. Motsvarande
siffror i fallet Norge ligger stabilt mellan 0,24 % i regering Stoltenberg och 0,27 % i
regering Solberg. En intressant detalj för Katainens regeringsprogram är att antalet ord
som förknippas med folkhälsa här är 110 ord, vilket ger nästan hälften fler ord än hos
därpå följande regeringsprogram som återfinns hos regeringen Stoltenberg med 68 ord.
Den näst högsta procentuella andelen ord som rör denna domän för samtliga regeringar
hittas i Finlands regeringsprogram: 0,34 % av det totala antalet ord som från alla år som
är 54 181 ord. Den lägsta andelen ord som tar upp folkhälsa finns i Norges
regeringsprogram, där totalt 0,26 % av samtliga regeringsprograms ord (51 921 ord).

4.2.2 Textanalytiska observationer
Som det framgick ovan så är det i Sveriges regeringsprogram där det förekommer flest
ord förknippat med folkhälsa. För regering Perssons del var det som tidigare nämnt
ingenting nämnt angående folkhälsan. Det som var en av de främsta uppgifterna för
regeringsprogrammet var att halvera arbetslösheten till millennieskiftet och öka
jämlikheten (Regeringen 1996).
När man ser till den kvantitativa delen av undersökningen så var det överlag högre
procentuell andel ord förknippade med folkhälsa gentemot vad som framkom ur den
motsvarande kvantitativa delen hos elitidrotten. Sverige hade som nyss nämnts den högsta
procentuella andelen ord förknippade med folkhälsa bland Sverige, Norges och Finlands
regeringsprogram.
Grundpelarna som lyfts fram i regering Reinfeldts och Löfvens regeringsprogram
beträffande folkhälsan är främst vikten av ett tillgodose jämlika förutsättningar för att
uppnå god hälsa hos hela befolkningen. Vidare är båda regeringsprogrammens
målsättning barn och unga när det kommer till folkhälsan, där det i Reinfeldts
regeringsprogram från år 2006 står på följande sätt: ”att ge förutsättningar för en god
52

fysisk och psykisk hälsa är särskilt angeläget för barn och unga”, medan Löfvens
motsvarande riktlinjer i hans regeringsprogram lyder: ”De ideella krafterna inom
idrottsrörelsen och det breda föreningslivet gör ovärderliga insatser för att engagera och
aktivera barn och unga. Därför ska barn och ungdomar få bättre möjligheter och lägre
avgifter för att delta i idrott”. (Regeringen 2006, s. 10; Regeringen 2014, s. 13). Här får
man en känsla av att regeringen Löfven vill framhäva likadana och jämlika möjligheter
för alla och att den ekonomiska tröskeln ska vara lägre för att kunna idka idrott, där det
för regering Reinfeldts sida är att man ska stärka barn och ungas hälsa, utan desto mera
direktiv.
Finlands regeringsprogram har en rad likheter som återfinns i Sveriges regeringsprogram.
Först och främst befinner sig tyngdpunkten barn och unga, och mer specifikt framkommer
det exempelvis i regering Katainen att speciellt barn och unga ska ges jämlik möjlighet
att idka idrott och motion. Likaså framkom det i regering Vanhanen att statens resurser
för idrott och motion främst riktas till barn och ungas hälsofrämjande samt uppfostran
och hobbyverksamhet som poängterar etiken. (Statsrådet 2003, 26; Statsrådet 2011, 37).
För Norges del kan sägas att man i regeringen Stoltenbergs regeringsprogram nämner att
regeringen vill ge goda råd inom idrott och motion, och för att alla som vill ska kunna
delta. Dock är det specifikt inte på barn och unga som framkom för Sveriges och Finlands
del.
Som tidigare nämnts stod det i regeringsprogrammet för regeringen Reinfeldt
(Regeringen 2006, 10) att det var viktigt med att ge förutsättningar till en god fysisk och
psykisk hälsa, särskilt barn och unga. Men överlag gäller det även den övriga
befolkningen. För Finlands del gick detta att återse i både regering Vanhanen II och
regering Katainens regeringsprogram, där man genom idrottspolitiken försöker att främja
befolkningens välmående, hälsa och handlingsförmåga i alla livsskeden (Statsrådet 2007,
31; Statsrådet 2011, 37). Samtidigt lyfts det även i regeringsprogrammet för Vanhanens
första statsministerperiod mer specifikt fram att man främjar hälsa och handlingskraft hos
vuxna, äldre och specialgrupper genom idrott och motion. Fastän det påpekas i regeringen
Vanhanens regeringsprogram så får man en känsla att det känns tydligare i de två tidigare
nämnda regeringsprogrammen hos regering Vanhanen II och regering Katainen samt att
det tydligare framkommer att det gäller hela livscykeln. När det kommer till Norge så
poängterar både regering Stoltenberg och Solberg i sina respektive regeringsprogram att
53

idrotten ger bättre fysisk och psykisk hälsa, där det i regering Solbergs regeringsprogram
(Regjeringen 2013, 52) nämns att ”idrett og fysisk aktivitet har stor egenverdi, og fir bedre
fysisk og mental helse”.
I regering Löfvens regeringsprogram lyftes fram som tidigare nämnts riktlinjer om att ”de
ideella krafterna inom idrottsrörelsen och det breda föreningslivet gör ovärderliga insatser
för att engagera och aktivera barn och unga”. För Finlands del framhäver man
regeringsprogrammet för regering Katainen att man bör sänka tröskeln i utvecklingen av
föreningsverksamhet och göra åtgärder så att förenings- och folkrörelsen i allt större mån
kan stödas lokalt. Likande drag återfinns hos Norges del, där idrotten är en stor
gemenskap och det betonas bland annat i regeringsprogrammet för regering Stoltenberg
(Regjeringen 2005, 63), ”idretten representerar viktige verdier og er landets storste
folkelige bevegelse”, dvs. idrotten står för viktiga värderingar och det är den största
rörelsen i landet.
Därtill framkommer det i regeringsprogrammen hos både regering Vanhanen II och
regering Katainen att vardagsmotionen bör stärkas. För Vanhanen II:s del så vill man
stärka motionen på det lokala planet i kommunerna. Det i sig känns som det väcker vissa
likheter mellan det som tidigare lyfts fram för Stoltenbergs regeringsprogram, där det
handlade om att lägga ner resurser på idrottsanläggningar i närmiljön.
Framförallt så har man i regeringsprogrammet för Stoltenberg lyft fram en konkret
målsättning om att ”fri tilgang til natur og bedre tilrettelegging for fysisk aktivitet er viktig
for å gi folk mulighet til rekreasjon og til å ta vare på sin egen helse” (Regjeringen 2005,
s. 63). Alla ska ha möjlighet att kunna vistas i naturen och kunna använda sig av
träningsfaciliteter som ger rekreation och möjlighet att värna om sin hälsa. Samtidigt vill
regeringen Stoltenberg lyfta fram att bättre tillgång till idrottsanläggningar i närmiljön
ger ökad egenaktivitet.
En skiljande faktor emellan de två granskade regeringsprogrammen i Sverige som
omnämner folkhälsa är att man för regering Reinfeldts del får en känsla av att det mer är
på gemene man och kvinnas eget ansvar att ta hand om sin hälsa, i och med att det står på
följande sätt: ”Hälsopolitiken måste skapa förutsättningar för goda hälsovillkor i hela
befolkningen, men också för att individen ska kunna ta ansvar för sin egen
54

hälsoutveckling” (Regeringen 2006, s.10). I Löfvens fall återfinns det ett stycke där det
står att ”arbetet för att förbättra folkhälsan stärks bland annat genom en tydligare
ansvarsfördelning och bättre uppföljning”. (Regeringen 2014, s 11). Utgående från detta
får man en känsla av att det på ett plan kommer att ges tydligare verktyg hur man ska
uppnå en bättre folkhälsa.
Som framkom av den kvantitativa delen av undersökningen, hade regeringen Katainens
regeringsprogram flest antal ord, närmare bestämt 110 ord, som tangerade folkhälsa. De
punkter som ännu lyfts fram gällande folkhälsa är att målsättningen hos
regeringsprogrammet är att få fler att röra på sig. Och i anknytning till detta kan få försöka
reda ut vilka orsaker det finns att man marginaliseras från en aktiv livsstil och då skapa
förutsättningar, så att idrott kan stärkas i olika befolkningsgrupper. Vidare framhävs det
att man fortsätter med ”Skolan i rörelse” verksamheten, värnandet av studiemotionen och
att arbetsplatsmotionens roll skulle befästas permanent och verka som stöttande funktion
i arbetslivet. (Statsrådet 2011, 37).
Samtidigt vill regering Katainen i sitt regeringsprogram poängtera att idrottskulturen bör
vara öppen och visa respekt när det kommer till integrerande av invandrare, samt fortsätta
integrera invandrare och beakta det utvecklingsprogram som utvecklats för denna
situation.

Genom

att

idrottslagen

strukturförvandling. (Statsrådet

förnyas

2011, 37).

främjas
När det

hela
i

idrottssystemets

regering Katainens

regeringsprogram var flest antal ord med betryggande marginal var också de konkreta
åtgärderna betydligt fler som framgår ovan.

4.2.3 Sammanfattning: Folkhälsa
Analysen visade att i de flesta regeringsprogrammen i de tre nordiska länderna som
undersöktes så var den procentuella andelen ord förknippade med folkhälsa gentemot
elitidrott högre i de flesta fallen. Dock fanns det en hel skillnader mellan ländernas
regeringsprogram och vad som poängterades kring folkhälsa. För Sveriges del saknades
det helt uttalanden kring folkhälsa i regeringsprogrammet för regeringen Persson, men
när det sedan kom till regering Reinfeldt och därpå följande, nämligen regering Löfven
och deras regeringsprogram, så var den procentuella andelen högst av alla de
regeringsprogram som undersöktes. Den generella trenden i regeringsprogrammen var att
55

ge förutsättningar till en god hälsa hos hela befolkningen, oberoende ålder. Dock
framkommer det, speciellt i Sveriges och Finlands regeringsprogram, att tyngdpunkten
ligger hos barn och unga. Det ligger även mycket tyngdpunkt i att idrotten representerar
viktiga värderingar samt idrottsrörelsen och föreningslivet gör en stark insats för att stärka
samhället.

4.3 Sammanfattning av resultatdelen
Nu när alla två delar av idrottspolitiken, alltså folkhälsa och elitidrott har analyserats kan
man konstatera att huvudresultatet är att ingendera betonats just alls, eller till en mycket
liten andel. Tyngdpunkten av de två undersökta delarna har legat särskilt på folkhälsan,
då elitidrotten inte väckt samma intresse i regeringens riktlinjer.
Enligt Bergsgard och Norberg (2010, 575) finns det klara universella och
jämlikhetsegenskaper inom idrottspolitiken i de nordiska välfärdsländerna. Den allmänna
målsättningen är ”idrott för alla”, där statens ambition är att inkludera hela befolkningen
i idrottslig- och fysisk aktivitet. Först och främst gäller det barn och unga där jämlikhet
och universalitet råder. Likaså förefaller statliga subventioner inom denna målgrupp.
Samtidigt är idrotten en viktig faktor i demokratisk och social integration. I de
regeringsprogram som undersökts i denna avhandling handlade folkhälsan i mångt och
mycket detta, och som framgått ur analyserna var det var den procentuella andelen ord
som behandlade kategorin elitidrott inte lika omfattande.
Överlag framkom det få uttalanden kring elitidrotten och dess positiva effekter som
elitidrotten kunde ha. Sverige var det land som totalt sett framförde mest kring
elitidrotten. Man kunde utläsa att elitidrotten förekom mest frekvent i Reinfeldts
regeringsprogram av alla de regeringsprogram som undersöktes, och elitidrotten fanns
inte hos de två andra regeringsprogrammen. Likväl är den ändå mest förekommande, även
om

det

helhetsmässigt

förekommer

mer

i

Norges

regeringsprogram.

I

regeringsprogrammen som undersökts i Finland har den procentuella andelen ord som
uttrycks kring elitidrott legat på en stabil jämn nivå, medan det för Norges del har skett
en ökning i antalet ord från regering Stoltenbergs regeringsprogram till den påföljande
regeringen Solberg.
56

I de regeringsprogram som belyste betydelsen kring elitidrott låg tyngdpunkten främst på
fördelningen av ekonomiska resurser, anordnandet av internationella idrottsevenemang
för ökad synlighet, ökning av finansiella medel till elitidrotten och etik.
Som tidigare nämnts så utelämnade Sveriges två av de tre regeringsprogram som
undersöktes elitidrotten totalt i sina regeringsprogram, dvs. regering Persson och regering
Löfven. Istället låg betoningen mer på den andra idrottsrelaterade domänen som
inkluderats i avhandlingen. Sveriges regeringsprogram var de som mest frekvent
inkluderade ord förknippade med folkhälsa i sina regeringsprogram. En procentuell andel
på 0,6 % av orden kan härledas till något som förknippas med folkhälsa. Då man ser på
den allmänna utvecklingen över tid kan man nämna att den procentuella andelen ord som
behandlar folkhälsan är högst i alla de tre ländernas nyaste regeringsprogram som
undersökts. I Löfvens regeringsprogram från år 2014 återfanns den högsta andelen, 0,94
% av orden som kunde förknippas med folkhälsa. För Sveriges del så saknades det i
regering Perssons regeringsprogram uttalanden kring elitidrott och folkhälsa.
Analysen visade att regeringsprogrammen framhävde förutsättningar till en god hälsa hos
hela befolkningen, oberoende ålder. Dock framkommer det, speciellt i Sveriges och
Finlands

regeringsprogram,

att

tyngdpunkten

ligger

hos

barn

och

unga.

Regeringsprogrammen läggen även mycket vikt i att idrotten representerar viktiga
värderingar samt att idrottsrörelsen och föreningslivet gör en stark insats för att stärka
samhället.
Det som även är värt att belysa är regeringsprogrammens format och innehållsmässiga
upplägg. Sveriges regeringsprogram som undersöktes skiljdes åt väldigt från år till år.
Perssons regeringsprogram från år 1996 var rätt avskalat och det som främst lyftes fram
här var att det hade varit ekonomiskt ostabilt, men man var på väg mot en bättre ekonomi.
Det främsta målet var att bekämpa och halvera arbetslösheten under denna
regeringsperiod. (Regeringen 1996). År 2006 kom nästa regeringsprogram som framlades
av statsminister Reinfeldt. Detta är nästan tredubbelt längre än föregående
regeringsprogram och betydligt mera omfattande och innehåller olika detaljer inom ett
bredare spektrum som ska bearbetas. (Regeringen 2006). Grunden i detta program är
företagsklimaten som bör förbättras. 2014 års regeringsprogram, representerat av
regering Löfven är innehållsmässigt lite kortare än föregående. Huvudpunkterna är de
57

samma som i Perssons regeringsprogram, dvs. arbetslösheten bör bekämpas och
konkurrenskraften stärkas. (Regeringen 2014).
Norge har generellt sett väldigt omfattande regeringsprogram. Dessa regeringsprogram
var detaljrika och innehöll klara och tydliga direktiv på målsättningar. Det som regeringen
vill åstadkomma framkommer i punktform, vilket gör att det är lätt att utläsa idéerna och
åsikterna. Innehållsmässigt är grundpelarna likadana i regeringsprogrammen som
undersöktes, dvs. frihet, konkurrenskraft och gemenskap. Regeringen Stoltenbergs
regeringsprogram hade en aning fler ord. Samtidigt var det en procentuellt större andel
ord förknippade med elitidrott hos Solbergs regeringsprogram. Dessutom kom man att gå
in på en del idrottsgrenar och vilka åtgärder som tas till stånd. (Regjeringen 2005;
Regjeringen 2013).
Finlands regeringsprogram är relativt likadana över tid. Regeringsprogrammet från år
2003 och år 2007 liknar varandra då det kommer till uppbygganden och antal ord.
Innehållsmässigt förekommer variation, då Vanhanens första regering lyfter fram att man
befinner sig i en svår ekonomisk situation, medan den andra regering framhäver
klimatförändring och globalisering som problematiskt. Det som sammanlänkar dessa
regeringar är att man behöver skapa fler arbetsplatser och en annan gemensam nämnare
mellan Finlands regeringsprogram återspeglas framförallt kring jämlikhet. (Statsrådet
2003; Statsrådet 2007; Statsrådet 2011).
När det kommer till regering Katainen så är det betydligt mer omfattande och detaljrikt i
jämförelse med de två andra. Skillnaden ses främst i att man lyfter fram folkhälsans
inverkan och målsättningar och det återspeglas i analysen. Generellt sett kan man
konstatera att Finlands regeringsprogram är väldigt nära varandra beträffande utseende
och innehåll, vilket även syns på att andelen ord om elitidrott och folkhälsa är relativt
konstant över tid.
I stora drag skiljer sig inte Sveriges, Norges och Finlands regeringsprogram från varandra
så mycket. En skillnad mellan regeringsprogrammen är deras längd som varierar stort
mellan länderna, likväl som mellan ländernas olika regeringar. De program som utmärker
sig mest är Sveriges, delvis på grund av hur regering Persson helt har lämnat bort att
nämna både elitidrott och folkhälsa i sitt regeringsprogram, samt att det i Löfvens fall inte
58

nämnts något kring elitidrott. I tabellen nedan framkommer de tydligaste likheterna och
skillnaderna mellan ländernas betoning av elit och folkhälsa för Sveriges, Norges och
Finlands regeringsprogram.
Tabell 9: Likheter och skillnader mellan ländernas betoning av elitidrott och folkhälsa.
Likheter

Skillnader

Internationella idrottsevenemang Specifika detaljer lyfts fram, t.ex.
för ökad synlighet, ökning av renovering av Olympiastadion i
finansiella medel och etik
Finland och enskilda idrottsgrenar i
Norge. I regering Perssons och
Löfvens
regeringsprogram
har
elitidrott inte omnämnts.
regering
Perssons
Folkhälsa God hälsa hos hela befolkningen, I
oberoende ålder, men speciellt regeringsprogram omnämns inte
barn och unga. Förmedlar viktiga folkhälsa.
värderingar. Idrottsrörelsen har
en stark roll att stärka samhället.
Elitidrott

59

5 Diskussion
I detta avslutande kapitel sammanfattar jag min avhandling genom en tillbakablick på den
grundläggande frågeställningen. Med hjälp av tidigare forskning samt min undersökning
framför jag det slutliga resultatet och diskuterar det som framkommit. Jag kommer även
att försöka tolka mina resultat genom att delvis lyfta fram saker som fanns i referensramen
för att kanske förstå eventuella skillnader mellan länderna.
Avhandlingens mål var att få en bredare uppfattning om hur regeringsprogram betonar
och ser på idrottspolitiska frågor. I den teoretiska referensramen redogjordes för en
tidigare forskning kring temat hur man ser på idrottspolitiken, och i referensramen riktade
jag blickarna mot nordiska undersökningar av idrottspolitiken. För att kunna få en
överblick av idrottspolitiken var det viktigt att reda ut varför idrottspolitiken ansågs vara
nödvändig för stater. Efter det kunde jag fokusera på vad som tidigare forskats kring
avhandlingens tematik.
I avhandlingen fokuserade jag på regeringsprogram i de nordiska länderna. De länder som
inkluderades i avhandlingen var Sverige, Norge och Finland. Tidigare forskning har
gjorts och den har främst behandlat idrottspolitiska policyer, men någon forskning som
har granskat regeringsprogram har inte gjorts tidigare. Tanken med avhandlingen var att
få en allmän bild av regeringsprogrammens uppmärksamhet av och synsätt på
idrottspolitik ur ett nordiskt perspektiv. Det generella syftet med min avhandling är att få
en större kunskap om hur dessa länder framhäver och belyser idrottspolitiska frågor. Jag
förväntade mig att urskilja vad regeringsprogrammen lyfter fram med sin idrottspolitik,
och framförallt hur skillnaden på betoningen ser ut. Den centrala frågeställningen i denna
avhandling löd:
Hur fördelas uppmärksamheten mellan elitidrott och folkhälsa i text om idrottspolitk i
regeringsprogram i Sverige, Norge och Finland?
För att besvara frågan valde jag att studera regeringsprogrammen. Regeringsprogram
publiceras inte så ofta, och för att hitta relevanta texter för att besvara frågan valde jag att
studera ländernas regeringsprogram före, under och efter finanskrisen år 2007 – 2008.
60

Dock fann jag inte regeringsprogrammet för regeringen Bondevik II, så i Norges fall blev
det två regeringsprogram som undersöktes.
För att kunna besvara den centrala frågeställningen valdes två olika aspekter. Den första
innefattar förekomst och frekvens. Hur mycket omnämns olika idrottspolitiska frågor i
regeringsprogrammen? Målsättningen var att jag ville hitta eventuella skillnader mellan
de tre nordiska länderna när det kommer till hur stor andel av regeringsprogrammen som
innefattar olika idrottspolitiska frågor. För att besvara frågeställningen användes en
kvantitativ innehållsanalytisk metod, där jag mätte andelar genom att först studera hur
stor andel ord som handlar om idrottspolitik i regeringsprogrammet. Därefter jämfördes
det antal med det totala antalet ord i hela regeringsprogrammet och på så vis kunde jag
beräkna procentuella andelar som berörde idrottspolitik. För kodningen användes
variablerna elitidrott och folkhälsa.
Därefter övergick jag från den kvantitativa innehållsanalysen till den kvalitativa delen av
undersökningen. Jag ville få reda på vad som nämns gällande de idrottspolitiska frågorna
i regeringsprogrammen, dvs. regeringens syn på dessa spörsmål. Här studerade jag
närmare vad som uttrycks gällande de idrottspolitiska frågorna. Skiljer sig de tre nordiska
länderna åt beträffande vad man framför gällande idrottsfrågor i regeringsprogrammen?
Det som framkom ur den kvantitativa delen av undersökningen var bland annat att det
återfanns stora variationer i hur man belyste idrottspolitik i länderna. För Sveriges del
nämndes varken elitidrott eller folkhälsa i regering Perssons regeringsprogram. I den
påföljande regeringen återfanns båda aspekterna, men återigen för regering Löfven föll
elitidrotten bort. En orsak till detta menar Statsrådet (2004, 22) beror på att staten inte har
ett starkt band till idrotten, i samma veva har elitidrotten inte erhållit legitimitet, utan man
betonar idrott som idrott. Sveriges regeringsprogram var textmässigt korta, enkla och
innehöll inte konkreta åtgärder för att uppnå idrottspolitiska målsättningar i desto större
grad. Enligt Statsrådet (2004, 21) så är statens roll småskalig, ifall idrottsrörelsen påvisar
dynamisk styrka och samhällsansvar. Det som framkom i regeringsprogrammen var ofta
”vi” och ”tillsammans” och riktades till ”den vanliga medborgaren”. Sveriges
regeringsprogram värnar främst om jämlikhet och likadana möjligheter, främst gällande
barn och unga. En slutsats man kan dra är att Sverige är det land som i undersökningen
bryr sig minst om elitidrotten och lägger mera vikt vid folkhälsan. Liknande slutsats
61

framkom enligt Statsrådet (2004, 22) i en dansk rapport som hävdade att Sverige är det
land i Skandinavien som lägger minst vikt vid elitidrott. Tilläggas bör att regeringen
Reinfeldt var den regering som hade störst andel ord som berörde elitidrotten.
Regeringens riktlinjer när det kommer till elitidrotten var att man ville göra det lättare att
allokera ekonomiska medel och resurser skulle ges till idrotten samt att Sverige aktivt ska
ansöka om att få stå värd för internationella idrottsevenemang. Angående de ekonomiska
medlen påpekar Bergsgard och Norberg (2010, 570-571) att det statliga stödet till idrotten
har baserats på skatteintäkter, men de menade att situationen har ändrats och man erhåller
större finansiering via spelmarknaden. Det är antagligen det man försöker göra lättare och
vidareutveckla för att underlätta processen.
Man får en känsla av att vem som är statsminister och ansvarsminister har skillnad,
speciellt i Sveriges fall. För regering Reinfeldt innehades både statsminister- och
ansvarsministerposten av Moderata Samlingspartiet, medan under regering Löfven så
tillhörde statsministern Socialdemokraterna och ansvarsministern Miljöpartiet. Intressant
är att kanske partitillhörigheten gör att man lämnade bort elitidrotten ur
regeringsprogrammet. Likande drag kan ses i Norges fall. Under regering Stoltenberg
innehas både statsminister- och ansvarsministerportföljen av Arbeiderpartiet, medan
motsvarande poster i regeringen Solberg innehas av Höyre. Och i det fallet så steg
elitidrottens procentuella andel i regeringsprogrammet. Detta ger en känsla av att
elitidrotten ses viktigare hos en högerregering jämfört med en vänsterregering. Dock kan
man inte dra desto större slutsatser av detta utan en bredare analys över tid skulle
eventuellt kunna ge ett tydligare samband hur betoningen ser ut beroende på vilken del
av den politiska skalan man står.
Norge hade de klart längsta regeringsprogrammen (totalt 51 921 ord), där det dessutom
utgjordes av två regeringsprogram i jämförelse med tre för de två andra länderna. Norges
regeringsprogram skiljer sig från de två andra i det avseendet att det räknar upp i
punktform de åtgärder som regeringen bör vidta. Norge har en rätt konsekvent
idrottspolitik, där folkhälsa och elitidrott behandlas likvärdigt i regeringsprogrammet för
regering Stoltenberg, medan man sedan för regering Solberg ser en ökning hos
elitidrotten. Norges regeringsprogram hävdar att idrotten återspeglar viktiga värderingar,
idrotten ska vara tillgänglig åt alla och den har en hälsomässigt betydelsefull roll.

62

För elitidrottens del så återfanns liknande särdrag som hos regering Reinfeldt, med
anordnandet av internationella mästerskapstävlingar och ökade resurser. Enligt Statsrådet
(2004, 22) motiveras statens stöd till idrotten med intresset som finns hos dess befolkning
och idrott på elitnivå är ett kulturfenomen samt en identitetsfaktor. Skillnaden till
Sveriges del beträffande resurserna är att man vet att de ska komma från speltillgångar.
Enligt Bergsgard och Norberg (2010, 569) blir den parlamentariska lobbyingen relativt
småskalig, tack vare inkomster från spelmarknaden som tillfaller idrotten. Därtill vill man
få en ökad andel idrottsfaciliteter, där utvecklingen ligger i att göra dem bättre och att
handikappade kan ta del av dem. Mycket av detta påstår Bergsgard och Norberg (2010,
570) beror på att kommunen har en roll att aktivt lyfta fram idrotten, då kommunen äger
ungefär hälften av idrottsfastigheterna och har en betydelsefull roll i tillbyggnad av nya
idrottsfaciliteter. Överlag har man beskrivande åtgärder vad som bör åstadkommas,
främst beträffande elitidrotten och för regering Solbergs del. I detta regeringsprogram
framkommer det även detaljer angående åtgärder inom vissa idrottsgrenar, t.ex. ta bort
förbudet mot proffsboxning samt göra ett undantag och tillåta mästerskapsturneringar i
poker med klara beloppsgränser (Regjeringen 2013, 53). Detta väcker en känsla av att
man vill lyfta fram och belysa andra grenar förutom traditionella idrottsgrenar (främst
vinteridrotten).
Finlands regeringsprogram behandlar elitidrotten på likadan nivå och folkhälsan hålls
stabil, ändå tills det förekommer en stigande trend i regering Katainen. Enligt Suomi
(2015, 72-73) har hälsomässig idrott haft samma betoning i idrottspolitiska dokument
sedan efterkrigstiden, men vartefter, och främst när vi kom till ett nytt århundrande, har
idrottspolitikens linjedragningar förflyttats till hela befolkningens hälsa. Helhetsmässigt
så är det främst jämlikhet och förbättrade arbetsmöjligheter som för dessa
regeringsprogram samman. Beträffande idrottspolitiken, och folkhälsan, så bör den
stärkas i alla livsskeden, främst med betoning på barn och unga. När det kommer till
antalet ord beträffande folkhälsan så återfinns den största andelen hos regering Katainen
och det syns att denna regering vill åstadkomma förändring på flertalet fronter inom
folkhälsosfären, där det främst framkommer hur man ska förbättra möjligheterna att röra
på sig i alla åldersgrupper, förbättrandet av vardagsmotion och integrerandet av
invandrare genom idrotten.

63

Inom elitidrotten dök den etiska betydelse fram, likaså att det är viktigt med elitidrott som
leder till framgångar. Samtidigt förekom det i Katainens regeringsprogram att
Olympiastadion har en betydelsefull nationalistisk roll, och det bevisar varför
renoveringen är viktig och att resurser finns till förfogande. Dessa tre åtgärder återspeglar
den bild man vill ge av sig på den globala arenan samt den betydelse Olympiastadion fås
i Katainens regeringsprogram. Dessa nyss nämnda meningar är i enlighet vad som Ström
(1977, 8) hävdar: ”nationalismen är viktigt för staten och globala idrottsframgångar ses
som positivt ur denna aspekt".
Regeringsprogrammen till denna avhandling utvaldes före, under och efter finanskrisen
år 2007 – 2008. Utgående från den kvantitativa analysen kan man inte urskilja ett desto
större samband hur det skulle ha påverkat. För Finlands del steg den procentuella
betoningen på folkhälsan en aning till regeringen Katainen. Däremot kunde man i
regeringsprogrammen se att den överskådliga målsättningen i ekonomiskt svårare tider
var att bekämpa arbetslöshet.
Så, för att då försöka se skillnader och likheter mellan de nordiska ländernas
regeringsprogram i att lyfta fram och blicka på idrottspolitik, kan man säga att det inte
återfinns gemensamma klara skillnader i termer av idrottspolitik. Det som skiljer länderna
åt är hur mycket man framhäver de idrottspolitiska aspekterna i regeringsprogrammen.
Det som kan utläsas av resultaten är att främst Sverige, om man bortser från regeringen
Persson, och även Norge och Finland lyfter fram folkhälsan på ett relativt likvärdigt sätt.
Regeringsprogrammen fokuserar i mångt och mycket på klara universella och
jämlikhetsegenskaper inom idrottspoltiken i enlighet med Bergsgard och Norberg (2010,
575) dvs. ”idrott för alla”. Målsättningen är att inkludera hela befolkningen i idrottsligoch fysisk aktivitet. Först och främst gäller det barn och unga där jämlikhet och
universalitet råder.
De likheter som återfanns mellan regeringsprogrammen var främst att alla ska ges
förutsättningar till en god fysisk hälsa oberoende kön, ålder, bakgrund, socioekonomisk
ställning. Alla tre länder lyfte i sina regeringsprogram fram jämlikhet och likadana
möjligheter att idka idrott för hela befolkningens del. Enligt Bergsgard och Norberg
(2010, 574) är allmänna och jämlika principer grundläggande faktorer i den
64

skandinaviska välfärdspolitiken. För ländernas del representerar idrotten viktiga
värderingar och idrottsrörelsen skapar en gemenskap. För elitidrottens del ville länderna
i deras regeringsprogram framhäva allokeringen av ekonomiska resurser, anordnandet av
internationella idrottsevenemang för ökad synlighet, öka de finansiella medlen till
idrotten samt säkra ett etiskt tillvägagångssätt.
Den övergripande slutsatsen är att idrottspolitiken inte är något som regeringar lägger
särskilt stor vikt på i uträttandet av regeringsprogram eller i sin politik för den delen.
Studier av Bergsgard och Norberg samt Mäkinen (2010, 574; 2011) för fram att
idrottspolitiken inte har fått samma intresse hos regeringar som flertalet andra frågor
förknippade med medborgarnas välfärd. Det kunde ses som om andra faktorer och
områden inom den politiska sfären är viktigare? Men det som verkar vara viktigt för
ländernas regeringsprogram är att man beaktar allmän god hälsa bland befolkningen och
tar tillvara på den gemenskap och sammanhållning som fås, oberoende vem man än är.
Bergsgard och Norberg (2010, 575) menar att den moderna idrottspolicyn
sammankopplas med sociala värden och rådande ideal. Eftersom idrotten har en positiv
inverkan på människors hälsa, kommer stödet för idrott och fysisk aktivitet ändå vara en
viktig faktor i regeringens strävan att förespråka ett fysiskt välmående hos befolkningen.
Valet av material och metodik i denna avhandling påstår jag var relevant, även när jag
utfört undersökningen. Till en början hade jag tänkt endast ett regeringsprogram för
respektive land och inkludera flera länder, men jag ändrade mig och valde att se på flera
års regeringsprogram istället. I framtida forskning kunde man eventuellt innefatta ännu
mera regeringsprogram bakåt i tiden för att få en bredare undersökning. Den kvantitativa
innehållsanalysen var den metod jag huvudsakligen tillämpade, vilket kan ses relevant på
grund av att texter analyserades och det fanns belägg för frekvensrelaterade frågor i
undersökningen. Även en kvalitativ del kom att tillämpas i denna undersökning, där jag
undersökte regeringsprogrammen under ytan, mer på djupet för att finna eventuella
mönster, trender samt likheter och skillnader. Att använda sig av en kvalitativ metod
gjorde undersökningen mer omfattande.
En fråga som dykt upp efter att slutfört denna undersökning är hur andra länders (ickenordiska) regeringsprogram belyser idrottspolitiska frågor. Är folkhälsa och elitidrott en
central aspekt i andra länders regeringsprogram, eller är det så att det faller i skymundan
65

för andra politiska spörsmål? Det skulle vara intressant att jämföra regeringsprogram med
länder utanför norden och nordiska länder samt då beroende på utläsa skillnader i hur man
framhäver folkhälsa och elitidrott.

66

Litteraturförteckning
Alanen A. (2006). ”Liikunnan osuus taloudesta nousussa”, tieto & trendi 2, Hämtad 16
september 2019, från: http://www.stat.fi/tup/tietotrendit/tt_10_06_liikunta.html
Bergsgard, Nils Asle & Norberg, Johan R. (2010). Sports policy and politics - the
Scandinavian way. Sport in Society, 13:4, 567-582.
Bergsgard et al. (2007). Sport Policy: A comparative analysis of stability and change.
Elsevier Ltd.
Bryman, A. (2018). Samhällsvetenskapliga metoder. Liber.
De Bossher et al. (2006). A Conceptual Framework for Analysing Sports Policy Factors
Leading to International Sporting Succees. European Sport Management Quarterly,
6:2,

185-215.

Hämtad

15

september

2019,

från:

Dhttps://www.researchgate.net/profile/Veerle_Bosscher/publication/46681975_Deve
lopment_of_a_model_for_international_comparison_of_elite_sports_policy/links/5a
210f190f7e9b4d19282de0/Development-of-a-model-for-international-comparisonof-elite-sports-policy.pdf
Enjolras, B. & Waldahl R. (2007). ”Policy-Making in Sport. The Norwegian Case.”
International Review for the Sociology of Sport 42, 201–216.
Esaiasson, P., Gilljam, M., Oscarsson, H., Towns, A., & Wängnerud, L. (2017).
Metodpraktikan: Konsten att studera samhälle, individ och marknad. Stockholm:
Wolters Kluwer.
Holsti, O.R. (1969). Content Analysis for the Social Sciences and Humanities. Boston:
Addison-Wesley.
Houlihan, B. (1997). Sport, policy and politics. A comparative analysis. London and New
York: Routledge
67

Houlihan, B. & Green, M. (2008). Comparative Elite Sport Development: systems,
structures and public policy. Elsevier Ltd.
Houlihan B. & Malcolm, D. (2015). Sport and Society: A student introduction. Sage.
Hoye, R. & Nicholson, M. Houlihan B. (2010). Sport and policy. Issues and Analysis.
Elsevier Ltd.
Jarvie, Grant. (2006). Sport, Culture and Society - An introduction. Oxon: Routledge
Mäkinen, Jarmo. 2011. Idrottsorganisation och offentligt stöd – En jämförelse mellan
Finland, Norge och Sverige. Idrottsforum.org. Hämtad 27 november 2019, från:
http://www.idrottsforum.org/articles/makinen/makinen110126.html
Regeringen. (1996). Regeringsförklaring 17 september 1996. Hämtad 26 januari 2020,
från:
https://www.regeringen.se/49b6b5/contentassets/8379bde7d2f141f7ac2bc7af698c63
5b/regeringsforklaringen-17-september-1996
Regeringen. (2006). Regeringsförklaringen 6 oktober 2006. Hämtad 26 januari 2020,
från:
https://www.regeringen.se/49b6b2/contentassets/dd07b957646c429f9180294ac247b
d71/regeringsforklaringen-6-oktober-2006
Regeringen. (2014). Regeringsförklaringen 3 oktober 2013. Hämtad 25 januari 2020,
från:
https://www.regeringen.se/49b6b2/contentassets/dd07b957646c429f9180294ac247b
d71/regeringsforklaringen-6-oktober-2006
Regjeringen. (2005). Plattform for regjeringssamarbeidet mellom Arbeiderpartiet,
Sosialistisk Venstreparti og Senterpartiet 2005–2009. Hämtad 2 februari 2020, från:
file:///C:/Users/Hugo.DESKTOPMD4SFJF/Desktop/Skolarbeten/Gradu%20material/plattformSolberg%2016.10.2013.pdf

68

Regjeringen. (2013). Politisk plattform for en regjering av Høyre og Fremskrittspartiet.
Hämtad 7 februari 2020, från:
https://www.regjeringen.no/globalassets/upload/smk/vedlegg/2005/regjeringsplatfor
m_soriamoria.pdf
Skille, E. & Säfvenbom, R. (2011). Sport policy in Norway. International Journal of Sport
Policy and Politics, 3:2. 289-299

Statsrådet. (2003). Pääministeri Matti Vanhasen hallituksen ohjelma 24.6.2003.
Hämtad 21 januari 2020, från:
https://valtioneuvosto.fi/documents/10184/369117/hallitusohjelmavanhanen.pdf/da627124-c0ee-4015-9642-197b11013c02/hallitusohjelmavanhanen.pdf

Statsrådet. (2007). Pääministeri Matti Vanhasen II hallituksen ohjelma. Hämtad 21
januari 2020, från:
https://valtioneuvosto.fi/documents/10184/368562/hallitusohjelma-vanhanenII/2a27514c-b939-4bb6-9167-ce886c358dff/hallitusohjelma-vanhanen-II.pdf

Statsrådet. (2011). Pääministeri Jyrki Kataisen hallituksen ohjelma. Hämtad 21 januari
2020, från:
https://valtioneuvosto.fi/documents/10184/147449/Kataisen+hallituksen+ohjelma/81
f1c20f-e353-47a8-8b8f-52ead83e5f1a/Kataisen+hallituksen+ohjelma.pdf

Statsrådet. (2018). Statsrådets redogörelse om idrottspolitiken. Hämtad 15 september
2019, från:
https://www.eduskunta.fi/SV/vaski/JulkaisuMetatieto/Documents/SRR_6+2018.pdf
Ström, Lars-Erik. (1977). Idrott och politik – Idrottsrörelsens politiska roll i Tredje
riket, DDR och Förbundsrepubliken. Rabén och Sjögren.
Suomi, K. (2015). ”Valtion liikuntapolitiikan linjauksia 1980–2014” i Itkonen H. &
Laine A., red., Liikunta yhteiskunnallisena ilmiönä. Jyväskylän yliopisto.
Öyttenmaa, P. (2015). Riittämätön liikunta yhteiskunnallisena ongelmana. Eduskunnan
liikuntapoliittiset täysistuntokeskustelut toimikaudella 2011–2015. Jyväskylän
yliopisto.
69

