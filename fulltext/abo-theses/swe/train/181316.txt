Sadvertising som marknadsföringmetod
- En studie i om användningen av sadvertising i videoreklam ökar
mervärdet för ett varumärke

Jarina Leskinen

Pro Gradu-avhandling i internationell marknadsföring
Handledare: Anna-Greta Nyström
Fakulteten för samhällsvetenskaper och ekonomi
Åbo Akademi
2021

PRO GRADU-AVHANDLING
Fakulteten för samhällsvetenskaper och ekonomi
Författare: Jarina Leskinen
Ämne och ort: Internationell marknadsföring, Åbo
Handledare: Anna-Greta Nyström
Titel: Sadvertising som marknadsföringsmetod – En studie i om användningen av
sadvertising i videoreklam ökar mervärdet för ett varumärke
____________________________________________________________________
Datum 16.5.2021

Sidantal 83

Bilagor 1

____________________________________________________________________
Abstrakt
Den snabba förändringen som sker i marknadsföringen leder till att varumärken
ständigt behöver vara uppmärksamma på hur de marknadsför sig och anpassa sina
metoder för att nå ut till konsumenterna på bästa sätt. Genom att nå konsumenternas
känslor kan varumärken attrahera konsumenter och öka sitt mervärde. Att använda sig
av s.k. sadvertising, där tanken är att konsumenterna ska känna sig emotionella efter
att ha sett en reklam, gör att varumärken lättare kan nå konsumenternas känslor.
Syftet med den här studien var att undersöka om sadvertising leder till ett ökat
mervärde för ett varumärke. För denna studie har en enkätundersökning gjorts på 50
personer tillhörande generation Y. I enkäten fick respondenterna se ett varumärkes
videor där den ena var en sadvertising-reklam och den andra en reklam utan känslor,
för att sedan jämföra upplevelsen mellan dem.
Resultatet visar att sadvertising är mer tilltalande än en reklam utan känslor. Likaså är
det mer sannolikt att en person fattar större intresse för varumärket, talar om reklamen
med andra och agerar mer av sadvertising-reklamen. Att sadvertising mer sannolikt
skulle leda till ett direkt köpbeslut kan inte bevisas. I längden finns det ändå skäl att
tro att en sadvertising-reklam är mer lönsam för ett varumärke, eftersom den enligt
studiens resultat generellt bidrar till större intresse hos konsumenten.
____________________________________________________________________
Språk: svenska

Nyckelord: sadvertising, videoreklam, emotionell
marknadsföring, känslor, marknadsföring

____________________________________________________________________

Innehållsförteckning
1

2

3

4

Inledning ............................................................................................................. 1
1.1

Problemområde ............................................................................................. 2

1.2

Syfte och forskningsfrågor ............................................................................ 3

1.3

Avgränsning .................................................................................................. 4

1.4

Metod............................................................................................................. 5

1.5

Disposition..................................................................................................... 5

1.6

Centrala begrepp ............................................................................................ 6

Känslor och marknadsföring ............................................................................ 8
2.1

Våra grundläggande känslor .......................................................................... 8

2.2

The Big Six .................................................................................................. 11

2.2.1

Glädje ................................................................................................... 12

2.2.2

Ledsnad ................................................................................................ 13

2.2.3

Ilska ...................................................................................................... 13

2.2.4

Rädsla ................................................................................................... 14

2.2.5

Avsky ................................................................................................... 14

2.2.6

Överraskning ........................................................................................ 15

2.3

Våra sociala känslor .................................................................................... 15

2.4

Sammanfattning........................................................................................... 16

Videoreklam ..................................................................................................... 18
3.1

Video i visuell storytelling .......................................................................... 19

3.2

En effektiv videoreklam .............................................................................. 20

3.3

Att mäta effektiviteten ................................................................................. 22

3.4

Implementering av The Big Six .................................................................. 23

3.5

Sammanfattning........................................................................................... 24

Sadvertising ...................................................................................................... 26
4.1

Why-marketing och The Golden Circle ...................................................... 27

4.2

Positiva och negativa dimensioner .............................................................. 27

4.3

Lyckliga slut ................................................................................................ 28

5

6

4.4

Emotionell intelligens.................................................................................. 29

4.5

Uppfattning av känslor ................................................................................ 30

4.6

Påverkan på varumärkets image .................................................................. 32

4.7

Påverkan på köpbeslut ................................................................................. 33

4.8

Sammanfattning och teoretisk modell ......................................................... 35

4.9

Hypotesformuleringar ................................................................................. 36

Metod ................................................................................................................. 38
5.1

Val av metod - kvantitativ forskning ........................................................... 38

5.2

Process för studien ....................................................................................... 38

5.3

Val av empirisk data: reklamvideor ............................................................ 40

5.3.1

Exempel 1a: Adidas – Break Free ........................................................ 40

5.3.2

Exempel 1b: Adidas – Ultraboost 21 ................................................... 41

5.3.3

Exempel 2a: Elisa – Pidetään yhtä ....................................................... 42

5.3.4

Exempel 2b: Elisa – Missionaries ja tahaton harhautus ....................... 43

5.3.5

Exempel 3a: Budweiser – Puppy love ................................................. 43

5.3.6

Exempel 3b: Budweiser – Whassup! ................................................... 45

5.4

Insamling av data ......................................................................................... 45

5.5

Resultatredovisning och analys av resultat.................................................. 46

5.6

Validitet och reliabilitet ............................................................................... 47

5.7

Sammanfattning........................................................................................... 48

Empiriska resultat............................................................................................ 49
6.1

Grundläggande information om respondenterna ......................................... 49

6.2

Uppfattning om varumärkens användning av sadvertising ......................... 50

6.2.1

Adidas videor ....................................................................................... 51

6.2.2

Elisas videor ......................................................................................... 54

6.2.3

Budweisers videor ................................................................................ 56

6.3

Upplevelser av känslosam reklam ............................................................... 59

6.3.1

Positiv påverkan av reklam .................................................................. 59

6.3.2

Negativ påverkan av reklam................................................................. 61

7

8

6.4

Könsskillnader i sadvertising ...................................................................... 62

6.5

Sammanfattning av resultatet ...................................................................... 65

Analys av resultatet .......................................................................................... 66
7.1

Sadvertising mer effektivt ........................................................................... 66

7.2

Sadvertising och köpbeslut .......................................................................... 66

7.3

Könsskillnader i sadvertising ...................................................................... 68

7.4

Sammanfattning av analysen ....................................................................... 69

Diskussion ......................................................................................................... 70
8.1

Återkoppling till forskningsfrågor ............................................................... 70

8.2

Återkoppling till hypoteser .......................................................................... 72

8.3

Rekommendationer till varumärken ............................................................ 73

8.4

Kritisk granskning ....................................................................................... 74

8.5

Förslag till fortsatt forskning ....................................................................... 75

Litteraturförteckning............................................................................................... 76
Tabellförteckning ..................................................................................................... 83
Bildförteckning ......................................................................................................... 83

Bilageförteckning
Bilaga 1

Enkätens uppbyggnad och frågor

1

1 Inledning
Vi lever i en tid där det inte längre räcker med närvaro i marknadsföringskanaler. Det
råder inga tvivel om att marknadsföringen är under en ständig förändring och en
bransch där det finns ett konstant behov av förändring för att hänga med i framtida
utveckling. Marknadsföringen ska vara konkurrenskraftig och samtidigt uppfylla
konsumenternas behov. Konsumenter vill se mer i snabbare takt och varumärken
tvingas omforma sin marknadsföring så att den passar konsumenternas behov.
(Chron.com, 2020; Kotler et al., 2010)
Förändringar inom digital marknadsföring sker frekvent, inte nödvändigtvis på daglig
basis men inte heller långt ifrån. Det som påverkar förändringar är bl.a. ny teknik, som
påverkar trender, som i sin tur påverkar kundernas behov. Vi har upplevt stora
förändringar i marknadsföringen det senaste århundradet: på 1920-talet kom
möjligheten att marknadsföra i radio, på 1940-talet kunde vi börja göra reklam i TV
och därefter, på 1950-talet, räknar man med att den digitala revolutionen satte fart. Vi
har fått vara med då datorn, laptopen, telefonen och smarttelefonen introducerats.
Även bluetooth, internet och sociala medier är något vi sett utvecklats och vuxit upp
med. Faktum är att ju mer teknik som introduceras, desto större krav ställer vi som
konsumenter. (Quintana, 2016)
I och med snabba förändringar är vi idag inne i en era som Kotler et al. (2010) kallar
för Marknadsföring 3.0. Enligt dem innebär Marknadsföring 3.0 problemlösning.
Varumärken löser kunders problem och blir därmed mer kundorienterade. Genom att
agera med känslosam och personlig marknadsföring lever varumärkena upp till de krav
som idag ställs på marknadsföringen. När det tidigare ‒ under Marknadsföring 2.0 ‒
har handlat om att kunderna ska vara nöjda, handlar det idag om mycket djupare saker
som att varumärken ska leva upp till sina värderingar, visa sig på samma nivå som
kunden och marknadsföra på ett sätt som på riktigt når kunden; genom känslor.
Redan under 1990-talet började man förstå sig på känslosam marknadsföring, men
endast under de senaste åren har intresset för temat ökat bland forskare. Studier visar
att känslor i marknadsföring har en koppling till ökat köpbeteende (Khuong & Tram,
2015) och därför vill varumärken idag gärna nå konsumenterna på djupet ‒ i hjärtat.

2
Konsumenterna ska bli berörda för att bättre komma ihåg varumärket och agera.
Därmed har en ny trend som kallas sadvertising uppkommit. (Fera, 2014)
Sadvertising (eng: sad + advertising) sker genom användning av ledsnad och sorg i
reklam, där slutet ofta är lyckligt och varumärket vill att tittaren genom dessa känslor
ska få en förstärkt bild av varumärket. Orsaken till att sadvertising har blivit allt
vanligare är för att innehåll som detta automatiskt leder till att människor delar
innehållet på sociala medier och mer engagemang sker, enligt en studie av Fera (2014).
Att

därför

koppla

ihop

sadvertising

med

en

av

de

viktigaste

marknadsföringsmetoderna för tiden ‒ videoreklam ‒ gör att reklamen borde bli
mycket mer värdefull för varumärket. (Balch, 2014; Nikolovska, 2021)

1.1 Problemområde
Marknadsföring är något som sker hela tiden, dygnet runt och därför krävs det mer och
mer förändringar för att kunna nå ut till konsumenter på bästa tänkbara sätt. Kotler
(2010) påstår att 2000-talets största förändring när det gäller marknadsföring är
kunskapen att göra något nytt ‒ att varumärken kan avvika från normen. Genom att bli
mer kundorienterade och lära sig om konsumenternas behov, kan varumärken
samtidigt nå konsumenternas känslor på ett helt nytt sätt. Det är därför känslosam
marknadsföring blir en allt större del av vår vardag och något vi konsumenter allt mer
stöter på i reklam, både medvetet och omedvetet.
I och med snabba förändringar kan det snabbt uppstå problem för varumärken. I takt
med dessa förändringar ändrar även konsumenternas behov, vilket enligt Lim et al.
(2015) gör att varumärket ständigt behöver analysera och utveckla sin marknadsföring
för att finnas där konsumenterna finns och för att skapa konkurrenskraftig
marknadsföring. Att koppla in något nytt och något känslosamt som Kotler (2010)
anser vara viktigt är därför essentiellt för att varumärken ska lyckas konkurrera om
konsumenter och öka sitt värde.
Det finns väldigt lite tidigare forskning kring sadvertising. Begreppet sadvertising
används heller inte i en stor utsträckning, utan är en ordlek snarare än ett etablerat
begrepp och därmed finns det ännu idag inte så mycket forskning om ämnet specifikt.
Trots att det inte finns direkt forskning om sadvertising finns det ändå mycket

3
forskning om ämnet känslor och marknadsföring som kan användas som grund även
för sadvertising.

1.2 Syfte och forskningsfrågor
I den här avhandlingen kommer jag se på betydelsen av känslosam marknadsföring
och videoreklam. Jag kommer studera hur sadvertising i videoreklam påverkar
konsumenterna. Detta gör jag genom en studie där konsumenter får avgöra ifall de
upplever någon skillnad på en reklam med sadvertising och en reklam helt utan
sadvertising.
Syftet med den här avhandlingen är att utreda hur sadvertising påverkar konsumentens
intresse för varumärket och huruvida sadvertising mer sannolikt leder till ett köpbeslut,
igenkänning eller någon annan positiv känsla för varumärket än marknadsföring utan
känslor. I samband med detta studerar jag även om det finns eventuella könsskillnader
i sadvertising, dvs. ifall användning av sadvertising är mer lönsam om målgruppen är
ettdera könet. I helhet är syftet att utreda om sadvertising leder till ett ökat mervärde
för ett varumärke.
Genom att jämföra ett varumärkes olika videoreklamer, där sadvertising används i den
ena och icke-sadvertising används i den andra, kan jag komma fram till hur dessa
reklamer påverkar konsumenten på olika sätt. För att få fram ett resultat behöver dessa
forskningsfrågor besvaras:
•

Vad är sadvertising?

•

Vad är reklam i videoformat?

•

Är en sadvertising-reklam mer lönsam för varumärket än en videoreklam utan
känslor?

•

Finns det könsskillnader i uppfattningen och mottagandet av sadvertising?

Den första och andra frågan besvaras i teoridelen i kapitel 2-4 där jag fördjupar mig i
känslosam marknadsföring och videoreklam. Utgående från teorin skapar jag en
teoretisk modell och därefter formulerar jag hypoteser som antingen kan verifieras
eller förkastas. Fråga tre och fyra kommer därmed besvaras utgående från mina

4
hypoteser i resultatet som tas fram i den empiriska delen. Detta resultat kommer sedan
implementeras i min analys och därefter även sammanställas i slutsatserna så att de
kan användas som vägledning för varumärken ‒ så att varumärken lättare kan se
huruvida sadvertising är något som kunde löna sig att satsa på eller inte.

1.3 Avgränsning
Teorin i denna avhandling fokuserar på användningen av känslor i videoreklam, med
andra ord sadvertising. Jag kommer utgå från våra grundläggande känslor för att sedan
gå in lite närmare på en specifik känsla som utgör grund för sadvertising: ledsnad. Jag
kommer även ta upp hur känslor och emotionell intelligens kopplas till marknadsföring
samt vad känslor i reklam har för mervärde för varumärket. Videoreklam är för
tillfället den snabbast växande marknadsföringsmetoden (Freewheel, 2020) inom
reklamvärlden, och därför väljer jag att fokusera på den typen av reklam. Här kommer
jag även beskriva innebörden av en effektiv videoreklam samt hur man kan
implementera känslor i videoreklam. Slutligen kommer teorikapitlet avslutas med en
djupare beskrivning av sadvertising, som samtidigt fungerar som en sammanfattning
av de två tidigare teorikapitlen: känslor i reklam integrerat med videoreklam.
Jag kommer primärt använda mig av tidigare forskningar om känslor i marknadsföring
och kommunikation för att beskriva teoridelen. Sekundärt kommer jag även se på
videoanalyser av tidigare reklamvideor där sadvertising har använts. Jag kommer även
utnyttja teorier och trender om speciellt videoreklam via online-källor, där det inte
finns lika mycket påvisad vetenskaplig forskning i ämnet.
I studien kommer denna avhandling avgränsas till att studera videoreklamer hos tre
olika varumärken för att komma fram till om det finns samband mellan sadvertising
och ökat mervärde för varumärket. Respondenterna kommer avgränsas till generation
Y1, eftersom de representerar en stor åldersmässig spridning av människor. Dessa
människor föddes under en tid där behovet för känslor i marknadsföring och
videoreklam ännu inte var så stort. Att vara född 1980 eller 1996 innebär i sig redan
stora skillnader i hur marknadsföringen sett ut då de vuxit upp, så därför är detta en

1

Generation Y, även kallade Millennials, är i detta fall personer födda 1980-1996. Gränserna kan variera med ±
2 år beroende på studie och det är otydligt var linjen egentligen ska dras.

5
intressant målgrupp som leder till en mångfald i resultatet. Generation Y representerar
också den åldersgrupp som spenderar mest pengar (Myllymäki, 2018), vilket gör att
sambandet mellan köp och sadvertising då kan bli ännu tydligare i denna åldersgrupp.
Studien skedde med en kvantitativ forskningsmetod. Studien gjordes online via en
enkät under två veckor i mars 2021 och målgruppen avgränsades till svenskspråkiga
(eller svenska förstående eftersom enkätens frågor var på svenska) representanter för
generation Y.

1.4 Metod
Som forskningsmetod använder jag mig av en kvantitativ metod för att få fram åsikter
om ett varumärkes olika reklamer. En kvantitativ forskningsmetod är enligt Eliasson
(2013) bäst då man vill få fram statistiska resultat och eftersom jag vill få fram siffror
på ifall ett samband förekommer väljer jag denna metod.
Jag vill genom min undersökning få fram svarsalternativ på forskningsfrågorna i
kapitel 1.2. För att få fram svaren gör jag en enkät som innehåller varumärkens olika
reklamvideor – en reklam där sadvertising använts och en där sadvertising inte har
använts – och frågar hur respondenterna förhåller sig till dem, vilken reklam som
påverkade dem mer och därmed vilken reklam som skulle leda till ett ökat mervärde
för ett varumärke.
Enkätsvaren matas sedan in i SPSS för att kunna studera siffrorna och för att hitta
samband och eventuella avvikelser. Därefter sammanfattas den empiriska delen med
en tillbakakoppling till teorin, för att sedan avslutas med en sammanfattning av vad
jag kommit fram till i den här avhandlingen.

1.5 Disposition
Den här avhandlingen är indelad i åtta huvudkapitel. Det första kapitlet presenterar
ämnet i korthet och ger en beskrivning på problemet, syftet, forskningsfrågor,
avgränsning, metod och centrala begrepp. Därefter följer tre teorikapitel. Det första
teorikapitlet behandlar våra grundläggande känslor och det andra teorikapitlet
behandlar videoreklam som marknadsföringsmetod. Tillsammans bidrar dessa en
grund för det tredje kapitlet som handlar om sadvertising. Efter teorikapitlen följer den

6
empiriska delen, som består av en djupare beskrivning av den valda metoden, en
resultatredovisning av undersökningen och därefter en analys av resultatet.
Avhandlingen avslutas därefter med en diskussion och slutsatser som kopplar studien
till forskningsfrågorna och hypoteserna samt består av förslag som varumärken kan
implementera, kritisk granskning och förslag till fortsatt forskning.

1.6 Centrala begrepp
Här följer en beskrivning av några centrala begrepp som inte används vardagligt för
att få en förståelse för vad jag menar då jag skriver om detta.
•

Sadvertising

Sadvertising är en ordlek bestående av de engelska orden sad och advertising. Direkt
översatt betyder detta sorglig reklam. Begreppet används inte i en stor utsträckning
som ett etablerat begrepp. Techopedia (2020) beskriver sadvertising enligt följande:
”Sadvertising refers to a consumer advertising trend in which ad creators are using a certain set of strategies to
play on people's emotions and touch off feelings of sadness, melancholy or wistfulness.”

De menar att sadvertising är en marknadsföringstrend där varumärken använder sig av
olika tekniker för att får människor att känna något – i det här fallet sorg, ledsnad eller
vemod. Vidare säger även Balch (2014) att sadvertising har blivit en typ av storytelling
där varumärken vill få ett ökat intresse hos konsumenterna genom att beröra dem med
hjärtevarma historier.
En mer ingående beskrivning av sadvertising finns i kapitel 4.
•

Storytelling

När man klarar av att berätta något kort och koncist, på ett lockande sätt och gärna så
att mottagaren blir berörd pratar man om storytelling. Översatt handlar det om att
berätta en historia – men på ett intressant sätt. Fryer (2003) menar att storytelling gör
att

mottagaren

är

mer

nyfiken

och

hålls

längre

intresserad.

Ur

ett

marknadsföringsperspektiv är storytelling en av de viktigaste komponenterna anser
Waites (2020), eftersom varumärket då kan få en personlig koppling till sina
konsumenter och därmed sälja utan att direkt sälja. Målet med storytelling i

7
marknadsföring är givetvis att öka mervärdet för varumärket, och att nå ut till
konsumenten är det första och viktigaste steget i den processen.
•

Varumärke

Dandu (2015) påstår att det är svårt att beskriva ett varumärke i korthet eftersom det
består av så många olika komponenter. Det är nämligen inte bara företaget som skapar
sitt eget varumärke, utan även känslor, uppfattningar och associationer som personer,
aktieägare, arbetstagare och partners får då de ser eller hör om varumärket spelar roll.
Den vanligaste uppfattningen menar han är att ett varumärke endast består av en logo
och en färgprofil, dvs. det som egentligen kallas för ett företags grafiska profil, när ett
varumärke faktiskt är en större skapandeprocess. Ett varumärke kan ses som ett
företags personlighet och det är med hjälp av ett varumärke som de kan utskilja sig
bland konkurrenter och andra varumärken på marknaden.
•

Varumärkesimage

Ett varumärkes image handlar om hur kunder ser på varumärket. Ett företag skapar en
bild av sitt varumärke (=varumärkesidentitet) som de förmedlar till potentiella kunder,
vilka i sin tur skapar en egen bild av varumärket utgående från de erfarenheter och
upplevelser de har av det. Enligt Kotler (2010) ändrar varumärkesimagen hela tiden
eftersom kundernas bild av varumärket kan förändras med tiden. En stark
varumärkesimage leder till ett starkare förhållande till sina kunder, flera kunder
eftersom den starka imagen lockar flera potentiella kunder samt att varumärket har
lättare att introducera nya produkter eller tjänster eftersom kunderna redan har en bra
bild av varumärket.

8

2 Känslor och marknadsföring
I och med begreppet Marknadsföring 3.0 blir varumärken tvungna att anpassa sin
marknadsföring allt mer och konsumenten utsätts därmed för allt mer personifierad
och känslofylld marknadsföring ‒ allt för att konsumenten ska känna ett större behov
av att konsumera. Marknadsföringen verkar varje dag på året, dygnet runt, och
konsumenten blir ett offer för marknadsföringens intryck var hen än befinner sig.
Marknadsföringen förändras i takt med att konsumtionsbeteendet gör det. Idag
konsumerar vi inte bara för att en produkt har bra egenskaper, utan idag konsumerar
vi för att vi får ett välbefinnande ‒ en känsla ‒ av att äga produkten. Känslorna spelar
allt större roll och konsumtionen har snarare blivit en sinnesupplevelse än ett köp.
(Schmitt, 1999)
Forskning visar tydligt på att känslor stimulerar köpintresset hos en konsument och
påverkar samtidigt intresset för varumärket. Tillsammans med konsumentens egna
tankar ger känslor upphov till ett rus, vilket enligt O’Shaughnessy och O’Shaughnessy
(2003) gör att konsumenten känner sig mer motiverad att köpa en produkt eller tjänst.
”Emotions matter because if we did not have them nothing else would matter” sades
en gång av Elster (1999) och är ett beskrivande uttryck för hur viktiga känslor i
marknadsföring är.
Jag kommer härefter använda begreppet känslosam marknadsföring då jag talar om
känslor ihopkopplade med marknadsföring och lite längre fram om sadvertising då jag
talar om den specifika marknadsföringsmetoden.

2.1 Våra grundläggande känslor
Känslor är ett svårforskat ämne2, där det inte nödvändigtvis finns entydiga svar.
Tidigare förekom forskning kring känslor enbart i samband med psykologi, medan
känsloforskning idag förekommer i de flesta branscherna. Känslor och psykologi hör
visserligen ihop, men känslor kan likväl kopplas till sociologi, utbildning och vårt

2

Det som gör att känslor är så svårforskade är för att tidigare forskningar visar olika resultat; det finns nämligen
de som hävdar att känslor är ett mentalt och medfött tillstånd, medan andra hävdar att det är något man bygger
upp med tiden och utvecklar ur livshändelser. (Jenkins et al., 1998)

9
vardagliga liv. Jenkins et al. (1998) menar att sanningen är den att känslor är en central
del av våra liv, omedvetet eller medvetet. Känslor3 uppträder ofta som plötsliga och
kortvariga, medan humör är det man talar om vid mer långvariga känslor.
Det forskas mycket i människans känslor ‒ vilka de grundläggande känslorna
egentligen är samt hur man använder sig av känslor i reklamsammanhang. Olika
forskningar leder till olika resultat och därför går det inte att beskriva känslor helt svart
eller vitt.
Känsloforskningen sträcker sig tillbaka ända till Descartes (1649/1988) som kom fram
till att våra känslor utgår ifrån sex grundläggande passioner: glädje, ledsnad, kärlek,
önskan, hat och förundran. Även Darwin (1872/1998) har på senare 1800-tal bidragit
till att en debatt kring vilka de grundläggande känslorna är skapades. Därefter började
på teoretiker och forskare intressera sig för ämnet och började ta fram sina egna teorier.
(Jenkins et al., 1998)
Redan 1969 kom Ekman et al. (1969) fram till vilka känslor som är grundläggande
utgående från en forskning av universella ansiktsuttryck. Dessa känslor är de som
under vår moderna historia används mest då vi pratar om vilka våra grundläggande
känslor är. “The Big Six”, som de också kallas, har utgjort en utgångspunkt för flera
andra forskare, av vilka listan har diskuterats och under senare tid omformats för att
passa respektive forskare bäst.
Det finns flera olika sätt att dela in känslor på. Izard (1971) delar in känslor enligt våra
ansiktsuttryck och anser att alla känslor är medfödda. Känslor kan omformas enligt
upplevelser och händelser, men det kan inte skapas nya grundläggande känslor
utgående från det. De grundläggande känslorna enligt Izard är glädje, sorg, rädsla,
ilska, avsky och intresse. Även forskningar gjorda av Levenson (1994) och Panksepp
och Watt (2011) leder till samma eller liknande känslor.

3

När det gäller känslor finns det flera benämningar för ordet, där speciellt de engelska orden affect,
emotions och feelings används utbytbart för samma sammanhang. Jag kommer på svenska använda
mig av ordet känslor som ett överskådande begrepp, och längre fram tar jag in begreppet känslosam
marknadsföring när känslor kopplas med i marknadsföringen.

10
Ekman och Friesens (1976) senare forskning visar likaså att medfödda känslor utgör
våra grundläggande känslor. Känslorna är desamma som Izard (1971) forskat fram,
förutom att intresse istället ersätts av överraskning.
De grundläggande känslorna har ifrågasatts och man funderar om dessa sex känslor
som vi vanligtvis hänvisar till som grundläggande känslor faktiskt är så grundläggande
som Izard (1977) samt Ekman och Friesen (1976) får det att låta. Prinz (2004)
framhäver i sin forskning att det faktiskt finns andra mer grundläggande känslor,
eftersom det är möjligt att de grundläggande känslorna är framvuxna ur andra känslor
man upplever i ett tidigare skede, t.ex. att glädje egentligen grundar sig i välbefinnande
och tillfredsställelse medan ilska uppkommer ur frustration och aggression. Med andra
ord kan det mycket väl hända att de grundläggande känslorna Ekman och Friesen
pratar om inte är så kallade naturliga, infödda känslor, utan enbart ett resultat av andra
mer fundamentala känslor. Prinz påpekar ändå att det finns många teorier inom ämnet
känslor, där ingen är mer rätt än den andra. Evolutionärerna tror nämligen att känslor
ursprungligen finns i våra gener, konstruktionärer tror att känslor kommer från vår
omgivning genom upplevelser och ytterligare finns det en tredje variant som är en så
kallad hybridversion av dessa båda (Prinz, 2004).

Teoretiker

De grundläggande känslorna

Forskningsbas

Izard (1977)

Glädje, sorg, rädsla, ilska, avsky, intresse

Inbyggda känslor

Panksepp (1982)

Förväntan, rädsla, ilska, panik

Inbyggda känslor

Ekman, Sorensen & Friesen
(1969)

Glädje, ledsnad, rädsla, ilska, avsky, överraskning

Ansiktsuttryck

Levenson (1994)

Njutning, sorg, rädsla, ilska, avsky

Inbyggda känslor

Russell (1980)

Glädje, lugn, sorg, ilska (ett circumplex av flera känslor under
dessa huvudkategorier)

Heterogena känslor

Oatley
(1996)

Glädje sorg, rädsla, ilska

Inbyggda känslor utan ett
objekt

&

Johnson-Laird

Tabell 1 Grundläggande känslor enligt olika forskare

Ytterligare en aspekt är att förkorta de sex grundläggande känslorna Ekman och
Friesen (1976) forskat fram till fyra grundläggande känslor. Oatley och Johnson-Laird
(1996) utgår i sin forskning från Ekman och Friesens känslor och påstår att man likväl

11
kunde bryta ner dessa till endast fyra. Glädje, sorg, ilska och rädsla är nämligen känslor
människan kan uppleva utan att veta vad känslan grundar sig. Deras teori är att en
känsla uppkommer då det eftersträvade målet antingen går bättre eller sämre än
förväntat. Då målet är nått slutar människans resa mot målet. Detta har dock ifrågasatts
av bland annat Martin et al. (1993) eftersom de påstår att en känsla däremot kan avgöra
ifall människan väljer att fortsätta eller avsluta sin resa mot målet. Glädje kan
exempelvis vara en triggande faktor till att vilja fortsätta. Vidare poängterar Oatley
och Johnson-Laird att det är viktigt att komma ihåg att känslor förekommer i blandad
form. Människan kan uppleva flera känslor på en och samma gång, vilket kan påverka
människans förmåga att agera, samtidigt som människor uppfattar känslor på olika,
individuella sätt.

2.2 The Big Six
Redan 1969 kom Ekman, Sorensen och Friesen (1969) fram till vilka känslor som är
grundläggande utifrån en forskning av universella ansiktsuttryck. Dessa känslor är
idag de mest använda när det pratas om vilka våra grundläggande känslor är: “The Big
Six”. Varje grundläggande känsla uttrycker sig på ett eget sätt, vilket är orsaken till att
Ekman föreslår dessa sex känslor som grundläggande4.

Bild 1 The Big Six - våra grundläggande känslor

4

Senare har Ekman och Cordaro (2011) även byggt på med flera grundläggande känslor till listan. De pratar vid
tillfällen om sju grundläggande känslor istället för sex, där förakt är tillagt. Även underhållning, tillfredsställelse,
spänning, lättnad, sorg, stolthet och skam är känslor som Ekman senare har kopplats till. (Ekman, 1999; Ekman
& Cordaro, 2011)

12

Även Prinz (2004) menar att det som är bra med dessa sex grundläggande känslor
(glädje, ledsnad, rädsla, ilska, avsky och överraskning) är att ingen känsla innehåller
komponenter från andra känslor, utan att varje känsla är unik. Därför känns valet att
använda dessa sex känslor som utgångspunkt för min forskning både enkelt och
motiverat.

2.2.1 Glädje
Redan Darwin (1872/1998) gjorde förklaringar till flera av våra känslor. Liksom de
andra grundläggande känslorna kan glädje definieras genom ansiktsuttryck som
glittrande ögon, rynkor under ögonen och mungipor som dras utåt.
Ekmans forskning (1993) kommer fram till samma ansiktsuttryck som Darwin, men
ger oss också djupare insikt i vilka faktorer som får oss att känna glädje. Enligt Ekman
(1999) är glädje den känslan allra flesta längtar efter att få känna, och hand i hand med
detta går därför att glädje förknippas med njutning. Njutning kan delas in i flera stadier,
med allt från lugn till extas, vilket gör att glädje kan kännas på ett brett plan, i flera
olika nivåer. Ekmans forskning visar även att det finns flera faktorer som påverkar
glädje. Genom att uppleva humor, medkänsla, vänlighet och genom att känna en
koppling till platser, naturen, en tro eller oss själva så triggar vi glädje. Även fina
upplevelser, personliga åstadkommande, överraskningar och att lindra lidande menar
Ekman är orsaker till glädje.
Liksom Ekmans studie (1999) finns det även andra forskningar som tyder på att glädje
är den känslan som de allra flesta vill känna. I en studie av Bunzeck och Düzel (2006)
påverkas vår hjärna mest av nya och spännande saker. För att uppleva maximal glädje
föreslår de därför att vi ska våga göra nya saker, medverka i intressanta situationer och
helt enkelt skapa minnen genom upplevelser.
Även om glädje i flera studier påvisas vara den känslan vi helst vill känna, så är det
såklart beroende av situation, kultur, personlighet m.m. Extroverta personer visar sig
vara mer benägna till och intresserade av att känna glädje, enligt Tamir (2009). I en
senare studie av Tamir et al. (2016) finns det även bevis för att kvinnor vill känna mer
glädje och empati än män. Det är även helt naturligt att vilja känna olika känslor i olika

13
situationer, men det mesta tyder på att glädje är den mest eftersträvade känslan som
man får störst välbefinnande av.

2.2.2 Ledsnad
När man känner besvikelse, sorg eller hopplöshet upplever man ofta en nedstämd,
ledsen känsla. Ledsnad är en av de känslor som är mest långvarig, vilket gör att den
här känslan snabbt kan förändras till regelbundet beteende, ett humör. Därför är det
viktigt att skilja på känsla och humör, eftersom ledsnad som känsla inte är samma som
ett långvarigt humör och ska därför inte förknippas med t.ex. depression. Ekmans
(1999) studie visar att ledsnad kan visas i form av tårar, dystra miner och tappat fokus.
Precis som med glädje delar han även in ledsnad i flera olika stadier, från en lindrig
besvikenhet till ett tufft lidande. Häremellan kan man uppleva känslor som svårighet,
vansinnighet, hjälplöshet, förtvivlan, sorg och bedrövelse. Det Ekman påpekar är att
ledsnad kan uppträda tillsammans med andra känslor. Man kan känna ledsnad i
kombination med ilska då t.ex. en relation tar slut, men även ledsnad och rädsla då
man är rädd för att gå vidare, samt ledsnad och glädje då man tänker på gamla minnen
eller något annat känslosamt. Det är inte heller ovanligt att ledsnad förekommer
tillsammans med andra faktorer som sjukdom, att inte känna igen sig själv, besvikelse
och avslut.
Ledsnad syns som ansiktsuttryck genom att ögonbrynen går ihop, ögonen är aningen
spända, mungiporna går lite neråt och övre läppen är lite upplyft. En studie av Hess
och Hareli (2017) visar att det är aningen lättare att se ledsnad hos en kvinna än hos
en man. Ledsnad är även något som ofta upplevs som en gruppbaserad känsla, dvs. att
det är lättare att känna ledsnad om flera runt omkring dig också är ledsna. Vanligtvis
känner man mer ledsnad under en dag fylld med sorg, t.ex. en begravning eller
sorgedag. (Porat et al., 2016; Ekman, 1993)

2.2.3 Ilska
När ögonbrynen rynkar sig, ögonen öppnar sig brett och läpparna trycks hårt emot
varandra ser man att en människa är arg. Det går även lätt att höra på tonen i rösten
om någon är arg, eftersom rösten kan vara skarpare och starkare. Ilska uppstår enligt
Ekman (1993; 1999) då vi blir förhindrade från att göra något eller då vi blir

14
behandlade fel. Enligt honom kan man dela in ilska i en skala från låg intensitet till
hög intensitet, där irritation klassas lägst. Det här följs sedan i rangordning mot högre
intensitet med frustration, bitterhet, hämndlystenhet och slutligen raseri. Här påpekar
Ekman även att ilska kan vara en farlig känsla i och med att det förekommer en
koppling till våldsamhet.
De vanligaste faktorerna som triggar ilska är enligt Ekman (1999) orättvisa, att någon
försöker göra oss illa fysiskt eller mentalt, otrohet och avvisande. Enligt Hess och
Hareli (2017) är det lättare att se ilska hos en man än hos en kvinna och enligt Tamil
et al. (2016) visar deras studie på att en kvinna överlag inte känner ett lika stort behov
av att känna ilska som en man gör. I samma studie framkommer även att personer som
gillar att ha makt och att styra och ställa värderar både stolthet och ilska mer än
personer som lutar sig mer mot en passiv sida med mer tolerans.

2.2.4 Rädsla
Vi får en instinkt om att överleva då vi stöter på rädsla och samtidigt förbereder vi oss
för någon form av kamp eller strid. Rädsla syns i ansiktsuttryck genom höjda,
hoptryckta ögonbryn, upplyfta ögonlock och delade, utsträckta läppar. Rädsla är något
vi känner då vi känner ett hot som antingen är fysiskt, känslosamt, mentalt, verkligt
eller påhittat. Fastän rädsla klassas som en negativ känsla påstår Ekman (1993; 1999)
ändå att rädsla är viktigt för att människan ska kunna hantera en potentiell fara.
Rädsla kan också utgående från Ekmans (1999) forskning delas in i olika stadier där
oro klassas som den minst intensiva känslan. Härefter följer känslor som nervositet,
ångest, fasa, förtvivlan, panik, skräck och slutligen terror, som är det mest intensiva
rädslan. Situationer som orsakar rädsla kan t.ex. vara olika individuella fobier, döden,
mörkret och osäkerhet. Ibland förekommer rädsla i samband med ilska och kan även
förekomma efter en överraskning.

2.2.5 Avsky
Att känna ett avslag mot något eller att känna att något är motbjudande är vanligt vid
avsky. Avsky handlar om att vi ogillar något och graden av avsky kan vara allt från
låg till att på riktigt äcklas av det. Människans ansiktsuttryck består i dessa situationer

15
av rynkad näsa, särade läppar och ibland kan till och med tungan visas. I Ekmans
(1993; 1999) figur om de olika graderna av avsky lyfter han fram att ogillning, avsmak
och motbjudelse hör till de lägsta nivåerna av avsky, medan de mer intensiva
avskykänslorna innebär att man på riktigt hatar eller äcklas av något. Avsky kan även
kopplas ihop med ilska och det är vanligt att man känner en motbjudelse då någon är
arg.

2.2.6 Överraskning
När något sker plötsligt eller oförväntat känner vi en spänning och blir överraskade.
Det syns på oss genom en förvånad min där ögonbrynen och ögonlocken är upplyfta,
läpparna delar sig och munnen är öppen. Överraskning är en omtvistad diskussion: är
det en känsla eller inte? Ekman (1993; 1999) påstår att människor känner spänning
som en känsla, medan andra forskare har sagt att det inte är så. Argumentet för det här
är att en känsla måste kännas antingen bra eller dåligt; inte både och, så som
överraskning kan vara. (Ekman, 1993; Ekman, 1999)
Ekmans (1993; 1999) studier visar att överraskning är den kortaste känslan vi känner,
eftersom den högst varar några sekunder. Det finns nämligen en tidsbegränsning för
hur länge man kan känna överraskning innan den går över, medan andra känslor kan
kännas under en mycket längre tid. Det som vanligtvis får oss att känna överraskning
är enligt Ekman plötsliga och oförväntade händelser, t.ex. något som vi blir skrämda
av eller att något man inte är beredd på sker. Blir vi skrämda känner vi ofta först en
reflex, där vi knycker till och stänger ögonen; men det här ska inte förknippas med
överraskning. Vid spänning är ansiktsuttrycken nämligen motsatta till denna reflex.
Överraskning är en annan typ av känsla och är omöjlig att uppleva om man vet om den
på förhand, så därför måste det alltid föregås med en förvåning eller oväntad gest av
något slag.

2.3 Våra sociala känslor
”A brand is no longer what we tell the consumer it is – it is what consumers tell each
other it is.” – Scott Cook

16
Människan konsumerar känslor genom grundläggande känslor och sociala känslor. De
sociala känslorna spelar en viktig roll i hur människan agerar bl.a. på sociala medier
eller i sin umgängeskrets då hen ser en reklam. Chakrabathi och Barton (2012) hävdar
att sociala känslor är orsaken bakom varumärkens snabba tillväxt på sociala medier.
Sociala känslor spelar en viktig roll för varumärkens image, eftersom känslornas
uppgift är att skapa innehåll och få människan att agera, t.ex. att göra ett köp eller dela
information om varumärket vidare. I en studie gjord av Botha och Reyneke (2013)
framkommer det dock att känslor i negativ bemärkelse tenderar i mindre agerande hos
människan. Även det faktum hur bekant man är med innehållet sedan tidigare påverkar
graden av agerande. Är innehållet bekant genererar det ofta en starkare känsla hos
människan och därmed också en större chans till agerande.
Thompson (2018) pratar i sitt TEDX Talk om betydelsen av bekant innehåll. Två
faktorer som människan påverkas positivt av är bekanthet och överraskning. Dessa
måste dock vara i balans med varandra, eftersom båda faktorerna inte får vara nya för
kunden. Är det ett bekant innehåll, t.ex. en för människan bekant produkt, är det bra
att balansera ut den bekanta produkten med en överraskning ‒ en ny egenskap. Att
produkten däremot skulle vara helt ny och obekant för människan samtidigt som det
är en ny och överraskande egenskap gör att människan inte alls är lika intresserad. Det
handlar helt enkelt om att balansera ut rätt faktorer för att människan ska fatta intresse
och kunna agera. (Chakrabathi & Barton, 2012; Botha & Reyneke, 2013).

2.4 Sammanfattning
Känslor påverkar människan på så många olika sätt att det är svårt att sätta fingret på
hur en känsla faktiskt kommer att påverka en specifik person. Chakrabathi och Barton
(2012) hävdar att känslor är orsaken till att varumärken växer och även en tidigare
studie av Erevelles (1998) tyder på samma resultat: att känslor har en stor påverkan
både vid uppbyggandet av förhållanden och vid marknadsföring generellt. För att
förstå sig på detta behöver varumärken grundläggande kunskap i vilka de olika
grundläggande känslorna (bl.a. Izard, 1997; Russell, 1980; Panksepp, 1982; Ekman &
Friesen, 1976) är och hur de påverkar människan på olika sätt i olika situationer.
Ekman, Sorensen och Friesens (1969) The Big Six bestående av glädje, ledsnad, ilska,

17
rädsla, avsky och spänning är känslor att utgå ifrån. Känslor fungerar som
sinnesupplevelser och är därmed effektiva att använda sig av för att nå konsumenter.

18

3 Videoreklam
Reklamvärlden har liksom allt annat i den digitala världens haft ett utvecklingssprång.
Det mest traditionella sättet att stöta på en videoreklam är som reklam på tv. Idag
använder vi oss dagligen av datorer, telefoner och internet vilket gör att videoreklamer
är en del av vår vardag även utanför den traditionella tv:n. Man pratar om statisk och
dynamisk reklam, där videoreklam ofta faller under kategorin dynamisk, dvs. reklam
som anpassar sig och kan förändras enligt målgrupp. Det här kallas även targeting, och
handlar om att varumärken kan nå rätt målgrupp och personifiera reklamen utgående
från konsumentens tidigare ageranden. (Lim et al., 2015)
Det är tack vare internet och smarttelefoner som videoreklamen kommit att få en mer
betydande roll på senaste tid. Videoreklamer förekommer i olika former på olika
plattformar och konsumenterna ställer höga krav på vad de vill se. Lim et al. (2015)
menar att konsumenter inte längre är intresserade av att se ett varumärke marknadsföra
sig genom direkt reklam och inte heller vill de se en klyschig slogan som hoppar upp
i hopp om att de ska fatta ett köpbeslut utgående från enbart det. Idag krävs det att
varumärken satsar mer på kreativitet, spänning, energi och något nytt i sina reklamer.
Konsumenterna vill få svar på sina funderingar, få ett välbefinnande av varumärkets
produkt eller tjänst, samt känna en personlig koppling till varumärket.
Tittar man på förutsedda marknadsföringstrender dyker videoreklam upp i de allra
flesta listor. Bara från år 2011 till 2012 visar en studie att videoreklamernas andel i
USA ökade med 43%, jämfört med 23% det föregående året (FreeWheel, 2013). En
senare undersökning av Singlegrain.com (2021) visar samma mönster; videoreklam
kommer vara den viktigaste marknadsföringsmetoden de kommande åren. I samma
undersökning har 72% av varumärkena ökat sin kundkonvertering med hjälp av
videoreklam och över 50% av konsumenterna säger sig ha gjort ett köpbeslut efter att
ha sett en videoreklam. När det gäller vilken typ av reklam som konsumenterna
föredrar visar undersökningen att 68% föredrar videoreklam framför någon annan
form av reklam. En video integrerad på en hemsida har även visat sig ge över femtio
gånger högre sökresultat på Google enligt Nikolovska (2021). Det här betyder med
andra ord att Google gärna pushar gärna videor högre upp eftersom det är sådant
konsumenterna tycker om, vilket i sin tur leder till en positiv ökning av tittare för
varumärket.

19

3.1 Video i visuell storytelling
Kraven på att använda sig av videor i marknadsföring och storytelling har blivit allt
högre. Av all marknadsföringskonsumtion är videokonsumtionen de snabbast växande
(Vorbau,et al., 2007). Videoplattformarnas popularitet ökar hela tiden, vilket leder till
att konsumenternas behov för videomaterial även blir större. Bara på Youtube laddas
det upp över 500 timmar videomaterial varje minut (Hale, 2019). Det här är ett levande
bevis på att varumärket måste göra det som konsumenterna vill se, dvs. använda sig
av marknadsföring genom videoreklam.
Storytelling är den del i marknadsföringsprocessen där budskapet levereras. Genom
att använda sig av storytelling når man kunden på ett bättre sätt. Visuella element har
länge använts vid bl.a. inlärning, och i en studie av Wilhelm (1995) visar det sig att
respondenterna inte förstår budskapet på samma sätt genom en text som genom en bild
eller video. Han menar vidare att det även är svårt att föreställa sig någon upplevelse,
ifall det inte finns något visuellt att luta sig tillbaka på. En video förbättrar därmed
förmågan att dra slutsatser, förstå helheter och engagera sig. I en studie där Malin
(2010) undersöker användandet av videor i undervisning framgår det att 88% tycker
att en video är mer pedagogisk än annan typ av icke-visuellt material, samt att de flesta
av respondenterna kände sig mycket mer villiga att föra diskussion kring saken
utgående från videon och att de därmed kommer minnas innehållet mycket bättre.
Pera och Viglia (2016) diskuterar i sin forskning hur video-storytelling kan skapa
bättre relationer mellan varumärke och konsument. De diskuterar rollen av att inte bara
få konsumenterna rationellt och emotionellt engagerade, utan också att få dem att
agera. Genom att konsumenterna kan relatera till varumärket och delar samma
sociokulturella uppfattningar skapas automatiskt en starkare relation. De menar vidare
att storytelling genom video har en betydande roll för att varumärken ska lyckas bygga
starka relationsband till sina konsumenter. Ett sätt att utnyttja detta kunde enligt dem
vara att använda redan befintligt videomaterial som konsumenter laddat upp eller delat
med sig av. Det ger en stark trovärdighet till övriga konsumenter att se varumärket ur
en annan konsuments synvinkel.
”Video informs and entertains people and, good or bad, today most people prefer to
watch a video rather than read a page of text.” – Lisa Lubin

20
I korthet handlar visuell storytelling om att skapa nya upplevelser för konsumenten.
Tidigare använde man videor som supplement till annan marknadsföring där videorna
inte alltid stod i fokus, utan de fungerade som ett element vid sidan om t.ex. en text
som förr ansågs vara mycket viktigare än visuellt material. Med åren har detta
förändrats och idag används videor som sådana i storytelling ‒ utan text och utan andra
element – där man låter videon berätta en story och konsumenten skapa sin egen
uppfattning om varumärket. Det pratas om en visuell revolution, den tid vi nu lever i,
där konsumenten dras till visuella element och rörelser. Möjligheterna med
videoanvändning i storytelling är därmed stora. Videor är framtiden, videor är ”nu”,
och därmed något som varumärken bör utnyttja. (Roothman, 2018)

3.2 En effektiv videoreklam
I och med att det idag är möjligt att marknadsföra sitt varumärke snabbt och
kostnadseffektiv online har det även blivit lättare att anpassa sina reklamer till olika
plattformar. Idag kan varumärken påverka sina videoreklamer med hjälp av olika
faktorer så att marknadsföringen blir mer värdefull. Li och Lo (2015) menar i sin studie
att följande faktorer spelar störst roll för hur effektiv en videoreklam är:
•

Längd

•

Positionering

•

Kongruens

Genom att studera effekten av dessa menar Li och Lo (2015) att man kommer fram till
hur videoreklamen kan göras mer effektiv. Längden på en video är det första, ganska
omtvistade, ämnet. Pieters och Bijmolt (1997) påstår att en längre reklam har en positiv
effekt på tittare, eftersom tittaren då har tid att reflektera och ta åt sig av budskapet.
Även Batra och May (1986) är inne på samma spår och anser att längre reklamer leder
till bättre inlärning, dvs. mer kunskap om varumärket. Så här såg det åtminstone ut för
några år sedan. Idag är tittarna allt snabbare i sina ageranden eftersom det finns så
många olika intryck vi utsätts för hela tiden, och Pedersen (2015) menar därför att
korta reklamer idag är betydligt effektivare. Enligt henne är de tio första sekunderna i
en reklamvideo de mest kritiska, eftersom det är här som tittaren avgör att fortsätta
titta eller inte. Hon menar vidare att redan efter 30 sekunder har en tredjedel av tittarna

21
slutat titta och efter en minut har nästan hälften försvunnit. Det här kan jämföras med
reklamerna vi ser före en video på Youtube där vi ofta kan hoppa över reklamen efter
fem sekunder. Skulle reklamen vara intressant under de första fem sekunderna skulle
vi mer troligt också se vidare utan att hoppa över den. Tiden att imponera på en tittare
är därmed väldigt kort och varumärket måste göra ett positivt intryck genast under de
första sekunderna för att väcka intresse hos tittaren. Å andra sidan visar
undersökningsresultatet av Li och Lo (2015) att en 30-sekunders reklam i längden ändå
ger en mer positiv effekt hos tittaren än en kortare 15-sekunders reklam. Tittaren minns
bättre varumärket och känner mer koppling till det i en lite längre reklam.
När det kommer till positionering tenderar en videoreklam online överlag att få mer
exponeringar än om videon visas på tv, en reklamskylt eller en annan offline plattform.
Ha och McCann (2008) säger att en reklam online är något som är svårt att missa,
eftersom vi hela tiden är tvungen att titta på skärmen då vi scrollar, i jämförelse med
tv där vi inte behöver titta fokuserat hela tiden. Trots att reklamen online får tittarens
uppmärksamhet finns det ändå ett behov att tittaren ska förstå och ta åt sig av reklamen.
Enligt Wedel och Pieters (2007) är tittaren online väldigt selektiv med vad som är värt
att lägga sin uppmärksamhet på, eftersom det finns så mycket olika intryck och
information att tittaren lätt kan välja vad hen tycker är relevant att titta på. Li och Los
(2015) studie visar att positioneringen har en positiv effekt på hur väl tittaren minns
varumärket och har av de tre ovannämnda faktorer störst inverkan på varumärkets
igenkännande.
Kongruens i videoreklam handlar om att reklamen är relevant för varumärket och att
det är en balans mellan reklamen och varumärket så att tittaren kan koppla varumärket
till reklamen. Kim och Shyam (2010) menar att kongruens i videoreklam skapas då
innehållet är passande och tittaren känner någon effekt eller emotionell koppling till
varumärket. I motsats till kongruens är även inkongruens något som anses vara
effektivt. Enligt Moore et al. (2005) tenderar inkongruens leda till att tittaren fokuserar
mer på reklamen. Inkongruens i reklam innebär att det sker något förutsett eller
överraskande, dvs. att innehållet inte hänger ihop med varumärket eller att reklamen
exempelvis är humoristisk. De menar därför att inkongruens leder till att tittaren bättre
kommer ihåg varumärket. Även studien av Li och Lo (2015) visar att både kongruens
och inkongruens leder till bättre igenkännande. Det här gör att de tre ovannämnda

22
faktorerna – längd, positionering och kongruens – alla har en avgörande roll för hur
effektiv en videoreklam slutligen kommer vara för varumärket.

3.3 Att mäta effektiviteten
Effektivitet av en reklam kan mätas på flera olika sätt och forskare menar att det finns
flera målsättningar med att mäta effektiviteten. Definitionen för vad effektivitet
egentligen innebär är därför varierande, där Mavondo (2004) menar att det handlar om
att uppnå kortsiktiga mål och mäta hur reklamen påverkar varumärket positivt, medan
Pramanik och Prakash (2010) menar att det handlar om skillnaden mellan
konsumentpris och produktionspris. Den gemensamma definitionen kan ändå anses
vara att nå reklamens målsättningar, få större marknadsandel och att få avkastning på
det man spenderat – ROI5 helt enkelt – eller i detta fall Return on Marketing and Cost.
(Nwokah & Ahiauzu, 2009)
Vidare menar Nwokah och Ahiauzu (2009) att marknadsföringseffektivitet kan delas
in i fyra dimensioner för att förstå vilka alla delar som påverkar effektiviteten. Dessa
delar är:
•

Företaget

•

Konkurrenskraften

•

Kunderna

•

Utomstående faktorer

Företaget har sina egna restriktioner och arbetar inom vissa ramar, vilket gör att bl.a.
företagets storlek och budget är avgörande faktorer för reklamens effektivitet. Likaså
finns det andra företag inom samma bransch på marknaden, vilket naturligt leder till
att det konkurrenterna gör och den egna konkurrenskraften spelar roll. Däremot är
det i verkligheten svårt att kunna utnyttja sina konkurrenter på ett idealt sätt eftersom
informationen om hur konkurrenterna agerar ofta är svår att få tag på. Kunderna

5

ROI står för Return on Investment och är ett värde på vinsten mellan utgift och intäkt. I reklamsammanhang
räknar man ut hur mycket man har investerat på att marknadsföra en produkt och hur mycket den här
marknadsföringen sedan genereras i form av intäkter. Ju högre ROI, desto bättre. (Johnson, 2020)

23
däremot är lättare att använda sig av. Det är lätt att mäta hur kunderna agerar och att
förstå sig på deras köpbeteende, vilket såklart gör att varumärket lättare kan påverka
sin reklams effektivitet. När det sedan gäller utomstående faktorer handlar det här
om sådana faktorer som inte går att påverka, t.ex. statliga restriktioner och
räntekostnader. Dessa faktorer är utanför varumärkets kontroll att påverka och är
sådant som framför allt kan påverka effektiviteten negativt. Genom att man ändå
förstår sig på dessa fyra dimensioner menar Nwokah och Ahiazu (2009) att varumärket
lättare kan minimera risker och få en effektivare marknadsföring.
Att mäta hur effektiv en videoreklam är har inte alltid varit enkelt, och är fortfarande
svårmätt i vissa fall. Då videoreklam spelas upp på tv får man ingen annan statistik än
att man vet hur många som sett på kanalen som reklamen spelats på. Man vet däremot
inte om den engagerat tittaren på något vis eller om tittaren ens nåtts av reklamen på
riktigt. Här pratar man om en envägskommunikation från varumärket till
konsumenten. Däremot är det lättare att mäta effekt och engagemang när
videoreklamen spelas online, eftersom det här är fråga om en tvåvägskommunikation
mellan varumärket och konsumenten. Bytyci (2014) säger att en man lätt kan följa upp
statistik för en videoreklam online med hjälp av den s.k. slutföringsgraden, som gör
att man kan se hur många som sett videon ända till slut. Målet är att få en så hög
slutföringsgrad som möjligt. Därtill nämner han även att det är lätt att mäta
engagemang med hjälp av klickfrekvens och engagemang. Då kollar man hur många
som haft någon form av interaktion med videon, t.ex. gillat, delat, kommenterat eller
klickat sig vidare från den.

3.4 Implementering av The Big Six
Att använda sig av känslor i videoreklamer är något som har blivit allt vanligare.
Genom att implementera Ekmans, Sorensens och Friesens (1969) The Big Six kan man
nå ut till tittaren på olika sätt.
Dobele et al. (2007) studerar hur olika typer av känslor används i videoreklam och
vilken känsla som passar i vilken typ av reklam. Glädje anser de att passar bäst för
varumärken som vill förmedla att de är roliga eller för varumärken vars kundgrupp är
vuxna personer och där man eftersöker ett ökat intresse hos dem, t.ex. i bilreklamer.
Här är det dock viktigt att seriösa varumärken inte använder sig av glädje eftersom det

24
lätt kan förmedla en felaktig bild av varumärket, och likaså är det viktigt att inte skämta
om känsliga ämnen. Att kombinera glädje och avsky är även en bra lösning eftersom
det är svårt att nå fram med en reklam enbart full av avsky. När det gäller ledsnad
spelar timingen stor roll. De varumärken som använder sig av ledsnad i reklam är ofta
välgörenhetsorganisationer eller liknande där man vill att tittaren ska känna någon
form av samhörighet eller till och med få dåligt samvete över att inte kunna hjälpa till.
Dobele et al. menar dock att det är viktigt att varumärket inte fokuserar på att få tittaren
att känna skuld, utan hellre vänlighet och generositet så att tittaren vill understöda
varumärket. Ilska och rädsla är känslor som gärna ska användas sparsamt och
övervägas noggrant. Ilska passar bra i t.ex. reklamer som söker rättvisa, i jämställdhet
och i politik. Rädsla kan användas i sammanhang där man strävar till att förändra eller
förbättra tittarens beteende i reklamer som behandlar ämnen som t.ex. alkohol, droger
och fortkörning. Här anser Dobele et al. att det är viktigt att kombinera rädsla med en
lösning, t.ex. böter vid fortkörning eller alkoholmätare i bilen för att budskapet ska nå
fram mycket bättre till tittaren.
Att kombinera olika typer av känslor i videoreklam är både svårt och viktigt. Därför
kommer jag längre fram i kapitel 4.3 gå närmare in på användning av både ledsnad
och glädje i videoreklam, i form av lyckliga slut i sadvertising-reklamer.

3.5 Sammanfattning
Det finns flertal faktorer som kan påverka hur effektiv en reklam är. Hur effektiv en
reklam är kan även i sig innebära olika saker. En videoreklam med väluttänkt
storytelling (bl.a. Wilhelm, 1995; Pera & Viglia, 2016; Malin, 2016) är något som får
tittare att bygga upp en känsla kring varumärket och som förstärker ett varumärkes
budskap. Strategi, kreativitet, utförande och infrastruktur är även fyra huvudfaktorer i
påverkandet av effektiviteten. Under dessa kan Li och Los (2015) kommentarer om
videons längd, att det sker något överraskande i videon och var videon placeras ingå.
Även Ekman, Sorensen och Friesens (1969) känslor kommer in som viktiga faktorer
här. Utgående från detta kan följande bild sammanställas till en helhetsöverblick av
kapitlet:

25

Bild 2 Marknadsföringens effektivet - faktorer som har positiv effekt på resultatet

För resultatets del önskar ett varumärke såklart ett högt ROI-värde. Ju mer ett
varumärke lägger ut pengar och resurser, desto mer vill de också få in som intäkter.
Resultatet kan därmed vara en ökad tillväxt, men också en ökad kundnöjdhet,
konkurrenskraft och marknadsandel. Dessa faktorer och resultat är Kotlers et al. (2010)
framtagna komponenter som sedan bl.a. Nwokah och Ahiauzu (2009) spunnit vidare
på.

26

4 Sadvertising
Tidigare har en förändring av marknadsföringens betydelse gåtts igenom och i
samband med detta förstår varumärken idag betydelsen av att verkligen nå ut till
konsumenterna på riktigt. Idag vill man med sitt varumärke visa att man bryr sig om
sina konsumenter, vilket Balch (2014) menar är orsaken till att känslosam storytelling
är något vi allt oftare stöter på. Människor påverkas känslomässigt av dagens reklamer
‒ kanske till och med manipuleras till det ‒ för att det handlar om ämnen som
människor känner passion för. Det låter som en konstig riktning att gå i, men orsaken
till att marknadsföringen har förändrats i den här riktningen är för att det helt enkelt
fungerar.
Trenden att reklam ska vara meningsfull ökar, och reklam handlar idag om att ett
varumärke ska kommunicera sina värderingar snarare än visa upp en produkt och
marknadsföra den. Då en produkt inte visas kan människor istället känna en koppling
till företagets värderingar och därefter känna ett behov av att konsumera varumärkets
produkter. (Balch, 2014; Fera, 2014)
Tårar är något som fler varumärken vill se. Enligt Fera (2014) har det nämligen visat
sig att tårar automatiskt leder till att människor delar innehållet på sociala medier. Det
blir därmed en smart och lönsam marknadsföringsmetod för varumärken. Balch (2014)
är även inne på samma spår och menar vidare att människor litar mer på ett varumärke
om de sett innehållet via en bekant. Mervärdet i att någon annan delar ett varumärkes
reklam är därmed mycket högre än om de stöter på varumärkets reklam på någon annan
kanal.
Sadvertising är ett begrepp som bildas av de engelska orden sad och advertising, dvs.
ledsnad och reklam. Man skulle på svenska kunna tala om sorglig reklam, men jag
väljer att använda begreppet sadvertising eftersom det redan är ett etablerat begrepp.
Det kan vara värt att minnas att sadvertising inte alltid enbart handlar om ledsnad, utan
kan även innefatta fler känslor. Det vanligaste är att en ledsam reklam har ett lyckligt
slut och därmed blir även glädje inkopplat i sadvertising.
“Sadvertising, because making people cry works” – Morris (2014)

27

4.1 Why-marketing och The Golden Circle
Ett begrepp man ofta pratar om i marknadsföring är why-marketing, och det är precis
det sadvertising bygger sig på ‒ att utgå ifrån varför konsumenten vill konsumera något
och vilka känslor varumärket vill uppnå hos konsumenten.
Simon Sinek (2010) introducerade The Golden Circle under sitt TEDX Talk 2010, där
han förklarar hur viktigt det är för varumärken att tänka annorlunda. The Golden Circle
består av tre komponenter: what, how och why. Sinek förklarar att alla varumärken vet
vad de gör (what), att några vet hur de gör det (how) men att väldigt få faktiskt vet
varför de gör det (why). Han menar att varumärken behöver tänka omvänt och utgå
ifrån why för att kunna leverera en känsla till konsumenten.
”People don’t buy what you do, people buy why you’re doing it” - Simon Sinek
Sinek (2010) menar vidare att det här förstärker hela varumärkets image och att det
här är orsaken till att vi är villiga att köpa t.ex. en telefon, en surfplatta och en klocka
från Apple även om de i grund och botten är ett datorföretag. Normalt skulle
konsumenter inte köpa en telefon från låt oss säga Lenovo eller HP utan att ifrågasätta
produkten, men eftersom Apple lyckats sälja sitt budskap leder det till att
konsumenterna automatiskt har en större tillit till varumärket oberoende vilken
produkt de än säljer.

4.2 Positiva och negativa dimensioner
Tidigare studier visar att man i marknadsföring använder sig av olika dimensioner för
att kunna aktivera en viss känsla hos konsumenten (bl.a. Havlena et al., 1989; Gardner,
1985; Russell & Pratt, 1980). Det finns två huvudsakliga dimensioner till
konsumentens känslor: positiva och negativa känslor (Havlena et al., 1989) och man
kan välja att antingen kombinera dessa känslor som bipolära känslor, eller att använda
dem separat (Gardner, 1985). Teoretiskt menar Gardner (1985) att det är bättre att
använda känslor separat, men det finns motstridigare studieresultat om vilken metod
som passar bäst. Det finns nämligen studier som visar att bipolära positiva-negativa
blandningar fungerar bäst (Bateson & Hui, 1992; Donovan & Rossiter, 1982), men
också studier som visar att enskilda positiva och negativa känslor fungerar bäst (Edell
& Burke, 1987; Allen et al., 1992).

28

Bild 3 Modell med känslomotpoler av Russell och Pratt (1980)

Modellen som Russell och Pratt (1980) utvecklat visar känslors motpoler. Modellen
visar vilka känslor som kan komplettera varandra i en s.k. bipolär positiv-negativ
blandning precis på samma vis som känslor används i sadvertising: å ena sidan
ledsnad, å andra sidan glädje. Den har använts av flera forskare och bl.a. Babin och
Darden (1998) understryker att motpolerna glädje och ledsnad gärna kan användas i
ett sammanhang. Även Goldsmith et al. (2012) betonar att det finns samband mellan
andra motpoler, t.ex. skuld och välbefinnande där ätandet av något onyttigt är ett bra
exempel. Vi kan ibland känna skuld av att äta onyttigt, men ju lägre skuldkänslor vi
har, desto större välbefinnande känner vi. Känslors motpoler kan därför anses gå hand
i hand och påverkas av varandra.
Det finns även studier längre tillbaka i tiden (bl.a. Isen, 1984) som visar att en positiv
känsla skulle ha en större påverkan på konsumenten än en negativ känsla, eftersom
den resulterar i kognitiva förändringar och har ett starkare samband med köpbeslut.

4.3 Lyckliga slut
En reklam eller film kan antingen vara ledsam rakt igenom eller också har den ett
lyckligt slut. Ledsamma reklamer gör att konsumenten ofta kan känna en skuld. Sådana
reklamer är ofta välgörenhetsreklamer av bl.a. Unicef, Röda korset eller
Barncancerfonder, där målet är att mottagaren ska bli månadsgivare eller åtminstone
på något sätt bidra med pengar. Dessa reklamer ska därför inte kopplas ihop med
sadvertising, eftersom sadvertising mer handlar om marknadsföring av en produkt eller

29
tjänst i hopp om att väcka känslor som leder till intresse för varumärket eller ett
köpbeslut. Ett lyckligt slut, där tittaren slutligen känner glädje och lättnad, är det Fera
(2014) menar är effektivt i sadvertising. I dessa lyckliga slut känner tittaren ofta så
pass mycket glädje att tårar inte är ovanligt.
Weiss (1952) studerade redan på 1950-talet varför vi egentligen gråter vid lyckliga
slut. Han funderande varför vi inte gråter då det sker något hemskt, utan i då det sker
något lyckligt. Logiskt skulle det vara att vi gråter då det sker något farligt eller något
vi är rädda för i en film, men istället gråter vi i slutet då det sker något lyckligt som en
återförening eller en lösning av något slag. Weiss kom fram till att det handlar om
säkerhet: att vi känner en koppling till karaktärerna, känner en medkänsla och kan
empatisera med hur de känner. Genom att gråta i slutet släpper vi på känslor som
byggts upp under filmens gång och på känslor som vi har inom oss. Det blir en lättnad
att gråta och han menar vidare att vi inte ens alltid förstår varför vi gråter eller är
ledsna, men att det sannolikt har en koppling till egna upplevelser och egna känslor,
samtidigt som en personlig känslonivå inte får glömmas eftersom vi alla är olika
känslosamma.

4.4 Emotionell intelligens
För att konsumenten ska kunna ta emot känslor krävs det emotionell intelligens (EI).
År 1990 föreslog Salovey och Mayer (1990) att emotionell intelligens kunde beskrivas
som “Förmågan att kunna kontrollera egna och andras känslor, att kunna skilja på
dem och att kunna använda den här informationen för att styra andras tänkande och
handling”6. I en senare forskning (1997) har de däremot omformulerat denna
beskrivning och menar att emotionell intelligens istället kan delas in i fyra
huvudsakliga grenar: uppfattning, användning, förståelse och hantering av känslor7.
Att uppfatta en känsla är det mest grundläggande man kan göra och det sker då en
känsla tas emot. Här handlar det om att man har en förmåga att se känslor i

6 Direkt översättning från det ursprungliga engelska citatet: “The ability to monitor one’s own and others’ feelings,

to discriminate among them, and to use this information to guide one’s thinking and action.” (Salovey & Mayer,
1990)
7

Direkt översättning från de fyra huvudsakliga grenarna på engelska: percieving, using, understanding and
managing emotions. (Salovey & Mayer, 1997)

30
ansiktsuttryck, bilder, röst och ton. Tillika ska man kunna identifiera sina egna känslor.
Att använda en känsla gör man genom kognitiva handlingar i t.ex. problemlösning
eller genom tankar. Det har visat sig att en glad människa är mer kreativ och tenderar
att lösa problem bättre än en ledsen människa som kräver mer försiktighet och ett
metodiskt tillvägagångssätt. Att förstå en känsla innebär att man kan skilja på olika
känslor och deras egenskaper. Man kan lätt beskriva en känsla och förstå hur man kan
uppnå en viss känsla och varför just den känslan uppstår vid en viss tidpunkt. Att
hantera känslor innebär slutligen att man har förmågan att reglera känslor hos både
sig själv och andra för att kunna uppnå det man strävar efter. (Salovey & Mayer, 1997).
Bara det att en person har förmågan att uppfatta en känsla gör att det redan är en mycket
större chans att nå den personen via sadvertising. Ju högre emotionell intelligens en
person har, desto större chans finns det för ett ökat intresse för en produkt. Å andra
sidan kan även företaget som säljer produkten dra nytta av detta då det blir lättare att
analysera och veta vad en person dras till. Bradberry och Greaves (2009) påstår även
att det inte finns ålder, kön eller bakgrundsinformation som skulle spela någon roll för
emotionell intelligens. Det handlar bara om förmågan att lära sig något: “Intelligence
is your ability to learn, and it’s the same at age 15 as it is at age 50.”

4.5 Uppfattning av känslor
Samtidigt som vi behöver emotionell intelligens för att kunna förstå olika känslor
påverkar även våra egna uppfattningar hur vi tar emot sadvertising.
Weiss (1952) menar att människan reglerar sina känslor omedvetet, och därför kan vi
inte heller alltid påverka hur vi känner. Enligt flera studier (bl.a. Dubé & Morgan,
1996; Fisher & Dubé, 2005) finns det skillnader i sättet som olika personer upplever
olika känslor. Stereotypiskt tror man att kvinnor är mer känslosamma än män, och
utgående från forskningsresultat finns det skäl att tro att kvinnor skulle uppleva
sadvertising på ett annat ‒ för varumärket mer gynnsamt ‒ sätt. Dubé och Fisher
(1996) verifierar stereotypin och studerar skillnader mellan positiva och negativa
känslor hos olika kön. Resultatet visar att män är mer benägna att ta åt sig positiva
känslor i reklam, medan kvinnor bättre tar in och påverkas av negativa känslor. Andra
studier visar även att kvinnor hellre pratar om känslor (Kring & Gordon, 1998) och att
de är bättre på att uttrycka olika typer av känslor (Snell et al., 1989).

31
I en studie av Fisher och Dubé (2005) framkommer dock motsägande resultat om att
det inte finns någon skillnad mellan könen i uppfattningen och mottagningen av
känslor i reklam. Här menar de att det finns implikationer om att män reagerar mer på
sadvertising om en maskulin stereotyp är involverad i den, och att de då känner ett
större behov av att upprätthålla sin egen manliga bild. Studien visar ändå att både
kvinnor och män har samma känslosamma koppling till reklamen. Bägge är lika
benägna att känna kärlek, värme såväl som känslosamhet, och därmed påvisas inga
könsskillnader i studien.

Studie

År

Studerad
effekt

Studiens resultat

Kanal /
metod

Reliabilitet

Validitet

Salovey &
Mayer

1997

Påverkan av
emotionell
intelligens

Emotionell intelligens
ökar kunskapen om och
mottagandet av känslor

Analys av
tidigare
studier

Ingen
diskussion

Diskussion

Fisher &
Dubé

2005

Känslosamma
skillnader mellan
kön

Båda kvinnor och män
har samma benägenhet
att förstå känslor

Intervjuer

Diskussion

Diskussion

Kring &
Gordon

2008

Känslosamma
skillnader mellan
kön

Kvinnor pratar hellre
om känslor

Enkät

Diskussion

Diskussion

Snell et
al.

1989

Känslosamma
skillnader mellan
kön

Kvinnor är bättre på att
uttrycka och ta in
känslor

Enkät

Diskussion

Diskussion

Babin &
Darden

1998

Känslosam
påverkan på
människor

Personliga värderingar
och intressen påverkar
mottagandet av
sadvertising

Intervju

Diskussion

Diskussion

Tabell 2 Emotionell intelligens och uppfattning av känslor

Utgående från tidigare studier om emotionell intelligens och uppfattning av känslor
kan ovanstående tabell sammanfattas. Det finns tecken på att känslor uppfattas bättre
av kvinnor än män (Kring & Gordon, 2008; Snell et al., 1989), men också studier som
visar att både kvinnor och män är lika benägna att ta känslor till sig (Fisher & Dubé,
2005). Samtidigt tyder även personliga intressen och egna värderingar på att
sadvertising i reklam kan uppfattas på olika sätt (Babin & Darden, 1998).
I mångt och mycket handlar känslouppfattning nämligen om personliga värderingar
och intressen. Babin och Darden (1998) menar att vissa gärna tittar på en sorglig film

32
eller lyssnar på känslosam musik, medan andra mycket hellre söker efter spänning i
filmer och kanske lyssnar på hårdrock. I och med personliga prioriteringar kan det
också finnas ett samband med hur man påverkas av just sadvertising.

4.6 Påverkan på varumärkets image
För att undersöka reaktioner på sadvertising använder man sig av både verbala och
icke-verbala reaktioner, dvs. både beskrivande känslor och observerat beteende (Aaker
et al., 1988). I ett tidigt skede har man redan använt sig av känslor som rädsla och
humor, medan man på senare tid har gått in för att studera hur känslor som värme,
glädje och irritation påverkar oss. Enligt Aaker et al. (1988) finns det två typer av
känslor: den ena är en mer subjektiv och snabbt övergående känsla (en: feelings)
medan den andra är en mer intensiv känsla som kan påverka humöret under en mer
långvarig tidsperiod (eng: emotions). Även Zeitlin och Westwood (1986) påpekar att
den andra, mer känslosamma känslan påverkar oss ännu långt efter att kontakten med
marknadsföringen.
Redan under 1990-talet började man förstå vikten av att använda sig av känslor i
marknadsföring. Det här skedde i samband med att varumärkeshantering (eng:
branding management) började spela en större roll. Bland de första att haka på trenden
om ett s.k. emotionellt varumärke var Steve Jobs för Apple, Howard Schultz för
Starbucks och Richard Branson för Virgin. Med tanke på deras framgång och hur
välkända varumärken de är idag kan vi enkelt lista ut hur det gick för dem. (Kotler et
al., 2010)
I en studie av Khuong och Tram (2015) undersöks sambandet mellan känslor i
marknadsföring och intresse för varumärket, och det framkommer tydliga samband.
För att ett varumärke ska kunna öka i intresse hos konsumenten måste det läggas mer
tonvikt på att använda sig av känslor i marknadsföring. Även Mizerski och White
(1986) kommer i sin forskning fram till att känslor i marknadsföring ger upphov till
att konsumenten börjar känna mer för varumärket. Deras resultat visar att känslor
bestyrker budskapet ett varumärke vill leverera och genom att använda sig att känslor
där konsumenter känner glädje, spänning eller säkerhet kan varumärkets hela image
förstärkas.

33
Khuong och Tram (2015) kommer vidare i sin forskning fram till fyra huvudsakliga
faktorer som påverkar varumärkets image: symboler, betydelse och form8, kulturella
symboler samt igenkänning av sig själv. Av dessa faktorer betonar de att betydelse och
form är de viktigaste faktorerna att fokusera på för att 1) kunna förbättra sin
sadvertising och 2) förstärka sitt varumärke.
Studieresultatet av Khuong och Tram (2015) går även bra ihop med Consolis (2010)
teori om att maximera sin marknadsföring. Enligt Consoli är det viktigt att göra något
som väcker intresse hos konsumenter, t.ex. att genom storytelling berätta intressanta
historier samt att integrera kommunikation, kvalitet, tradition och identitet i historierna
för att bygga upp ett mer betydelsefullt varumärke. Genom detta kan varumärkets
värderingar reflektera konsumentens personliga värderingar och därmed vara mer
attraktivt för konsumenten.

4.7 Påverkan på köpbeslut
Känslor som påverkar ett köpbeslut kan delas in i två kategorier: integrerande och
tillfälliga känslor9. De integrerande känslorna är känslor som påverkar köpbeslutet
direkt och är t.ex. känslor som uppstår efter att ha sett en reklam. De tillfälliga
känslorna är däremot känslor som inte anses ha en direkt påverkan på köpbeslutet, t.ex.
hur vi mår idag och vilka känslor vi känner. Dessa känslor har däremot en indirekt,
men väsentlig, påverkan på köpbeslutet. (Christensen, 2014; Achar et al., 2016)
Likväl påvisas även ett samband mellan emotionell intelligens och ökat köpbeteende i
en studie av Kidwell et al. (2011). Studien är uppdelad i flera mindre studier för att
undersöka hur emotionell intelligens kopplas ihop med både ökad omsättning,
kundrelationer och kognitiv påverkan. Resultatet av studierna visar att emotionell
intelligens är positivt ihopkopplad med ökad omsättning samt att kognitiv kunskap och
emotionell intelligens hänger ihop. Kidwell et al. menar vidare att studiens resultat
visar hur viktigt det är för varumärket att förstå sina konsumenters känslosamma behov

8

Betydelse och form är den faktorn som av Khuong och Trams (2015) fyra huvudsakliga faktorer är starkast
kopplad till känslor. Kunden söker efter en betydelse i sin konsumtion samt vill att formen på produktens
värderingar är densamma som ens egna.
9

Direkt översättning från engelskans ”integral and incidental emotions”.

34
och att ökat köpbeteende är mer möjligt ju högre emotionell intelligens konsumenten
har.
Vidare finns det flera aspekter som är kan anses vara bidragande faktorer i ett
köpbeslut. Förutom att enbart fokusera på känslor kan även tekniken vara avgörande
vid ett köpbeslut. Man talar därför om en emotionell aspekt och en teknisk aspekt vid
en köpprocess. Den tekniska aspekten av en produkt kan vara priset och funktionen,
medan den emotionella aspekten handlar om varumärket, unikheten och imagen.
Consoli (2010) framhäver här att det emotionella ofta är viktigare än det tekniska.
Konsumenten är därmed nöjd med sitt köp om hen får en känsla av produkten, även
om den är mycket dyrare eller har bättre tekniska egenskaper än andra liknande
produkter på marknaden.
Den emotionella aspekten kan kopplas tillbaka till Apple, som anses vara en
föregångare i att lyckas nå människors känslor och få dem att fatta ett köpbeslut
utgående från känslan de känner. Enligt en forskning gjord av Xin och Endong (2013)
framgår det att unga konsumenter på den kinesiska marknaden hellre köper Apples
produkter pga. utseendet och funktionerna snarare än priset. De här personerna anser
att det är viktigt att produkten (i det här fallet en iPhone) passar ihop med kläderna
man bär samt att produkten är välutvecklad och användarvänlig så att man blir
motiverad av att använda den.
“People don’t buy for logical reasons, they buy for emotional reasons” sades en gång
av Zig Ziglar och är en bra sammanfattning för att förstå känslors betydelse i
marknadsföring.
Achar et al. (2016) konkluderar utgående från tidigare studier en rapport om positiva
och negativa känslors användning inför köpbeslut. Känslor som rädsla och ilska kan
leda till ett risktagande hos konsumenten och kan därmed vara mer till skada än nytta.
Å andra sidan kan känslor som glädje och lycka leda till att konsumenten påverkas
positivt och är till mer nytta för varumärket. Här rapporterar Achar et al. även om ett
starkt samband mellan positiva känslor och köpbeslut.
När vi talar om positiva och negativa känslor kommer vi även in på Isens (1984) studie
som vi redan nuddade på tidigare. Trots flera samband mellan sadvertising och
köpbeslut kan det nämligen hända att sadvertising inte alltid är det optimala valet för

35
marknadsföring. Resultatet i Isens studie tyder nämligen på att positiva känslor har
större påverkan på konsumenten än negativa känslor. Positiva känslor påverkar
närmare bestämt kognitiva förändringar mer än negativa känslor. Speciellt när det
kommer till köpbeteende har en positiv känsla en större roll, eftersom en positiv känsla
enligt Clark (1982) leder till ett större välbefinnande. Därmed kommer en lyckad
sadvertising-reklam långt vara beroende av hur den uppfattas av konsumenten. Tanken
med sadvertising är att slutet ska vara lyckligt och att konsumenten ska känna någon
form av glädje eller lättnad, men det finns en chans att konsumenten känner mer
ledsnad än glädje, eftersom även dessa känslor förekommer i sadvertising. Ifall detta
är fallet finns det med andra ord en risk att sadvertising inte alltid fungerar när det
gäller att påverka konsumentens bild av varumärket och för att fatta köpbeslut.

4.8 Sammanfattning och teoretisk modell
Sadvertising är en form av storytelling, där man i reklam kan använda sig av känslor
för att förstärka varumärkets image med målsättning att få konsumenterna att fatta ett
köpbeslut. Konsumenter sägs i många fall köpa med hjärtat, inte med hjärnan. I korthet
kan därmed följande sammanfattas:
•

Lyckliga slut i reklamer har en positiv effekt (Weiss, 1952) och att människor
gråter gör att intresset för varumärket ökas (Fera, 2014; Balch, 2014)

•

Sadvertising påverkar varumärkets image (Khuong & Tram, 2015; Consoli,
2010)

•

Sadvertising kan påverka köpbeslutet (Kidwell et al., 2011), åtminstone ifall
man lyckas nå konsumenternas känslor (Xin & Endong, 2013; Consoli, 2010).
Det finns även en risk att sadvertising inte har en stark påverkan på sadvertising
ifall känslan uppfattas mer som negativ än positiv (Clark, 1982; Isen, 1984).

•

Personliga prioriteringar och intressen påverkar hur effektiv sadvertisingen är
(Babin & Darden, 1998)

36
Utgående från ovanstående sammanfattning av teorier kring sadvertising, personliga
prioriteringar, påverkan på varumärkets image och påverkan på köpbeslut kan därmed
följande teoretiska modell skapas:

Bild 4 Teoretisk modell av sadvertisingens påverkan på varumärkets image och köpbeslut

En beslutsprocess behöver inte vara en direkt påverkan av en reklam, utan kan även
vara en längre process. Sadvertising kan leda till att konsumenten först får en positiv
bild av varumärket, för att därefter fatta ett beslut. Även utomstående faktorer kan
påverka köpbeslutet, bl.a. personliga prioriteringar och intressen, där en del naturligt
känner mer för sadvertising än andra. Det är med andra ord en individuell process att
gå från att ha exponerats för sadvertising till att fatta ett köpbeslut. Hela processen
behöver inte heller slutföras, utan konsumenten kan likväl välja att inte alls agera efter
att ha sett reklamen.

4.9 Hypotesformuleringar
En sammanfattning av flera studier (bl.a. Khuon & Tram, 2015; Mizerski & White,
1986; Consoli, 2010; Xin & Endong 2010) visar att det finns flera möjliga sätt som
sadvertising påverkar konsumenten på. Trots att det förekommer motbevisningar
(Fisher & Dubé, 2015) som säger att känslor inte uppfattas på olika sätt mellan kvinnor

37
och män, finns det ändå skäl att tro att här kan finnas skillnader i och med tidigare
nämnda studier som visat detta. Det finns även skäl att tro att personliga värderingar
och intressen (Babin & Darden, 1998) har en stor roll i hur man tar åt sig av en reklam
med sadvertising.
Som en teoretisk helhetsöverblick av hur sadvertising kan påverka varumärkets image
och köpbeslut sammanfattas följande tabell:
Studie

År

Studerad
effekt

Studiens resultat

Kanal /
metod

Reliabilitet

Validitet

Khuong &
Tram

2015

Känslors
påverkan på
varumärkets
image

Användning av känslor
ökar varumärkets
kännedom

Online
och offline
enkät

Koefficient
alpha 0.590.83

Ingen
diskussion

Mizerski
& White

1986

Känslors
påverkan på
varumärkets
image

Konsumenten känner
mer för varumärken
on sadvertising använts

Analys av
tidigare
studier

Lite diskussion

Lite
diskussion

Clark

1982

Känslors
påverkan på
köpbeslut

Positiva känslor leder
mer sannolikt till
köpbeslut än negativa

Consoli

2010

Känslors
påverkan på
köpbeslut

Användning av
sadvertising ökar
köpbeslutet

Analys av
tidigare
studier

Ingen
diskussion

Ingen
diskussion

Xin &
Endong

2010

Känslors
påverkan på
köpbeslut

Känslor påverkar
köpbeslutet mer än
t.ex. pris eller kvalitet

Enkät

Diskussion

Diskussion

Tabell 3 Känslors studerade effekt på varumärkets image och köpbeslut

Ovanstående sammanfattning (tabell 3), den teoretiska modellen (bild 4) samt studier
om eventuella könsskillnader i uppfattningen av känslor (tabell 2) utgör en grund för
att följande hypoteser kan formuleras:
H1: Sadvertising har större effekt på kvinnor än män
H2: Sadvertising påverkar varumärkets image mer positivt än en videoreklam
utan känslor
H3: Sadvertising gör att konsumenten mer sannolikt fattar ett köpbeslut än en
videoreklam utan känslor

38

5 Metod
Min metod är i huvudsak en kvantitativ forskning, där jag använder mig av
flervalsfrågor i en enkät. Respondenterna blir ombedda att se några videor för att sedan
kunna svara på uppföljningsfrågorna till dem. Med hjälp av resultatet från den
kvantitativa forskningen kommer jag också ha lättare att kunna göra en statistisk analys
för att bekräfta mina hypoteser. (Eliasson, 2013)

5.1 Val av metod - kvantitativ forskning
Eftersom en hypotes kräver någon form av statistiskt resultat är det betydligt lättare att
validera eller avfärda en hypotes genom siffror ur en kvantitativ forskning. I en
kvalitativ forskning där det ofta är öppna frågor blir det naturligt att resultatet inte är
lite lätt att mäta i siffror. Enligt Eliasson (2013) är en kvantitativ forskningsmetod
därför bäst om man vill kunna sätta siffror på undersökningen.
Den typ av kvantitativ forskning som kartlägger samband mellan orsak och verkan är
en s.k. experimentiell studie. Thrane (2019) beskriver studien som en metod för att ta
reda på ifall en oberoende variabel har en direkt påverkan på en beroende variabel. När
man tar reda på om det finns ett samband mellan två variabler talar man också om ett
kausalsamband. Här menar Eliasson (2013) att det även kan vara bra att få in öppna
frågor i studien i och med att ett samband lätt kan ses om man får ett djupt svar. Hon
säger vidare att en öppen fråga i och för sig är svår att analysera, men om forskaren
anser att det finns ett större mervärde i en öppen fråga än en fråga med svarsalternativ
så är det viktigt att man ställer det. Min metod innehåller således även lite kvalitativ
forskning, trots att den till största den är kvantitativ.

5.2 Process för studien
I min kvantitativa metod som består av en enkätundersökning bygger jag steg för steg
upp en enkät för att sedan skicka ut den, få in svar och analysera. Hela processen ser
ut enligt följande:
1. Formulera frågekategorier och frågor utgående från min teori och mina
hypoteser

39
2. Välja videor, två stycken per representerat varumärke
3. Välja plattform och bygga upp enkät
4. Marknadsföra enkäten till möjliga respondenter
5. Insamling av data
6. Resultatredovisning
7. Analys av data
8. Diskussion och slutsatser
Vid uppbyggandet av en kvantitativ forskning krävs det extra noggrannhet i
förtydligande. Frågorna ska vara lätta och helst korta, så att respondenten inte kan
missuppfatta frågan. Frågan ska även bara handla om en sak och svaret ska besvara en
fråga. Vid frågeformulering är det därför viktigt att titta noggrant på ifall frågan kan
förenklas, omformuleras, kortas ner, delas upp och se till att frågan inte är ledande,
utan neutral. Totalt sett får enkäten inte heller innehålla allt för många frågor, eftersom
respondenten då hinner tröttna. Även språket och utseendet spelar roll för hur
motiverad en respondent är på att svara. (Eliasson, 2013)
Kvantitativa och kvalitativa forskningar går bra att kombinera, speciellt om det ligger
tonvikt på den ena metoden. Genom att kombinera flera metoder menar Eliasson
(2013) att vi får en större resultathelhet än vad en enda metod skulle ge. Hon tillägger
även att det är viktigt att komma ihåg att ingen forskning är den andra lik, och därför
går det inte att jämföra vilka forskningsmetoder som använts i vilken forskning
sinsemellan. (Eliasson, 2013)
Att använda sig av både kvalitativ och kvantitativ forskning – en s.k. mixad forskning
– är ganska vanligt. I en studie av Hanson och Grimmer (2007) visar det sig att närmare
9% av alla forskningar i de tre största marknadsföringsjournalerna mellan år 1993 och
2002 innehåller en blandning av både kvalitativ och kvantitativ forskning. I dessa
blandade forskningar användes enkätundersökningar i 20% av forskningarna. (Hanson
& Grimmer, 2007)

40
Kvalitativ forskning är bra att använda där kvantitativ forskning inte kan ge ett lika bra
svar, eller där man inte behöver mäta resultatet i siffror. (Eliasson, 2013) Därför
kommer jag att använda mig av öppna frågor som komplement till mina kvantitativa
forskningfrågor.

5.3 Val av empirisk data: reklamvideor
Eftersom den här forskningen strävar till att se ifall det finns ett samband mellan
sadvertising och ökat intresse för varumärket kommer mina frågor vara kopplade till
mina hypoteser. Jag kommer välja två reklamvideor från samma varumärke ‒ där ena
videon skapar en mer känslosam känsla och den andra en mer neutral känsla – och
totalt kommer jag se på tre olika varumärken. Enkäten kommer med andra ord innehåll
sex videor. Dessa videor presenteras parvis, vilket gör att enkäten komma innehålla tre
delar med identiska frågor.

5.3.1 Exempel 1a: Adidas – Break Free
Reklamen är ungefär 1,5 minut lång och handlar om en äldre man som lever på ett
ålderdomshem. Till en början upplever man ledsnad och ensamhet då mannen sitter på
sin säng och ser dyster ut. Han tittar ledsamt ut genom fönstret där han ser en man
springa förbi. På ålderdomshemmet firar de hans födelsedag men hans blick är tom.
Fortsättningsvis är han ledsen och tittar sedan på en klädhög med ett par löparskor
högst upp. Han tar på sig skorna och springer genom korridoren på ålderdomshemmet.
Alla i hemmet tittar förundrat på honom och har blir slutligen stoppad av personal
innan han hinner ut genom ytterdörren. Han är till synes frustrerad och bestämmer sig
för att träna upp sin styrka i hopp om att lyckas komma ut. Efter ett andra försök att
springa tar personalen skorna ifrån honom och stänger in dem i ett skåp. Några andra
åldringarna på ålderdomshemmet kommer därefter in i mannens rum med skorna och
sportkläder. I korridoren står alla åldringar och hejar på honom när han ska springa
och de stoppar personalen från att hinna ifatt honom. Mannen tar sig ut och löper bort
från bilden samtidigt som texter ”Break free” och Adidas logo dyker upp på rutan.
I reklamen ser man tydligt en mans förtvivlan och önskan om att få springa ute. Man
kan tänka sig att han sprungit tidigare innan han blev inlagd på ålderdomshemmet,

41
med tanke på att hans löparskor blivit undanlagda. Efter att han ser en man springa
utanför fönstret blir hans egen önskan om att springa mycket större.
Videon producerades 2017 av en tyskt studerande, och är därmed en inofficiell reklam
för Adidas. Adidas stod starkt fast vid att de inte står bakom reklamen, även om många
kändisar marknadsförde reklamen via sina egna kanaler. Reklamen visade sig få bra
känslosamt mottagande på flera håll och den har över 15 miljoner visningar på
Youtube. Orsaken till att Adidas trots detta inte ställde sig bakom reklamen kan man
spekulera kring, men en trolig orsak enligt Connors (2017) är att reklamen inte skulle
uppnå ett tillräckligt högt köpbeslut hos konsumenterna.
”Break free” har dock fått ett gott mottagande av många. Det syns inte bara i antalet
tittningar utan också i kommentarsfältet under videon, där bl.a. följande kommentarer
finns: ”Good job? No, not good. Perfect job!”, ”This was one of the best short features
I have ever watched. I hope it touches your heart too.” och “This is what advertising
should be – something that touches the heart and inspires”.
Länk till videon: Adidas – Break Free

5.3.2 Exempel 1b: Adidas – Ultraboost 21
Ultraboost-reklamen är 30 sekunder lång och en klassisk reklam där en specifik
produkt marknadsförs. I det här fallet marknadsför ett par löpskor i en animation.
Löpskorna visas från olika vinkar och delas upp i olika delar för att tittaren får ta del
av hur skon är uppbyggd. Visuella element visar att skon är bekväm och mjuk
samtidigt som korta texter som ”New ultra responsive system”, ”Super supportive”
och ”6% more boost” förstärker budskapet om en helt perfekt sko.
Den här reklamen är färgglad och uppbyggd på ett visuellt sätt där informationen
snabbt når fram till tittaren. I kommentarsfältet går tittarna vilda och säger att de inte
kan vänta på att få köpa just de här skorna.
Länk till videon: Adidas - Ultraboost 21

42

5.3.3 Exempel 2a: Elisa – Pidetään yhtä
Reklamen är ungefär 2,5 minuter lång och handlar om en pappa och hans son.
Reklamen börjar med att pappan sitter ensam i matbordet med telefonen i handen och
tittar ut genom fönstret, troligtvis för att se om hans son kommer hem. Hans son
kommer in genom dörren men trots att pappan entusiastiskt går och möter honom
stänger sonen genast in sig på sitt rum. Pappan blir till synes ledsen och följande
morgon dukar han upp morgonmål för både honom och sonen. Sonen går dock genast
ut genom ytterdörren utan att äta det framdukade morgonmålet och pappan blir än en
gång besviken. Övriga dissningar från sonens sida fortsätter: han åker iväg med sina
kompisar i bil, ignorerar att pappan köpt biljetter (oklart till vad) åt dem båda, vill inte
åka med och fiska med pappan och vägrar svara i telefonen då pappan ringer honom.
När sonen är på en fest skickar pappan en vänförfrågan till honom på Facebook, som
sonen skrattar åt tillsammans med en kompis. Därefter blir sonen plötsligt slagen och
tappar telefonen. Sonen gråter och går ut från festen. Pappan skickar samtidigt ett
meddelande till sonen att han saknar honom och sonen svarar då med att skicka en
kartbild på var han befinner sig. Pappan har hela tiden suttit vid samma matbord och
väntat på svar och blir bekymrad över sonens meddelande. Han åker för att hämta
honom och då han dyker upp sitter sonen på vägkanten med huvudet i knäna. Han
stiger upp och då pappan närmar sig sonen är han både ledsen och blodig efter slagen.
Sonen börjar gråta mer och kramar sin pappa som också börjar gråta. Reklamen
avslutas sedan med texten Pidetään yhteyttä som övergår i Pidetään yhtä samtidigt som
man ser sonen och pappan kramas i bakgrunden.
I reklamen märker man tydligt en pappas längtan efter att få umgås med sin son, men
att sonen inte har något intresse av det. Sonen umgås hellre med sina vänner och
ignorerar pappans försök till interaktion. Någonstans går ändå gränsen och i slutet får
man se hur sonen kontaktar sin pappa, vilket leder till ett lyckligt slut.
Tanken bakom Elisas Pidetään yhtä-kampanj var att få unga och deras föräldrar att
vilja umgås mer med varandra. Reklamen är släppt 2017 och har fått mycket positiv
feedback både från andra inom branschen och från konsumenter som tittat på videon.
Marknadsföringsbyrån Kupli utnämnde reklamen till Finlands bästa under 2010-talet
med motiveringen att reklamen är väldigt tilltalande och viktig för oss alla. Vidare
säger de att reklamen väcker starka känslor hos tittaren och lyfter fram ett viktigt

43
budskap om att hålla ihop. Reklamens storytelling gör att tittaren lättare kan känna en
koppling till historien och även musiken i videon gör att budskapet förstärks ännu mer.
(Rosqvist, 2017)
I reklamens kommentarsfält på Youtube framkommer kommentarer som ”Mä itken
joka kerta ku näen tän mainoksen”, ”Tää mainos on parempi ku todella moni elokuva”
och ”Niin koskettava mainos”, vilka tyder på att reklamen berör många.
Länk till videon: Elisa - Pidetään yhtä

5.3.4 Exempel 2b: Elisa – Missionaries ja tahaton harhautus
Elisa Missionaries är en serie med flera olika videoreklamer och just denna är en minut
lång. Reklamen börjar med att en kille knackar på fönstret hos en tjej, då tjejen blir
oroad för ifall hennes pappa har hört knackningen. På nedre våningen hör pappan
ljudet uppifrån och beger sig mot dotterns rum. Samtidigt ringer det på dörren och han
vänder om för att öppna dörren och möts så av Elisas Missionaries (en man och en
robot) som kommit dit för att sälja sin tjänst. Samtidigt smyger killen och tjejen från
övre våningen ut medan pappan pratar med Elisas Missionaries. Pappan bjuder in
Elisas Missionaries men ber dem vara tysta eftersom dottern sover. Då säger roboten
att han inte behöver oroa sig eftersom dottern precis sprang ut med sin pojkvän.
Reklamen slutar med ett klipp av tjejen och killen som springer på gatan hand i hand,
samtidigt som priset på Elisas tjänst presenteras.
Elisas reklamer är enligt kommentarerna att döma väldigt populära. Några anser att
Missionaries-reklamerna är de bästa reklamerna som någonsin gjorts i Finland och att
de alltid är lika roliga att titta på.
Länk till videon: Elisa - Missionaries ja tahaton harhautus

5.3.5 Exempel 3a: Budweiser – Puppy love
“Make it emotional, appeal to the head, not to the heart” menar Fera (2014) är viktigt
att komma ihåg. För att varumärkeskommunikationen ska vara så effektiv som möjligt
är det viktigt att kunna nå människorna på rätt sätt. Ett bra exempel på detta menar hon
är Budweisers reklam “Puppy love” som visades under SuperBowl 2014. Den här

44
reklamen har även klassats som den bästa reklamen genom åren enligt en studie gjord
av TiVo (2015).
Reklamen är en minut lång och handlar om en hundvalp som flera gånger rymmer från
sin kennel till stallet bredvid för att umgås med hästarna. Stallägaren returnerar hunden
gång på gång till kennelägaren. Efter många försök att rymma från kenneln kommer
en man och köper valpen. Då de åker iväg med bilen skäller valpen till så att hästarna
hör. Därefter galopperar hästar från olika håll så att bilen tvingas stanna. Det slutar
med att valpen kommer tillbaka mot stallet och kenneln med hästarna bakom sig.
Stallägaren tar upp valpen och reklamen slutar med att valpen och en häst leker
tillsammans på en äng medan både kennelägaren och stallägaren ser på.
Det intressanta här är att reklamen inte har någon som helst direkt koppling till
ölmärket Budweiser; inget öl visas förrän i slutet då Budweisers logo syns. Här har
Budweiser istället kommunicerat ett budskap, snarare än direkt marknadsfört sin
produkt; något som visar sig vara lyckat i och med reklamens framgång. När reklamen
visades blev den en stor förvåning hos många, ingen hade förväntat sig något liknande.
Tidigare har jag skrivit om Thompsons (2018) teori (se kapitel 1.3) om att en
överraskande faktor i balans med ett bekant varumärke bidrar till en lyckad reklam.
Att dessa faktorer stod i balans med varandra ledde därmed till att flera berördes. Två
faktorer blir därmed faktorer till succén: överraskning och sadvertising. (Fera, 2014;
TiVo, 2015)
Av kommentarerna under videon att bedöma verkar den beröra många. ”Still watching
this ad in 2019 and I still get the chills”, ”I’m a grown ass man and this commercial
gets me every time” och “The greatest Superbowl ad in history” är några av alla
kommentarer som tyder på att reklamen är väldigt känslosam och tilltalande. En del
kommenterar att de inte känner någon koppling till varumärket under reklamens gång,
vilket gör att det givetvis finns delade åsikter om huruvida det är en känslosam reklam
eller inte.
Länk till videon: Budweiser - Puppy Love

45

5.3.6 Exempel 3b: Budweiser – Whassup!
Reklamen är en minut lång och börjar med ett telefonsamtal mellan på män som
berättar att de båda tittar på en match och dricker en ”Bud”. I den ena personens rum
kommer en man in och skriker ”Whassup” varpå mannen svarar ”Whassup”. Den nya
personen ombeds svara i telefonen och så är de tre stycken på samma linje, alla
skrikande ”Whassup” i tur och ordning. Snart ansluter en fjärde och femte person och
”Whassup”-rundan går igen. Slutligen går alla ur samtalet förutom de två ursprungliga
där en av dem igen en gång svarar på frågan ”Whassup” med att han tittar på en match
och dricker en ”Bud”.
Whassup!-reklamen är en klassiker speciellt för de levt på 90-talet och senare även sett
Scary Movie där de använt inspiration av reklamen för att göra en liknande scen.
Kommentarerna under videon handlar mest om att den här reklamen är legendarisk,
en av de bästa marknadsföringskampanjer de sett och att de minns tiden på 90-talet då
den lanserades.
Länk till videon: Budweiser - Whassup!

5.4 Insamling av data
Enkäten byggs upp och genomförs på Google Forms. Efter benchmarking av olika
plattformar konstateras att Google Forms passar bäst både för respondenterna och för
att efteråt smidigt kunna avläsa resultatet.
Enkäten består av flera sidor så att respondenten har lättare att fokusera på en fråga i
taget. Den första sidan består av en kort presentation om ämnet samt syftet med
undersökningen, samt två grundläggande frågor som respondenterna ska svara på:
vilken åldersgrupp de hör till och vilket kön de definierar sig som. På den andra sidan
presenteras tre stycken videopar med fem frågor vardera. Respondenterna ska titta på
videorna parvis och därefter svara på respektive frågor. Samma process upprepas
därefter två gånger till med de resterande videoparen. Respondenterna får även
kommentera videorna fritt efter varje par. På den tredje sidan ställs frågan om
respondenterna någonsin blivit känslosamma efter att ha sett en reklam. Ifall
respondenten svarar nej avslutas enkäten, men ifall respondenten svarar ja kommer
uppföljningsfrågor på nästa sida. Dessa uppföljningsfrågor på den fjärde sidan handlar

46
om hur respondenterna påverkats positivt kontra negativt av en känslosam video. Här
får de även fritt berätta om sina positiva eller negativa upplevelser. Enkäten avslutas
sedan på den femte sidan där respondenten ännu har en sista möjlighet att uttrycka
åsikter innan svaren skickas in.
För att man ska kunna mäta reliabiliteten av en enkät krävs minst 30 svar, N > 30. Jag
strävar i min enkät till att få 50 svar, eftersom jag då får ännu mer mångfald i svaren
och kan hitta eventuella likheter lättare. Det är dessutom en realistisk siffra att sträva
till.
Respondenterna är generation Y och därför är enkäten en typ av stickprov (Eliasson,
2014) för att undersöka hur just den generationen reagerar på känslosam
marknadsföring i reklam. Urvalet är obundet slumpmässigt, dvs. varje respondent har
lika stor sannolikhet att svara på enkäten. Det här kallas stickprovsfraktion och ger den
största reliabiliteten och validiteten då man vill få fram ett helhetsresultat från en större
urvalsgrupp. (Eliasson, 2014)
Data samlas in via enkäten och analyseras sedan med hjälp av de intervall- och
kvotvariabler som kommit in. Intervall- och kvotvariabler är parametriska variabler
som hör till den kvantitativa forskningen, medan nominal- och ordinalvariabler är ickeparametriska och hör till den kvalitativa forskningen. Jag använder mig främst av
kvotvariabler eftersom mina skalor kommer innehålla tal mellan -1 och 1. I och med
att några frågor är öppna använder jag dessa svar så som de är skriva som exempel för
att förstärka min kvantitativa data. (Eliasson, 2014)
Enkätens frågor och uppbyggnad finns till påseende i Bilaga 1.

5.5 Resultatredovisning och analys av resultat
De grundläggande frågornas svar presenteras enkelt med hjälp av resultatet i textform
samt diagram för att kunna se åldersskillnader och könsskillnader hos respondenterna.
Svaren som är kopplade till videorna omvandlas till siffror -1 ≤ x ≤ 1 så att det är lättare
att se vilka resultat som kan ha ett samband med sadvertising (x > 0) och vilka som
inte har ett samband med sadvertising (x < 0). Dessa numeriska resultat kompletteras

47
med svar från de öppna frågorna, för att kunna läsa mer om personliga åsikter gällande
sadvertising. Mer om detta kan läsas i kapitel 6.2 där resultatet redovisas.
Frågan om respondenten någonsin känt sig känslosam efter att ha sett en reklam
redovisas med procentuellt i text. Uppföljningsfrågorna redovisas likaså procentuellt i
textform med belägg av de öppna frågornas svar.
Resultatet matar jag även in i SPSS. I SPSS får jag fram sammanfattningar av
respondenternas svar som visualiseras med hjälp av tabeller, diagram och chi-två-test.
I tabeller presenteras ett medelvärde och standardavvikelser av alla respondenters svar
och även eventuella könsskillnader för en del av frågorna. Diagrammen visar hur
svarstrenden ser ut att vara och ger en starkare inblick i vilket håll svaren lutar mot.
Genom ett chi-två test görs hypotesprövning för att se ifall det finns ett samband
mellan kön och sadvertising.
Därefter kopplas tidigare presenterad teori samman med resultatet i en analys för att
resultatet ska kunna verifieras. Teoretiska modeller tas också in för att se huruvida
dessa modeller stämmer eller om de bör modifieras enligt resultatet. Analysen
fokuserar på de resultat som anses vara relevanta för avhandlingens syfte,
forskningsfrågor och hypoteser.

5.6 Validitet och reliabilitet
Två av de viktigaste kriterierna i en kvantitativ undersökning menar Bryman och Bell
(2011) är reliabilitet och validitet. Genom att mäta dessa kan man garantera ett mer
trovärdigt forskningsresultat. Heale och Twycross (2015) säger att validitet handlar
om hur frågorna ställs och huruvida olika respondenter uppfattar frågorna på samma
vis, dvs. att frågorna förstås korrekt, medan reliabilitet handlar om att resultatet blir
detsamma oberoende när det mäts. Undersökningen ska inte vara för lång, eftersom
intresset för att svara och kvaliteten på svaren då kan bli lägre. Genom att formulera
frågorna kort och koncist på ett tydligt sätt samt genom att bygga upp enkäten på ett
lockande och intressant sätt ökar både validiteten och reliabiliteten för
undersökningen.

48

5.7 Sammanfattning
Studien görs med hjälp av en kvantitativ enkätundersökning där videopar jämförs för
att ta reda på huruvida sadvertising-videon är mer eller mindre lockande för olika delar
som påverkar ett varumärkes mervärde. Med hjälp av studiens resultat kan
rekommendationer till varumärken ges och samtidigt är resultatet en god grund för
framtida forskningar.

49

6 Empiriska resultat
I detta kapitel presenteras resultatet av enkätundersökningen. Enkäten besvarades av
50 personer i generation Y under en två veckors tidsperiod den 1–14 mars 2021.
Resultatet presenteras i den ordning frågorna kom på enkäten. Enkätens uppbyggnad
och frågor finns till påseende i Bilaga 1.

6.1 Grundläggande information om respondenterna
De enda grundläggande frågorna respondenterna svarar på i enkäten är vilken
åldersgrupp de hör till och vilket kön de definierar sig som – i övrigt var enkäten
anonym. Jag delade upp åldersgrupperna i tre kluster: 1) född år 1980-1985, 2) född
år 1986-1991 och 3) född år 1992-1996. Det var även möjligt att välja ett fjärde
alternativ: 4) Övrig åldersgrupp, men då avslutas enkäten och det var inte möjligt att
bidra med svar. Av 50 respondenter var största delen födda 1992-1996. Uppdelningen
såg ut enligt följande:
-

Född 1980-1985: 9 stycken, 18%

-

Född 1986-1991: 9 stycken, 18%

-

Född 1992-1996: 32 stycken, 64%

Vilken åldersgrupp respondenterna hör till spelar ingen roll på mitt resultat. Jag ville
helt enkelt försäkra mig om att jag får mångsidiga svar där hela Y-generationen är
representerad.

Bild 5 Åldersfördelningen bland respondenterna

50
Könsindelningen delade jag upp i fyra olika kategorier: 1) kvinna, 2) man, 3) annat
och 4) vill inte säga. Respondenterna svarade endast alternativ 1 eller 2 enligt följande:
-

Kvinna: 33 stycken, 66%

-

Man: 17 stycken, 34%

Könsfrågan har en större roll då jag senare undersöker samband mellan kön och
uppfattning av sadvertising. Det här kommer besvara min forskningsfråga Finns det
könsskillnader i uppfattningen och mottagandet av sadvertising samt bevisa eller
motbevisa min hypotes H1: Sadvertising har större effekt på kvinnor än män.

6.2 Uppfattning om varumärkens användning av sadvertising
För att få en bild av hur sadvertising påverkar konsumenten tittar respondenterna på
tre videopar för att därefter kunna svara på hur videorna påverkade dem på olika sätt.
Ett videopar består av känslosam reklam – sadvertising - (A) och en mer direkt
marknadsföringsreklam utan sadvertising (B).
Efter varje videopar svarar respondenterna på vilkendera videon som a) tilltalar dem
mer, b) gör att de fattar ett större intresse för varumärket, c) de mer sannolikt pratar
om med andra, d) de mer sannolikt agerar av (t.ex. följer och gillar på sociala medier)
och e) gör att de mer sannolikt fattar ett köpbeslut av. Svarsalternativ för varje rad är
5 stycken rangordnade alternativ: 1) definitivt B, 2) lutar mer mot B, 3) kan inte säga,
4) lutar mer mot A och 5) definitivt A. Denna process upprepas två gånger till, så att
frågorna besvaras efter alla tre videopar.
Svarsalternativ på B-sidan (alternativ 1 och 2) omvandlas i resultatet till negativa tal,
eftersom respondenten då inte dras till sadvertising, medan svarsalternativ på A-sidan
(alternativ 3 och 4) omvandlas till positiva tal. Om respondenten inte vet vilket håll
hen lutar mot (svarsalternativet kan inte säga) omvandlas det till noll. Om talet således
är positivt påvisas det att sadvertising är mer effektiv än reklamen utan känslor. Talens
räckvidd är mellan -1 och 1, dvs. -1 ≤ x ≤ 1 där x > 0 visar att det finns ett samband
mellan sadvertising och ökat intresse för varumärket. Ju närmare 1 talet är, desto större
är sambandet och desto effektivare kan reklamen anses vara. Å andra sidan; är x < 0

51
betyder det att det inte finns ett påvisat samband, och ju närmare -1 talet är desto
mindre är sambandet.

Tilltalar mer

Fattar större intresse
för varumärket

Pratar mer om
med andra

Agerar mer av (t.ex. Fattar mer sannolikt
följer & gillar)
ett köpbeslut av

Totalt
samband

Adidas
N
Medelvärde
Median
Std. avvikelse
Varians
Räckvidd

Giltiga
Saknas

50
0
0,410
0,500
0,690
0,476
2,00

50
0
0,270
0,500
0,591
0,349
2,00

50
0
0,740
1,000
0,419
0,176
2,00

50
0
0,430
0,500
0,515
0,265
2,00

50
0
-0,220
-0,500
0,599
0,359
2,00

Giltiga
Saknas

50
0
0,390
0,500
0,672
0,452
2,00

50
0
0,220
0,500
0,656
0,430
2,00

50
0
0,300
0,500
0,606
0,367
2,00

50
0
0,290
0,500
0,607
0,368
2,00

50
0
0,130
0,000
0,621
0,386
2,00

Giltiga
Saknas

50
0
0,310
0,500
0,721
0,519
2,00

50
0
0,160
0,500
0,732
0,535
2,00

50
0
0,100
0,000
0,728
0,531
2,00

50
0
0,260
0,500
0,608
0,370
2,00

50
0
0,060
0,000
0,667
0,445
2,00

0,326

Elisa
N
Medelvärde
Median
Std. avvikelse
Varians
Räckvidd

0,266

Budweiser
N
Medelvärde
Median
Std. avvikelse
Varians
Räckvidd

0,178

Tabell 4 Sammanfattning av resultat för videorna

I tabellen kan vi se medelvärde och median för de enskilda videornas svar. Ju högre
medelvärdet är, desto större är sambandet mellan sadvertising och ökat intresse för
varumärket. För Adidas videor är detta samband 0,326, för Elisa 0,266 och för
Budweiser 0,178. Det totala sambandet för alla tre videor är 0,257. Även
standardavvikelse och varians redovisas, samt räckvidden som är mellan -1 och 1. En
närmare resultatredovisning för varje varumärke enskilt följer här under.

6.2.1 Adidas videor
Adidas videor visar det starkaste sambandet mellan sadvertising och ökat intresse för
varumärket av alla tre varumärkesexempel, med ett medelvärde på 0,326. På frågan

52
vilken video som tilltalar respondenten mer svarar de flesta definitivt sadvertising och
medelvärdet för dessa svar är 0,410. På den andra frågan som gäller vilken video som
gör att respondenten fattar större intresse för varumärket svarar de allra flesta att det
lutar mer mot sadvertising eller definitivt sadvertising. På denna fråga är medelvärdet
0,270. Den tredje frågan som gäller vilken video respondenten mer sannolikt pratar
om med andra har ett resultat som visar att sadvertising definitivt är populärare. Med
ett medelvärde på 0,7 och en median på 1 är detta samband störst av alla svarsalternativ
för alla tre varumärken. Vilkendera video respondenterna mer sannolikt agerar av visar
också ett positivt resultat där de allra flesta svarar att det lutar mer mot sadvertising
eller definitivt sadvertising. Medelvärdet för den fjärde frågan är 0,430. När det sedan
gäller den femte frågan om vilken video respondenten mer sannolikt fattar ett
köpbeslut av finns det en förändring i svarstrenden. Här är de allra flesta svaren
kopplade till den mer informativa videon utan sadvertising och medelvärdet blir
således negativt då ett samband mellan sadvertising och köpbeslut inte finns.
Medelvärdet är -0,220 och medianen är -0,5.

Bild 6 Sadvertising i Adidas reklamer

Svaren för Adidas video kan sammanfattas i ovanstående stapeldiagram där man ser
tydliga mönster. De fyra första frågorna får svar som har en större vikt mot höger i

53
diagrammet, dvs. där sadvertising anses mer lockande. I den femte frågan gällande
köpbeslut är det däremot mer tyngd på den västra sidan, dvs. där respondenterna hellre
ser en informativ video är sadvertising för att fatta ett köpbeslut.
I den öppna frågan efter dessa svarsalternativ kommenterade respondenterna fritt
åsikter om videorna de sett. Några av kommentarerna där respondenten var positiv till
sadvertising ser ut enligt följande:
”Sadvertising-reklamen påverkade mina känslor mer, ville hjälpa gubben att
"break free" och tyckte det var så ledsamt hur han var så ensam tills de andra
hjälpte till. Sadvertising-reklamen påverkade dock inte mig alls i köpbeslut:
tänkte mera på gubben och hur Adidas produkter varit viktiga för honom. Den
andra (icke sadvertising-reklamen) fick mig intresserad av hur de utvecklat en
ny produkt och fick mig att överväga att byta ut mina gamla länkkare till nyare
(kanske inte just de i reklamen men ändå).”
”Sadvertising-reklamen gav mera känslor, speciellt då man själv vill "break
free". Den andra reklamen var mest tråkig.”
”Jag dras personligen mer till känslosam reklam, så därför gillar jag nog den
bättre på alla plan.”
Ovanstående kommentarer visar att flera dras till sadvertising mer än en reklam utan
känslor, men det finns även respondenter som inte är lika positiva till sadvertising:
”Jag blev frustrerad eftersom jag inte gillar att de utnyttjar sadvertising för
marknadsföring. Skulle ha gillar bättre om de gjort en mer positiv reklam, t.ex.
visat gamla atleter som fortfarande gillar att springa/motionera.”
”Sadvertising-reklamen är super cringe, over the top fake-emotional. Skulle
prata mera om den med andra för att den är så dum medan det inte finns något
speciellt att säga om den andra reklamen.”
De här kommentarerna tillsammans med svaren visar att det finns stora skillnader från
person till person. En del tycks inte alls gilla sadvertising och anser att Adidas
sadvertising-reklam till och med är pinsam och överdrivet känslosam. Andra tycker
däremot att sadvertising tilltalar dem mer och att det påverkar ens uppfattning av

54
varumärket, men att det inte nödvändigtvis påverkar köpbeslutet på samma vis som en
informativ video utan sadvertising skulle göra.

6.2.2 Elisas videor
Elisas videor visar liksom Adidas ett samband mellan sadvertising och ökat intresse
för varumärket där medeltalet för det totala sambandet är 0,266. På den första frågan
gällande vilken video som tilltalar respondenten mer svarar de allra flesta (20 st)
definitivt sadvertising. Det här sambandet är högst av alla frågor för Elisas videor med
ett medevärde på 0,390. Vilken video som gör att respondenterna fattar ett större
intresse för varumärket visar svar som lutar mot sadvertising eller definitivt
sadvertising där medelvärdet är 0,220. Svaren på den tredje frågan om vilken video
respondenten mer sannolikt pratar med andra om är nästintill identiska med den
föregående frågan och här är medelvärdet 0,300. Den video de flesta anser sig agera
av är definitivt sadvertising-videon som får ett medelvärde på 0,290. På den sista
frågan gällande köpbeslutet ser vi liknande tendens som för Adidas-videor, där svaren
drar sig mer mot videon utan sadvertising. Trots det blir sambandet inte negativt som
för Adidas, utan stannar på 0,130 med en median på 0. Det här tyder på att det finns
ett litet samband; däremot ett väldigt svagt sådant.

55

Bild 7 Sadvertising i Elisas reklamer

I stapeldiagrammen ser vi varierande svar där det inte helt entydigt finns tecken på att
sadvertising överlägset skulle vara populärare, eller tvärtom. I den första och tredje
frågan finns definitivt störst intresse för sadvertising där diagrammet är mer högertungt
än andra. I övrigt är det tämligen balanserade diagram, trots aningen mer lutning mot
sadvertising i alla frågor förutom när det gäller köpbeslutet.
Några av kommentarerna där respondenten är positiv till sadvertising ser ut enligt
följande:
”Fick sorgliga känslor av sadvertising-reklamen. Den andra gav inte riktigt
några speciella känslor.”
”Jag kommer ihåg sadvertising-reklamen från när den var ny för att den är så
känsloväckande. Den andra tycker jag att är tråkig och intetsägande.”
”Sadvertising-reklamen får mig att känna mer personlig och emotionell
koppling till varumärket.”

56
”Vanligtvis tycker jag att Elisas reklamer är jobbiga (Missionaries-reklamen),
men då jag för första gången såg sadvertising-reklamen blev jag rörd. Den
reklamen har verkligen ett budskap, som lätt kan sammankopplas med tjänsten.
Det är en fin reklam.”
Det finns flera som drar sig till Elisas sadvertising-reklam pga. att de känner att
reklamen är mer personlig eller väcker mera känslor hos dem. De negativa
kommentarerna för denna sadvertising-video är inte lika många som för Adidasvideorna. Några av kommenterarerna där respondenterna drar sig mot reklamen utan
sadvertising är:
”Sadvertising-reklamen for lite över. Den andra ger ett klart erbjudande och
de här Elisa-reklamerna brukar vara helt snärtiga!”
”Jag tycker att sadvertising-reklamen blev ett överslag... Förknippar Elisa
med humor och kreativitet som i den andra reklamen. Positiva känslor väcker
enklare shoppingshumöret!”
Sammanfattat av resultatet för Elisas videor finns det med andra ord kommentarer som
tyder på att respondenter vill se reklamer som de känner att de kan förknippa med
varumärket för att kunna fatta ett större intresse för varumärket. Det framgår även att
jobbiga reklamer (som flera anser att reklamen utan sadvertising är) leder till minskat
intresse. Jobbiga reklamer i det här fallet säger flera är t.ex. den löjliga engelska
accenten och att reklamen är intetsägande. Men likaså finns det många som dras till
denna humor och gillar att Elisas Missionaries-reklamer är uppbyggda som en
miniserie. Resultatet visar att det är individuellt vad man personligen dras till.

6.2.3 Budweisers videor
Av alla videor visar Budweiser på det lägsta sambandet mellan sadvertising och ökat
intresse för varumärket. Medelvärdet är 0,178 och de enskilda frågorna har ofta ett
medelvärde nära 0. Den första frågans svar har det största sambandet jämfört med
resterande frågor. De flesta (21 st) anser att definitivt sadvertising tilltalar dem mer,
men det finns likväl respondenter som svarar att den andra reklamen är mer tilltalande.
Medelvärdet för denna fråga är 0,310. I den andra frågan om vilken video som gör att
respondenter får ett ökat intresse för varumärket är svaren mer jämnt utspridda där de

57
allra flera anser definitivt sadvertising som bättre, medan det även finns många som
svarar att den andra videon gör att intresset för varumärket ökar. Här är medelvärdet
0,160. Den tredje frågan gällande vilken video respondenten mer sannolikt pratar med
andra om har svar som liknar föregående fråga. Respondenterna är väldigt oense och
har varierande svar, vilket gör att medelvärdet även här blir ganska nära noll: 0,100.
Medianen för denna fråga är 0. I den fjärde frågan om vilken videon respondenterna
mer sannolikt agerar av svarar de flesta att det lutar mot sadvertising eller definitivt
sadvertising. Det här ger därför ett lite högre medelvärde på 0,260. Däremot ser vi i
den sista frågan som gäller vilken video som mer sannolikt leder till ett köpbeslut att
det liksom för Adidas och Elisa finns tecken på sadvertising har minst samband med
köpbeslut av alla frågor. På denna fråga svarar de flesta att de inte kan säga vilken av
videorna som de skulle fatta ett köpbeslut av och därefter är svaren jämt fördelade på
båda videorna. Det här resulterar i ett värde väldigt nära noll, där medianen är 0 och
medelvärldet 0,060. Om sambandet var litet för Elisa (0,130) så är sambandet för
Budweiser ännu mindre.

Bild 8 Sadvertising i Budweisers reklamer

Genom att titta på svarsfördelningen i stapeldiagram kan det konstateras att den första
frågan, vilken video som tilltalar respondenten mer, helt tydligt lutar mer mot

58
sadvertising-videon. Däremot blir det jämnare staplar för frågorna om vilken video
som gör att respondenten får ett ökat intresse för varumärket av och vilken video som
hen mer sannolikt pratar med andra om. I den fjärde frågan om agerande finns en tydlig
lutning mot sadvertising, medan frågan gällande köpbeslutet har ganska
normalfördelade svar. Jämför med de andra varumärkenas diagram är Budweisers
diagram mest neutrala, dvs. där vissa svar inte har en tydlig lutning mot något håll. Det
här förklarar även det låga medelvärdet för samband mellan sadvertising och ökat
intresse för varumärket, vilket gör att det åtminstone inte finns ett tydlig påvisat
samband.
De flesta som valde att kommentera Budweisers videor svarade att de inte drogs till
sadvertising-reklamen. De som ändå föredrar sadvertising kommenterade så här:
”Sadvertising-reklamen var nog definitivt bättre gjord. Storytelling tilltalar
mig mer, trots att jag inte riktigt förstod kopplingen till varumärket genast.”
”Sadvertising-reklamen kommer jag ihåg sen tidigare och kom genast ihåg att
den tyckte jag om fast jag inte kom ihåg storyn i sin helhet. Den har ett lyckligt
slut på alla fronter! Den andra videon: omg, stupid!”
De som föredrar Budweisers sadvertising-reklam kommenterar att storytelling eller
lyckliga slut tilltalar dem. De som är emot sadvertising-reklamen och gillar mer den
andra videon kommenterar bland annat:
”Sadvertising-reklamen kunde jag inte riktigt koppla till produkten, var mer
en fin kortfilm. Den andra reklamen kunde jag relatera till produkten och den
var mer underhållande.”
”Sadvertsing-reklamen är ledsen men samtidigt upplyftande. Små hundvalpar
och djur överlag får ju en alltid att känna mycket mer, så söta. Men hittade inte
riktigt nån connection till Budweiser, tyckte det inte passade in alls. Den andra
reklamen tilltalade mig därför mycket mer då det hade med varumärket att
göra och den var rolig.”

59
”Det kom inte liksom tydligt fram i sadvertising-reklamen vilken reklam det
handlade om, även om den var trevligare än den andra reklamen.”
”Sadvertising-reklamen får mig att tänka om Budweiser alls själv förstår vad
de säljer.”
Här finns det tydliga tecken på att sadvertising-reklamen mycket väl kan vara
intressantare, trevligare och mer tilltalande, men eftersom det är svårt att koppla ihop
videon med varumärket faller intresset. Det framkommer även att den andra videon är
roligare och därför även mer tilltalande för de som föredrar humoristiska inslag i
videor.

6.3 Upplevelser av känslosam reklam
I följande sektion av enkäten får respondenterna svara på frågan ”Har du någon gång
känt dig känslosam efter att ha sett en reklam?” utan att ta i beaktande de reklamer de
nyss tittat på. Här finns det endast två svarsalternativ: ja och nej. De flesta säger att de
har blivit känslosamt påverkade av en reklam och svarsfördelningen ser ut så här:
-

Ja: 44 stycken, 88%

-

Nej: 6 stycken, 12%

Om respondenten svarar nej avslutas enkäten och om respondenten svarar ja fortsätter
hen svara på uppföljande frågor. Det finns två uppföljande frågor där respondenten ska
svara på vilket vis hen påverkats positivt kontra negativt av en reklam. Det är möjligt
att välja fler svarsalternativ samt vid behov lägga till egna.

6.3.1 Positiv påverkan av reklam
I den första uppföljande frågan ”På vilket/vilka sätt har en känslosam reklam påverkat
dig positivt?” finns det sex svarsalternativ samt ett alternativ där du kan lägga till eget
svar. Svaren fördelar sig enligt följande:

60
-

Jag har fattat intresse för ett varumärke: 25 stycken, 58%

-

Jag har pratat positivt om varumärket: 25 stycken, 58%

-

Jag har köpt något efter att ha sett en reklam: 12 stycken, 28%

-

Jag har börjat följa ett varumärke på sociala medier efter att ha sett en reklam:
12 stycken, 28%

-

En reklam har aldrig påverkat mig positivt: 3 stycken, 7%

Av de svarsalternativ respondenten själv kan lägga till förekommer följande svar en
gång vardera:
”Den har fått mig att agera på något jag inte skulle gjort annars”
”Känslosamma reklamer får mig att reflektera mer över ämnet de
handlar om och inte själva varumärket”
”Jag sökte upp en reklam jag sett på Youtube eftersom den gav mig
feelgood-känsla och lade till sången som spelades i bakgrunden på min
Spotify”
”Vissa reklamer görs med stor budget och de är intressanta att se på,
men de påverkar inte mig direkt”
Efter dessa svarsalternativ svarar respondenterna även på frågan om vilket varumärke
som påverkat dem positivt. På denna fråga kom det endast in svar av 11 respondenter.
En del av dessa kommentarer är ”kommer inte ihåg”, vilket även kan vara orsaken till
att så få har svarat på frågan.
I svaren nämns bl.a. Nike tre gånger, Oikotie, K-ruokas julreklam, Ford Beetle, Volvo
XC60, Finnair, RAY, Coca-cola och Gigantti. Vidare öppnar några upp sig i
kommentarerna att speciellt en reklam som berör ensamhet (t.ex. Giganttis reklam vid
julen), en reklam där barnet får uppfylla sina drömmar (Nike) och en reklam där en
utbytesstuderande i Finland har hemlängtan under julen (K-ruoka) har påverkat
respondenterna. Av dessa videor har Nike och K-ruoka ett lyckligt slut, som har gjort
att respondenterna blivit känslosamma. En respondent säger även att ett

61
försäkringbolags reklam påverkade hen så pass känslosamt att hen senare kollade upp
sin egen försäkring och ändrade den så att allt var i sin ordning.

6.3.2 Negativ påverkan av reklam
På samma vis som frågan om positiv påverkan av reklam formulerades även denna
fråga på samma vis: ”På vilket/vilka sätt har en känslosam reklam påverkat dig
negativt?” Svarsfördelningen ser ut enligt följande:
-

Jag har tappat intresse för ett varumärke: 22 stycken, 52%

-

Jag har pratat negativt om varumärket: 15 stycken, 36%

-

Jag har bestämt mig för att inte köpa något från ett varumärke alternativt
returnera något redan köpt: 12 stycken, 29%

-

Jag har avföljt ett varumärke på sociala medier: 7 stycken, 17%

-

En reklam har aldrig påverkat mig negativt: 7 stycken, 17%

Där respondenten får fylla i egna svar förekommer följande svar:
”Jag har främst bara blivit irriterad av en reklam”
”Jag minns inte med säkerhet om någon reklam någonsin påverkat mig
negativt”
Därefter svarar respondenterna på vilket varumärke som påverkat dem negativt.
Liksom på frågan om vilket varumärke som påverkat dem positivt svarar även här 11
respondenter på frågan. Här nämns bl.a. Kinder Maxi, McDonalds, Dr Oetker, Paula
vanukas, casinoreklamer, Oatly och Fairy som exempel. Respondenterna säger vidare
att reklamer som är gjorda känslosamma fastän varumärket inte alls är det eller
varumärken som försöker göra en rolig reklam fastän det är helt opassande påverkar
dem negativt. Kommentarer om varumärken som använder sig av greenwashing eller
varumärken som bara framhäver en viss typ av kvinna i mode- och skönhetsreklamer
gör att respondenterna tappar intresse för varumärket. En respondent påpekar att
reklamer som ger en känslan ”vad såg jag just?” inte är en bra reklam och ofta leder
till att man får en negativ bild av varumärket.

62

6.4 Könsskillnader i sadvertising
För att kunna besvara hypotes H1: Sadvertising har större effekt på kvinnor än män,
krävs det att resultaten från enkäten redovisas könsvis.
Könsskillnader i sadvertising

N

Medelvärde

Std. avvikelse

Std. felmarginal

Adidas: Kvinna

33

0,530

0,695

0,121

Adidas: Man

17

0,176

0,636

0,154

Elisa: Kvinna

33

0,394

0,659

0,115

Elisa: Man

17

0,382

0,719

0,174

Budweiser: Kvinna

33

0,485

0,701

0,122

Budweiser: Man

17

-0,029

0,649

0,157

Adidas: Kvinna

33

0,273

0,674

0,117

Adidas: Man

17

0,265

0,400

0,097

Elisa: Kvinna

33

0,227

0,626

0,109

Elisa: Man

17

0,206

0,730

0,177

Budweiser: Kvinna

33

0,273

0,740

0,129

Budweiser: Man

17

-0,059

0,682

0,165

Adidas: Kvinna

33

0,833

0,298

0,052

Adidas: Man

17

0,265

0,400

0,097

Elisa: Kvinna

33

0,303

0,612

0,106

Elisa: Man

17

0,294

0,614

0,149

Budweiser: Kvinna

33

0,273

0,730

0,127

Budweiser: Man

17

-0,235

0,615

0,149

Adidas: Kvinna

33

0,455

0,578

0,101

Adidas: Man

17

0,382

0,376

0,091

Elisa: Kvinna

33

0,273

0,614

0,107

Elisa: Man

17

0,324

0,611

0,148

Budweiser: Kvinna

33

0,424

0,561

0,098

Budweiser: Man

17

-0,059

0,583

0,141

Adidas: Kvinna

33

-0,212

0,638

0,111

Adidas: Man

17

-0,235

0,534

0,129

Elisa: Kvinna

33

0,106

0,634

0,110

Elisa: Man

17

0,176

0,611

0,148

Budweiser: Kvinna

33

0,167

0,669

0,117

Budweiser: Man

17

-0,147

0,632

0,153

Tilltalar mer

Fattar större intresse för varumärket

Pratar mer om med andra

Agerar mer av (t.ex. följer & gillar)

Fattar mer sannolikt ett köpbeslut av

Tabell 5 Könsskillnader i sadvertising

63
I tabellen redovisas först alla svar från frågorna om hur Adidas, Elisas och Budweisers
videor tilltalar respondenterna. I frågan om vilken video som tilltalar respondenterna
är kvinnornas medelvärde högre för samtliga videor än männens. Elisas video har
relativt jämna svar (0,394 för kvinnor och 0,382 för män) så det går inte att påstå att
någon större skillnad finns. För Adidas videor är medelvärdet 0,520 för kvinnor och
0,176 för män och för Budweisers videor är medelvärdet 0,485 för kvinnor och -0,029
för män. Här finns det tydliga bevis för att kvinnor tilltalas mer av sadvertising än män.
I den andra frågan för att undersöka samband mellan sadvertising och att fatta större
intresse för varumärket är inte skillnaderna lika stora som föregående svar. För Adidas
videor är medelvärdet 0,273 för kvinnor och 0,265 för män, dvs. en nästintill obefintlig
skillnad. För Elisas videor är medelvärdet 0,227 för kvinnor och 0,206 för män. Här är
skillnaden aningen större men ändå så pass liten att det åtminstone inte förekommer
en tydlig skillnad. För Budweisers video finns det dock en klarare skillnad. Här är
medelvärdet 0,273 för kvinnor och -0,059 för män. De här siffrorna visar att kvinnor
definitivt genom sadvertising fattar ett större intresse för varumärket medan männen,
som har ett svar på den negativa, fattar ett större intresse för varumärket av reklam
utan sadvertising.
Den video som gör att respondenterna mer sannolikt pratar med andra visar intressanta
svar till kvinnors fördel för sadvertisingens del. Adidas videor har här ett medelvärde
på 0,833, vilket är en väldigt stark indikator på att kvinnor definitivt pratar mer om
sadvertising-reklamen än den andra. För männen är motsvarande siffra 0,265. Här är
med andra ord en stor skillnad i resultatet som helt klart visar att kvinnor pratar mer
om Adidas sadvertising-reklam än män. Elisas reklam är lite jämnare och visar ingen
märkbar skillnad på medelvärdena 0,303 för kvinnor och 0,294 för män. Budweisers
reklam har däremot liksom Adidas reklam en väldigt tydlig skillnad där kvinnornas
medelvärde är 0,273 och männens -0,235. Trots att Elisas reklam inte påvisade stora
resultatskillnader för kvinnor och män finns det ändå stora skillnader i de andra
varumärkenas videor som tyder på att kvinnor pratar mer om sadvertising-reklamen
med andra än var män gör.
I frågan om vilkendera video respondenterna mer sannolikt agerar av är svaren relativt
jämna för Adidas och Elisa, medan Budweiser visar en större skillnad. Adidas videor
har ett medelvärde på 0,455 för kvinnor och 0,382 för män. Kvinnor agerar aningen

64
mer av sadvertising-reklamen än män, men skillnaden är inte avsevärd. Elisas videor
har även jämna medelvärden, men här är faktiskt männens medelvärde till fördel för
sadvertisingen trots att kvinnor dragit sig mer mot sadvertising i tidigare svar.
Kvinnornas medelvärde är här 0,273 medan männens är 0,324. För Budweisers del är
sadvertisingen än en gång mer lockande för kvinnor, som har ett medelvärde på 0,424.
Männen är igen en gång på negativa sidan med ett medelvärde på -0,059. Bortsett från
Budweiser finns det i den här frågan inga stora könsskillnader, men då ett medelvärde
av alla dessa tre videor presenteras är det mer sannolikt att kvinnor agerar av
sadvertising än män.
I den sista frågan som gäller sadvertisingens samband med köpbeslut. Redan tidigare
redovisades resultat som visade att sadvertising har minst samband med köpbeslut av
dessa fem samband. För Adidas video är både kvinnors och mäns resultat negativa och
jämna, -0,212 och -0,235. Både kvinnor och män dras mer mot Adidas reklam utan
sadvertising inför fattandet av köpbeslut. För Elisas reklam är resultatet positivt men
ändå utan desto större skillnader könen emellan. Kvinnornas medelvärde är 0,106 och
männenas 0,176. Trots små skillnader lutar det mot att männen i denna fråga dras lite
mer av Elisas sadvertising-reklam än kvinnor. I Budweisers video är resultatet mer
signifikant, med ett medelvärde på 0,167 hos kvinnor och -0,147 hos män. Här finns
det lite marginal mellan svaren som tyder på att kvinnor dras aningen mer, om än
mycket lite, mot Budweisers sadvertising-reklam än vad män gör när det gäller att fatta
ett köpbeslut.
För att ännu kunna konstatera ifall könet har en påverkan på sadvertising görs ett Chitvå-test där sambandet mellan respondenternas kön och känslosamhet efter att ha sett
en reklam fastställs. Det här resultatet redovisades i kapitel 6.3 där 44 stycken (88%)
svarar att de har känt sig känslosamma efter en reklam och 6 stycken (12%) svarar att
de inte har det.

65
Chi-två-test / Kön x Känslosamhet av en reklam

Pearson chi-två-test

Värde

7.395

df

1

Asymptotisk sig. (2fördelning)
0,007

Continuity Correction

5,108

1

0,024

Sannolikhetsförhållande

7,133

1

0,008

Exakt sig. (2fördelning)

Fishers exakta test
Linjär association
N av giltiga respondenter

0,014
7,247

1

Exakt sig. (1fördelning)

0,014

0,007

50

Tabell 6 Chi-två-test mellan kön och känslosamhet av en reklam

I Chi-två-testet kommer automatiskt med flera sambandsanalyser och av dessa
kommer Fishers exakta test med då antalet respondenter är litet. För att kunna se
huruvida det finns ett samband krävs det att signifikansnivån är under 0,05. Alla dessa
tester ger oss ett resultat p < 0,05. Heidel (u.d.) menar ändå att Fishers exakta test är
den analysmetoden som rekommenderas att använda då antalet respondenter är litet på
åtminstone ett av svarsalternativen. Flera av de andra chi-två-testen kräver fler
respondenter per svar för att kunna ge korrekta resultat. I frågeställningen om
respondenten känt sig känslosam efter att ha sett en reklam svarar endast 6 stycken nej,
och därför lämpar sig Fishers exakta test bra som analysmetod. Eftersom Fishers
exakta test ger ett resultat på 0,014 både i 2-fördelning och 1-fördelning så visar det
att ett samband mellan kön och känslosam reklam finns.

6.5 Sammanfattning av resultatet
I resultatet kan det konstateras att en reklam med sadvertising generellt påverkar
respondenterna mer än en reklam utan känslor. En video med sadvertising är med
tilltalande, gör att respondenten fattar större intresse för varumärket, gör att
respondenten mer sannolikt pratar om varumärket med andra och gör att respondenten
mer sannolikt agerar. Däremot lutar det mer mot att ett köpbeslut inte fattas mer av
sadvertising än en reklam utan känslor. Dessutom finns det små skillnader i
påverkandet hos kvinnor och män, där kvinnor generellt tar mer till sig av sadvertising
än vad män gör. Det här påvisades även i chi-två-testet där det kunde bevisas att det
finns ett samband mellan kön och huruvida man blir känslosam av en reklam.

66

7 Analys av resultatet
För att kunna besvara avhandlingens forskningsfrågor och avgöra hypotesernas
giltighet i det sista kapitlet krävs det att det presenterade resultatet har en koppling till
tidigare forskningar. Analysen grundar sig på den teoretiska referensramen och det
empiriska resultatet. Teorin som presenteras i kapitlen 2-4 ska därför kunna användas
för enkätresultatet i kapitel 6.

7.1 Sadvertising mer effektivt
Det finns flera teorier och forskningar som tyder på att sadvertising är en effektiv
marknadsföringsmetod då varumärken vill nå ut till människan. Kotler et al. (2010)
talar om vikten av att använda sig av känslor i marknadsföring för att kunna öka
intresse hos eventuella konsumenter. Likaså finns det en studie av Weiss (1952) som
är gjord för längesen som visar att lyckliga slut i en reklam har en positiv effekt på
människan. Enligt det empiriska resultatet kan följande konstateras:
•

Sadvertising tilltalar oss mer än en reklam utan känslor

•

Vi fattar ett större intresse för ett varumärke av sadvertising än av en reklam
utan känslor

•

Vi pratar mer sannolikt om sadvertising än om en reklam utan känslor

•

Vi agerar mer sannolikt av sadvertising än av en reklam utan känslor

Dessa resultat kan även bevisas med hjälp av tidigare forskningar där bl.a. Khuong
och Tram (2015 samt Consoli (2010) i sina studier kommer fram till att känslor i
reklam påverkar varumärkets image. Här kommer även Mizerski och White (1986)
fram till liknande resultat som visar att känslor i marknadsföring gör att konsumenten
känner mer för varumärket.

7.2 Sadvertising och köpbeslut
Att det skulle finnas ett samband mellan sadvertising och köpbeslut finns det olika
teorier om. Här finns det teoretiker (bl.a. Kidwell et al., 2011; Xin & Endong, 2013;
Consoli, 2010) som hävdar att sadvertising kan påverka köpbeslutet ifall reklamen

67
väcker rätt typ av känslor hos konsumenten. Clark (1982) och Isen (1984) har tidigare
varit inne på samma spår och menar att känslan som i så fall väcks måste vara positiv.
När det är fråga om sadvertising finns det nämligen en risk att man får en negativ
känsla av reklamen, trots att slutet är menat att vara lyckligt. Resultatet visar följande:
•

De första videorna (Adidas) visar ett klart negativt resultat, vilket betyder att
sadvertising inte påverkar köpbeslutet

•

De resterande videorna (Elisa och Budweiser) visar ett lågt positivt resultat,
vilket betyder att sadvertising påverkar köpbeslutet aningen mer än en reklam
utan känslor

•

Tillsammans blir medelvärdet för dessa tre videopar -0,03, vilket är ett svagt
negativt samband som innebär att det lutar aningen mer mot att sadvertising
inte påverkar köpbeslutet

I och med att sambandet mellan sadvertising och köpbeslut är på minussidan och
nästintill obefintligt finns det inget bevis på att sadvertising skulle vara en avgörande
faktor på köpbeslut. Även teorierna kring detta varierade där bl.a. Clarks (1982) och
Isens (1984) teorier kring att känslan uppfattas mer som negativ än positiv kan spela
en roll.
Utgående från de öppna svaren (presenterade i kapitlen 6.2.1, 6.2.2 och 6.2.3) finns
det även tecken på att personliga preferenser är avgörande. Någon svarar att
sadvertising-reklamen gjorde att de inte kunde fokusera på varumärket, utan att fokuset
blev mer på den sorgliga historien och en annan säger att de inte alls kunde koppla
varumärket till reklamen, vilket gör att en mer informativ och icke-känslosam reklam
skulle vara mer effektiv för deras köpbeslut. Babin och Darden (1998) menar att det
finns stor en sannolikhet att personliga värderingar och intressen har en avgörande roll
i huruvida man tar åt sig av känslor i reklam. Detta kan därmed vara en orsak till att
resultatet inte blev starkt vare sig positivt eller negativ. Det påvisas med andra ord
inget samband mellan sadvertising och köpbeslut.
Den teoretiska modellen som togs fram ut teorin i kapitel 4.8 kan därför utgående från
resultatet ändras till följande:

68

Bild 9 Resultatanalys av sadvertisings påverkan på varumärkets image och köpbeslut

I jämförelse med den tidigare presenterade modellen (Bild 4 på s. 36) framhävs här
personliga prioriteringar som en viktigare faktor inför köpbeslut. Det direkta
sambandet mellan sadvertising och köpbeslut försvinner i och med att ett samband inte
kan bevisas. Däremot finns ett svagt samband mellan varumärkets image och
köpbeslut kvar i och med att flera kommenterar att köpbeslutet kan påverkas av hur
bra man uppfattar varumärket i sadvertisingen. Ifall varumärket kan kopplas till
reklamen finns det större sannolikhet att sadvertising denna väg kan påverka
köpbeslutet.

7.3 Könsskillnader i sadvertising
Män och kvinnor sägs till viss mån kunna påverkas av känslor på olika sätt. Enligt
Kring och Gordon (2008) är kvinnor snabbare att prata om känslor än män. Även Snell
et al. (1989) menar att kvinnor har närmare till känslor och deras studie visar att
kvinnor är bättre på att ta känslor till sig. Däremot menar Babin och Darden (1998) att
personlighet, egna intressen och egna värderingar är något som påverkar
känslouppfattningen mer. Enligt chi-två-testets resultat i den här avhandlingen finns
det bevis på att det finns ett samband mellan kön och uppfattningen av sadvertising.
Även videovis svarar kvinnor och män olika, där det klart syns att kvinnornas svar i så
gott som alla svarsalternativ lutar mer mot sadvertising än männens.

69
Budweisers reklam är den enda av reklamparen där de drar sig starkt mot
videoreklamen utan känslor, dvs. Whassup!-reklam. I Adidas och Elisas reklamer
anser både männen och kvinnorna att sadvertising-reklamen bättre gällande både
tilltal, intresse, att prata om och agerande. När det gäller köpbeslutet anser både
kvinnorna och männen att Adidas video utan sadvertising är mer lockande, medan
Elisas video med sadvertising är den som de gillar bättre. Trots att både männen och
kvinnorna drar sig mot sadvertising-reklamen ser man ändå att männens jämförelsetal
ofta är lägre vilket innebär att männen trots allt har lite lägre sannolikhet att gilla
sadvertising-videon mer.

7.4 Sammanfattning av analysen
I analysen har det empiriska resultatet kopplats ihop med tidigare forskningar för att
komma fram till en analys av resultatet. I analysen har en ny modell tagits fram
utgående från den teoretiska modellen som tidigare presenterades. I övrigt presenteras
slutsatser om resultatet i följande kapitel där en återkoppling till både forskningsfrågor
och hypoteser görs.

70

8 Diskussion
Syftet med den här avhandlingen var att utreda hur känslor i marknadsföring påverkar
konsumentens intresse för varumärket och huruvida sadvertising mer sannolikt leder
till ett köpbeslut, igenkänning eller någon annan positiv känsla för varumärket än
marknadsföring utan känslor. Genom att göra en empirisk undersökning med 50
respondenter kunde forskningsfrågorna besvaras och hypoteserna valideras eller
förkastas.
I denna studie har det klargjorts att personliga prioriteringar spelar stor roll när det
kommer till hur konsumenten påverkas av sadvertising, även om kvinnor i denna
studie dras mer till sadvertising än män. Därtill finns det antydningar att sadvertising
påverkar varumärket mer positivt än en reklam utan känslor i den mån att konsumenten
fattar ett större intresse för varumärket, pratar mer sannolikt med andra om och agerar
mer sannolikt av en sadvertising-reklam. Däremot finns det inte bevis för att
köpbeslutet direkt skulle påverkas mer av sadvertising. I längden finns det dock skäl
att tro att sadvertising kan ha en avgörande effekt även på köpbeslutet i och med att
varumärkesimagen förstärks mer av sadvertising än en reklam utan känslor.

8.1 Återkoppling till forskningsfrågor
De teoretiska forskningsfrågorna som presenterades i kapitel 1.2 besvaras i
teorikapitlen 2–4, medan de empiriska forskningsfrågorna besvaras i resultatet i kapitel
6 och i analysen i kapitel 7. En sammanfattad återkoppling till forskningsfrågorna
följer nedan.
•

F1: Vad är sadvertising?
och

•

F2: Vad är reklam i videoformat?

Dessa två forskningsfrågor besvaras i kapitlen 2-4 som behandlar känslor, videoreklam
och sadvertising. Genom en sammanfattning i kapitel 4.7 skapas även en teoretisk
modell som utgår ifrån sadvertisingens påverkan på både varumärkets image och
köpbeslut. I teorin framkommer förutom att sadvertising påverkar varumärkets image

71
positivt (Khuong & Tram, 2015; Consoli, 2010) och att sadvertising kan påverka
köpbeslutet (Kindwell et al., 2011) även att personliga prioriteringar och värderingar
kan spela en roll (Babin & Darden, 1998) i hur mycket sadvertising i slutändan
påverkar köpbeslutet.
•

F3: Är en sadvertising-reklam mer lönsam för varumärket än en videoreklam
utan känslor?

I den första empiriska forskningsfrågan visar resultatet på ett nästintill nollresultat,
vilket innebär att det inte finns indikationer på att sadvertising skulle påverka
köpbeslutet. Ur den aspekten är en sadvertising-reklam inte mer lönsam än en reklam
utan känslor. När det å andra sidan gäller en sadvertising-reklam och huruvida den
tilltalar oss mer än en reklam utan känslor, gör att vi fattar ett större intresse för
varumärket, gör att vi agerar mer än en reklam utan känslor, gör att vi mer sannolikt
pratar med andra påvisas ett positivt samband. Därmed kan man säga att sadvertising
är mer effektiv än en reklam utan känslor, förutom i de fall då det gäller att fatta ett
direkt köpbeslut. Då vill konsumenten hellre se en direkt marknadsföring av en
produkt för att kunna fatta ett köpbeslut genast.
I det långa loppet kan sadvertising däremot leda till köpbeslut. (Babin & Darden, 1998)
Eftersom det visar sig att konsumenten fattar ett starkare intresse för varumärket
genom sadvertising-reklamen, kan det betyda att hen väljer att köpa något i ett senare
skede. Det går därför inte att utesluta att sadvertising inte skulle leda till ökat mervärde
vid köpbeslut, men vi vet att ett köpbeslut mer sannolikt fattas längre fram istället för
genast då reklamen setts.
”People don’t care about brands, they care about the feeling it creates” sades av
Klarnas representant Carl Adam Frisk (2020) under Meltwaters webinar om digital
marknadsföring. Klarna har allt mer satsat på att förmedla en känsla med sin
marknadsföring – något som de säger har gett resultat. De flesta varumärken vi
använder oss av är varumärken som på något sätt får oss att känna något speciellt och
därför kommer känslor framför allt långsiktigt vara viktiga för varumärket.

72
•

F4: Finns det könsskillnader i uppfattningen och mottagandet av sadvertising?

I den andra empiriska forskningsfrågan får jag ett resultat utgående från ett chi-två-test
som visar att det finns ett samband mellan kön och sadvertising, och att det därmed
råder skillnader i uppfattningen av sadvertising beroende på vilket kön man är. Efter
en titt i resultat ser man stora variationer i svaren, men i och med att männens
jämförelsetal generellt är längre än kvinnornas kan vi påstå att det finns könsskillnader
i uppfattningen och mottagandet av sadvertising.
Fisher och Dubé (2005) anser att det inte finns någon biologisk orsak till att kvinnor
skulle känna på ett annorlunda sätt, utan att det precis som Babin och Darden (1998)
också säger handlar om att alla är lika benägna till att vara känslosamma. Babin och
Darden poängterar även att känslosam marknadsföring långt handlar om egna
intressen, om vad konsumenten är intresserad av att se på. Däremot visar resultatet i
den här studien att kvinnor skulle ha annan uppfattning än män gällande sadvertising,
och enligt Kring och Gordon (2008) samt Snell et al. (1989) finns det studier på att
kvinnor skulle uppfatta känslor på annat sätt än män, vilket verifierar min studies
resultat.

8.2 Återkoppling till hypoteser
Hypoteserna presenterades i kapitel 4.9 efter sammanfattningen av teorin. Resultatet
och analysen i kapitel 6-7 fungerar som ett stöd för hypotesernas validering eller
förkastning.
•

H1: Sadvertising har större effekt på kvinnor än män

Med hjälp av resultatredovisningen och ett chi-två-test i kapitel 6.4 kan det konstateras
att det finns ett samband mellan kön och huruvida man blir känslosam av en reklam.
Nollhypotesen bör vara över 0,05 (p > 0,05) och resultatet ger oss talet 0,014.
Sambandet visar sig vara mer positivt för kvinnor än män och därför kan vi utgående
från detta validera hypotesen.

73
•

H2: Sadvertising påverkar varumärkets image mer positivt än en videoreklam
utan känslor

Respondenternas uppfattning om sadvertising-reklamerna visar ett positivt resultat för
varje exempel, vilket betyder att sadvertising-reklamen föredras framom reklamen
utan känslor. Respondenterna anser att sadvertising tilltalar dem mer och gör att de
fattar ett större intresse för varumärket, pratar mer sannolikt med andra om och agerar
mer sannolikt av. Därmed kan hypotesen valideras.
•

H3: Sadvertising i videoreklam gör att konsumenten mer sannolikt fattar ett
köpbeslut än en videoreklam utan känslor

Sambandet mellan sadvertising och köpbeslut är nästintill noll och gör att det därför
inte finns indikationer på att sadvertising skulle ha en påverkan på ett direkt köpbeslut.
Därmed förkastas den här hypotesen.

8.3 Rekommendationer till varumärken
I och med att reklam med sadvertising påverkar ett varumärke positivt är det här något
som varumärken och företag får överväga att använda sig mer av. Tidigare forskning
visar att känslor i marknadsföring spelar allt större roll (Schmitt, 1999) och i takt med
det har konsumtion blivit en sinnesupplevelse snarare än ett direkt köp. Sadvertising
må vara ett nytt och oetablerat begrepp, men känslosam marknadsföring har redan
funnits hos oss en längre tid. Att reklam ska vara känslosam och meningsfull är något
som ökar i takt med att konsumenterna vill känna mer tillsfredsställelse, rus och
personlig koppling till varumärket (Balch, 2014). Genom en implementering av
sadvertising når man konsumenterna mer personligt och det uppvisas även i denna
forskning där det indikeras att sadvertising i det långa loppet har en positivare effekt
på konsumenten än en reklam utan känslor.
Om företag däremot vill marknadsföra en specifik produkt eller tjänst för att få den
såld lönar det sig att involvera den i reklamen. Sadvertising påverkar en konsuments
image av varumärket, men för att på riktigt sälja något specifikt är det bra att presentera
produkten eller tjänsten på något vis.

74

8.4 Kritisk granskning
Enkäten delades på mina egna sociala medier och fick även spridning via bekantas
kanaler. Trots att jag fick svar av 50 respondenter kunde resultatet ha varit annorlunda
om dessa respondenter var utifrån min bekantskapskrets. Även det faktum att de allra
flesta var i den tredje åldersgruppen, dvs. födda 1992–1996, gör att resultatet är mer
specifikt för denna åldersgrupp än för hela Y-generationen. Svaren skulle ha kunnat
samlas in så att antalet respondenter skulle ha varit lika stort från varje åldersgrupp för
att kunna få ett resultat som representerar hela Y-generationen bättre. Detsamma gäller
antalet män och kvinnor, eftersom manliga respondenter var underrepresenterade.
Valet att videor skulle också ha kunnat gjorts noggrannare. Det finns forskning som
säger att män dras till videor där män är närvarande och kan lättare relatera till dem
(Fisher & Dubé, 2005). Genom att välja videor där båda könen är representerade och
ingendera av videorna är varken mer maskulina eller feminina skulle resultatet
antagligen se annorlunda ut. Flera manliga respondenter nämnde att Budweisers
Whassup!-reklam var mer lockade i och med att de kunde koppla den till sitt eget liv
då de dricker öl med sina kompisar. Genom mer neutrala videor skulle varken kvinnor
eller män känna en stark koppling till något specifikt, utan då skulle resultatet kunna
baseras mer på vilka känslor som väcks eller inte väcks.
En annan tanke är att valet av videor skulle ha kunnat göras så att bara en specifik
bransch är presenterad. Nu presenteras tre varumärken från tre olika branscher, men
att fokusera på en specifik bransch hade eventuellt gett ett resultat som visat mer
rättvisa.
Att mäta eventuella könsskillnader är ett ämne som ’inte känns så 2021’ att göra. Det
finns stora skillnader i hur människor upplever känslor och att sätta människor i fack
enligt kön känns fel – en del är helt enkelt mer känslosamma än andra oberoende kön.
Detta är något som kan påverka vilken effekt sadvertising egentligen har på olika
människor. Därför skulle jag gärna ha forskat i hur känslosam respondenten generellt
anser att hen är på en skala 1–10, för att sedan bättre kunna avgöra ifall en respondent
som ligger lågt på känsloskalan påverkas mindre av sadvertising och vice versa. Detta
skulle ha gett ett intressant resultat som visar om sadvertising bättre når ut till personer
som är mer känslosamma.

75

8.5 Förslag till fortsatt forskning
Marknadsföringsbranschen är under en ständig förändring (Schmitt, 1999) och denna
forskning är väldigt aktuell för stunden. Att konsumenter just nu vill känna en
personlig koppling till varumärket är något varumärken med hjälp av känslor kan
åstadkomma. Utgående från min kritiska granskning skulle denna forskning kunna tas
vidare genom att fördjupa sig i hur konsumentens känsloskala och den personliga
benägenheten för känslosamhet kan påverka huruvida hen uppfattar sadvertising.
Denna forskning är gjord ur ett konsumentperspektiv, men genom att vända
forskningen och se på sadvertising ur ett företagsperspektiv skulle man även få fram
konkreta siffror och resultat på huruvida ett företags användning av sadvertising har
gett dem ett mervärde.

76

Litteraturförteckning
Aaker, D. A., Stayman, D. M. & Vezina, R., 1988. Identifying feelings elicited by
advertising. Psychology & Marketing, 5(1), pp. 1-16.
Achar, C., So, J., Agrawal, N. & Duhachek, A., 2016. What we feel and why we buy:
the influence of emotions on consumer decision-making. Current Opinion in
Psychology, Volym 10, pp. 166-170.
Allen, C. T., Machleit, K. A. & Kleine, S. S., 1992. A comparison of attitudes and
emotions as predictors of behavior at diverse levels of behavioral experience.
Journal of Consumer Research, Volym 18, pp. 493-501.
Babin, B. J. & Darden, W. R., 1998. Negative emotions in marketing research: affect
or artifact?. Journal of Business Research, 42(3), pp. 271-285.
Balch, O., 2014. The rise of 'sadvertising': why social good marketing works.
[Online]
Available at: https://www.theguardian.com/sustainable-business/sadvertising-socialgood-marketing-business-brands
[Använd 10 december 2020].
Bateson, J. E. G. & Hui, M. K., 1994. Public service advertisements: emotions and
empathy guide prosocial behavior. Jounal of Marketing, Volym 58, pp. 56-70.
Bateson, J. G. & Hui, M. K., 1992. The ecological validity of photographic slides
and videotapes in simulating the service setting. Journal of Consumer Reserach,
19(2), pp. 271-281.
Batra, R. & Ray, M. L., 1986. Situational effects of advertising repetition: the
moderation influences of motivation, ability and opportunity to respond. Journal of
Consumer Research, 12(4), pp. 434-445.
Botha, E. & Reyneke, M., 2013. To share or not to share: the role of content and
emotion in viral marketing. Journal of Public Affairs, 13(2), pp. 160-171.
Bradberry, T. & Greaves, J., 2009. Emotional Intelligence 2.0. u.o.:Talentsmart.
Bryman, A. & Bell, E., 2011. Business Research Methods. 3 red. New York: Oxford
University Press.
Bunzeck, N. & Düzel, E., 2006. Absolute coding of stimulus novelty in the human
substantia nigra/VTA. Neuron, 51(3), pp. 369-379.
Bytyci, R., 2014. Understanding the effectiveness of video ads: a measurement study,
Berlin: Technische Universitäit Berlin.
Chakrabathi, R. & Berthon, P., 2012. Gift giving and social emotions: experience as
content. Journal of Public Affairs, 12(2), pp. 154-161.
Christensen, K., 2014. Incidental vs. integral: understanding your emotions. [Online]
Available at: https://www.forbesindia.com/article/rotman/incidental-vs.-integral-

77
understanding-your-emotions/36949/1
[Använd 15 mars 2021].
Chron.com, 2020. Why is there are constant need for change in marketing?. [Online]
Available at: https://smallbusiness.chron.com/there-constant-need-changemarketing-34431.html
[Använd 20 december 2020].
Clark, M., 1982. A role for arousal in the link between feeling states, judgements and
behavior. i: Affect and cognition. Hillsdale: Lawrence Erlbaum Associations, pp.
263-269.
Consoli, D., 2010. A new concept of marketing: the emotional marketing. BRAND.
Broad Research in Accounting, Negotiation and Distribution, 1(1), pp. 1-8.
Dandu, R., 2015. What is brandning and why is it important for your business?.
[Online]
Available at: https://www.brandingmag.com/2015/10/14/what-is-branding-and-whyis-it-important-for-your-business/
[Använd 3 maj 2021].
Descartes, 1649/1988. The passions of the soul. In Cottingham, J., Stoothoof, R. &
Murdoch, D.: Selefted philosophical writings of René Descartes. Cambridge
University Press, Volym 1, pp. 325-403.
Dobele, A. o.a., 2007. Why pass on a viral message? Because the connect
emotionally. Business Horizons, pp. 291-304.
Donovan, R. J. & Rossiter, J. R., 1982. Store atmosphere: an environmental
psychology approach. Journal of Retailing, Volym 58, pp. 34-57.
Dubé, L. & Morgan, M. S., 1996. Trend effects and gender differenes in
retrospective judgments of consumption emotions. Journal of Consumer Research,
23(2), pp. 156-162.
Edell, J. & Burke, M. C., 1987. The power of feelings in understanding advertising
effects. Journal of Consumer Research, Volym 14, pp. 421-433.
Ekman, P., 1993. Facial expressions of emotion. American Psychologist, Volym 48,
pp. 384-392.
Ekman, P., 1999. Basic emotions. i: T. Dalgleish & T. Power, red. The handbook of
cognition and emotion. New York: Wiley & Sons, pp. 45-60.
Ekman, P. & Cordaro, D., 2011. What is meant by calling emotions basic?. Emotion
Review, 3(4), pp. 364-370.
Ekman, P. & Friesen, W. V., 1976. Measuring facial movement. Environmental
Psychology and Nonverbal Behavior, 1(1), pp. 56-75.
Ekman, P., Sorenson, E. R. & Friesen, W. V., 1969. Pancultural elements in facial
displays of emotions. Science, Volym 164, pp. 86-88.
Eliasson, A., 2013. Kvantitativ metod från början. 3 red. Lund: Studentlitteratur AB.

78
Elster, J., 1999. Alchemies of the mind: rationality and the emotions. Cambridge:
Campridge University Press.
Erevelles, S., 1998. The role of affect in marketing. Journal of Business Research,
42(3), pp. 199-215.
Fera, R. A., 2014. The rise of sadvertising why brands are determined to make you
cry. [Online]
Available at: https://www.fastcompany.com/3029767/the-rise-of-sadvertising-whybrands-are-determined-to-make-you-cry
[Använd 10 december 2020].
Fisher, R. J. & Dubé, L., 2005. Gender differences in responses to emotional
advertising: a social desirability perspective. Journal of Consumer Research, 31(4),
pp. 850-858.
Frisk, C. A., 2020. Meltwater Social Summit 2020: Klarna, Online: u.n.
Fryer, B., 2003. Storytelling that moves people. [Online]
Available at: https://hbr.org/2003/06/storytelling-that-moves-people#
[Använd 3 maj 2021].
Gardner, M. P., 1985. Mood stated and consumer behavior: a critical review. Journal
of Consumer Research, Volym 12, pp. 281-300.
Gardner, M. P., 1985. Mood states and consumer behavior: a critical review. Journal
of Consumer Research, 12(3), pp. 281-300.
Goldsmith, K., Cho, E. K. & Dhar, R., 2012. When guilt begets pleasure: the positive
effect of a negative emotion. Journal of Marketing Research, Volym 49, pp. 872881.
Hale, J., 2019. More than 500 hours of content are now being uploaded to Youtube
every minute. [Online]
Available at: https://www.tubefilter.com/2019/05/07/number-hours-video-uploadedto-youtube-per-minute/
[Använd 3 februari 2021].
Ha, L. & McCann, K., 2008. An integrated model of advertising clutter in offline and
online media. International Journal of Advertising, 27(4), pp. 569-592.
Hanson, D. & Grimmer, M., 2007. The mix of qualitative and quantitative research
in major marketing journals, 1993‐2002. European Journal of Marketing, 41(1/2),
pp. 58-70.
Havlena, W. J., Holbrook, M. B. & Lehmann, D. R., 1989. Assessing the validity of
emotional typologies. Psychology and Marketing, Volym 8, pp. 19-42.
Heale, R. & Twycross, A., 2015. Validity and reliability in quantitative studies.
Evidence Based Nursing.
Heidel, E., u.d. Fisher's Exact Test. [Online]
Available at: https://www.scalestatistics.com/fishers-exact-test.html
[Använd 24 mars 2021].

79
Hess, U. & Hareli, S., 2017. The social sign value of emotions: The role of
contextual factors in social inferences from emotional displays. i: J. Russell & J.
Fernandez-Dols, red. The psychology of facial expressions. New York: Oxford
University Press, pp. 375-392.
Izard, C. E., 1971. The face of emotion. Appleton-Century-Crofts, Volym 23.
Izard, C. E., 2011. Forms and functions of emotions: Matters of emotion-cognition
interactions. Emotion review, Volym 3, pp. 371-378.
Jenkins, J. M., Oatley, K. & Stein, N. L., 1998. Human emotions: a reader. 1 red.
USA/UK: Blackwell Publishers Inc.
Johnson, S., 2020. What is ROI?. [Online]
Available at: https://www.businessnewsdaily.com/4659-what-is-roi.html
[Använd 2 maj 2021].
Khuong, M. N. & Tram, V. N. B., 2015. The effects of emotional marketing on
consumer product perception, brand awareness and purchase decision - a study in Ho
Chi Minh City, Vietnam. Jounal of Economics, Business and Management, 3(5), pp.
524-530.
Kidwell, B., Hardesty, D. M., Murtha, B. R. & Sheng, S., 2011. Emotional
intelligence in marketing exchanges. Journal of Marketing, Volym 75, pp. 78-95.
Kim, N. Y. & Shyam, S. S., 2010. Relevance to the rescue: can 'smart ads' reduce
negative response to online ad clutter?. Jounalism and Mass Communication
Quarterly, 87(2), pp. 346-362.
Kotler, P., Kartajaya, H. & Setiawan, I., 2010. Marketing 3.0 - From products to
customers to human spirit. New Jersey: John Wiley & Sons Inc..
Kring, A. M. & Gordon, A. H., 1998. Sex differences in emotion: expression,
experience, and psychology. Journal of Personality and Social Psuchology, Volym
74, pp. 683-703.
Levenson, R. W., 1994. Human emotion: A functional view. i: P. Ekman & R.
Davidson, red. The nature of emotion: Fundamental questions. New York: Oxford
University Press, pp. 123-126.
Li, H. & Lo, H.-Y., 2015. Do you recognize its brand? The effectiveness of in-stream
video advertisements. Journal of Advertising, 44(3), pp. 208-218.
Lim, J. S., Ri, S. Y., Egan, B. D. & Biocca, F. A., 2015. The cross-platform
synergies of digital video advertising: implications for cross-media campaigns in
television, internet and mobile TV. Computers in Human Behavior, Volym 48, pp.
463-472.
Malin, G., 2010. Is it still considered reading? Using digital video storytelling to
engage adolescent readers. The Clearing House, 83(4), pp. 121-125.
Martin, L. L., Ward, W. D., Achee, J. W. & Wyer, R. S., 1993. Mood as input:
people have to interpret the motivational implications of their moods. Journal of
Personality and Psychology, Volym 64, pp. 317-326.

80
Mavondo, F. T., 2004. Learning orientatation and market orientation. European
Journal of Marketing, 39(11), pp. 1235-1263.
Mizerski, R. W. & White, J. D., 1986. Understanding and using emotions in
advertising. Journal of Consumer Marketing, 3(4), pp. 317-326.
Moore, R. S., Stammerjohan, C. A. & Coulter, R. A., 2005. Banner advertiser-web
site context congruity and color effects on attention and attitudes. Journal of
Advertising, 34(2), pp. 71-84.
Morris, L., 2014. Sadvertising: why making people cry works. [Online]
Available at: https://www.clickz.com/sadvertising-why-making-people-cryworks/10350/
[Använd 11 december 2020].
Myllymäki, I., 2018. Minkä ikäisenä kulutat eniten rahaa? Tutkimus selvitti. [Online]
Available at: https://www.voice.fi/ilmiot/a-159901
[Använd 4 februari 2020].
Nikolovska, H., 2021. 60+ SEO statistics to help you rank #1 in 2021 - SEO
Tribunal. [Online]
Available at: https://seotribunal.com/blog/stats-to-understand-seo/
[Använd 30 januari 2021].
Nwokah, N. G. & Ahiauzu, A. I., 2009. Emotional intelligence and marketing
effectiveness. Marketing Intelligence & Planning, 7(27), pp. 864-881.
Oatley, K. & Johnson-Laird, P. N., 1996/1998. The communicative theory of
emotions. i: J. M. Jenkins, K. Oatley & N. L. Stein, red. Human emotions: a reader.
USA/UK: Blackwell Publishers Inc., pp. 84-97.
O'Shaughnessy, J. & O'Shaughnessy, N. J., 2003. The marketing power of emotion.
New York: Oxford University Press.
Panksepp, J. & Watt, D., 2011. What is basic about basic emotions? Lasting lessons
from affective neuroscience. Emotion Review, Volym 3, pp. 387-396.
Pedersen, M., 2015. Best practices: what is the optimal length for video content?.
[Online]
Available at: https://adage.com/article/digitalnext/optimal-length-videocontent/299386
[Använd 30 januari 2021].
Pera, R. & Viglia, G., 2016. Exploring how video digital storytelling build
relationship experiences. Psychology & Marketing, 33(12), pp. 1142-1150.
Pieters, R. & Bijmolt, T. H. A., 1997. Consumer memory for television advertising: a
field study of duration, serial position and competition effects. Journal of Consumer
Research, 23(4), pp. 362-372.
Porat, R., Halperin, E., Mannheim, I. & Tamir, M., 2016. Together we cry: social
motives and preferences for group-based sadness. Cogn Emot, Volym 30, pp. 66-79.

81
Pramanik, R. & Prakash, G., 2010. Marketable surplus and marketing efficiency of
vegetables in Indore district: a micro-level study. Journal of Agricultural Economics,
7(3), pp. 84-93.
Prinz, J., 2004. Which emotions are basic?. i: D. Evans & P. Cruse, red. Emotion,
Evolution and Rationality. u.o.:Oxford University Press.
Quintana, A., 2016. How marketing ideas have changed over the last 100 years.
[Online]
Available at: https://www.bridgesstrategies.com/blog/how-marketing-ideas-havechanged-over-the-last-100-years
[Använd 20 oktober 2020].
Roothman, M., 2018. The importance of visual storytelling. [Online]
Available at: https://www.woodwing.com/en/blog/the-importance-of-visualstorytelling
[Använd 2 februari 2021].
Rosqvist, S., 2017. Pidetään yhtä!. [Online]
Available at: https://www.kupli.fi/pidetaan-yhta/
[Använd 19 februari 2021].
Russell, J. A., 1980. A circumplec model of affect. Journal of Personality and Social
Psychology, Volym 39, pp. 1161-1178.
Russell, J. A. & Pratt, G., 1980. A description of the affective quality attributed to
environments. Journal of Personality and Social Psychology, Volym 38, pp. 311322.
Salovey, P. & Mayer, J. D., 1990. Emotional intelligence. Imagination, Cognition
and Personality, Volym 9, pp. 185-211.
Salovey, P. & Mayer, J. D., 1997. What is emotional intelligence?. i: P. Salovey &
D. Sluyter, red. Emotional development and emotional intelligence: Educational
implications. New York: Basic Books, pp. 3-31.
Schmitt, B. H., 1999/2008. Experiental Marketing. i: Hultén, Broweus & van Dijk,
red. Sinnesmarknadsföring. Malmö: Liber AB, pp. 35-41.
Sinek, S., 2010. TEDX Talk: How great leaders inspire action. [Online]
Available at: https://www.youtube.com/watch?v=qp0HIF3SfI4
[Använd 2 maj 2021].
Snell, W. E. o.a., 1989. Men's and women's emotional disclosures: the impact of
disclosure recipient, culture, and the masculine role. Sex Roles, Volym 21, pp. 467486.
Tamir, M., 2009. Differential preferences for happiness: extraversion and traitconsistent emotion regulation. J Pers Soc Psychol, Volym 77, pp. 447-470.
Tamir, M. o.a., 2016. Desired emotions across cultures: a value-based account. J
Pers Soc Pshycol, Volym 111, pp. 67-82.

82
Techopedia.com, 2020. Sadvertising. [Online]
Available at: https://www.techopedia.com/definition/30252/sadvertising
[Använd 3 maj 2021].
Thompson, D., 2018. TEDX Talks: The four-letter code to selling anything. [Online]
Available at:
https://www.ted.com/talks/derek_thompson_the_four_letter_code_to_selling_anythi
ng
[Använd 10 december 2020].
Thrane, C., 2019. Kvantitativ metod - En praktisk introduktion. 1 red. Lund:
Studentlitteratur AB.
Waites, C., 2020. Why storytelling is important in marketing 2020. [Online]
Available at: https://www.honchosearch.com/blog/digital-content/why-storytellingimportant-marketing-2020/
[Använd 3 maj 2021].
Wedel, M. & Pieters, R., 2007. A review of eye-tracking research in marketing.
Review of Marketing Research, Volym 4, pp. 123-147.
Weiss, J., 1952. Crying at the happy ending. The Psychology Review, Volym 39, p.
338.
Wilhelm, J., 1995. You gotta be the book: Teaching engaged and reflective reading
with adolescents. New York: Teachers College Press.
Xin, X. & Endong, Z., 2013. The motivation buying behavior influence the Chinese
people purchase Apple's merchandise: a survey of Apple Store in China. Journal of
Medical Science and Clinical Research, 1(5), pp. 209-221.

83

Tabellförteckning
Tabell 1 Grundläggande känslor enligt olika forskare ........................................................... 10
Tabell 2 Emotionell intelligens och uppfattning av känslor .................................................. 31
Tabell 3 Känslors studerade effekt på varumärkets image och köpbeslut ............................. 37
Tabell 4 Sammanfattning av resultat för videorna ................................................................. 51
Tabell 5 Könsskillnader i sadvertising ................................................................................... 62
Tabell 6 Chi-två-test mellan kön och känslosamhet av en reklam......................................... 65

Bildförteckning
Bild 1 The Big Six - våra grundläggande känslor .................................................................. 11
Bild 2 Marknadsföringens effektivet - faktorer som har positiv effekt på resultatet ............. 25
Bild 3 Modell med känslomotpoler av Russell och Pratt (1980) ........................................... 28
Bild 4 Teoretisk modell av sadvertisingens påverkan på varumärkets image och köpbeslut 36
Bild 5 Åldersfördelningen bland respondenterna .................................................................. 49
Bild 6 Sadvertising i Adidas reklamer ................................................................................... 52
Bild 7 Sadvertising i Elisas reklamer ..................................................................................... 55
Bild 8 Sadvertising i Budweisers reklamer ............................................................................ 57
Bild 9 Resultatanalys av sadvertisings påverkan på varumärkets image och köpbeslut ........ 68

Bilaga 1

Enkätens uppbyggnad och frågor
Grundläggande frågor:
-

Vilken åldersgrupp hör du till?
o Född 1980-1985
o Född 1986-1991
o Född 1992-1996
o Annan åldersgrupp

-

Vilket kön definierar du dig som?
o Kvinna
o Man
o Annat
o Vill inte säga

Varumärkens anvädning av sadvertising
Här nedan kommer exempel på tre varumärken med två videoreklamer vardera. Titta på reklamerna parvis och
svara därefter på frågorna för respektive varumärke i den ordning de kommer på enkäten.

1. Adidas
1A. Adidas: Break free (2016)
Videolänk: https://www.youtube.com/watch?v=gXfLl3qYy0k
1B. Adidas: Ultraboost (2021)
Videolänk: https://www.youtube.com/watch?v=8VxwSDAezqg
Vilkendera av Adidas reklamer (1A eller 1B)…

Frågor med fem svarsalternativ (1. Definitivt B, 2. Lutar mer mot B, 3. Kan inte säga, 4. Lutar mer
mot A, 5. Definitivt A)

o
o
o
o
o

Tilltalar dig mer
Gör att du fattar ett större intresse för varumärket
Pratar du mer sannolikt med andra om
Agerar du mer sannolikt av (t.ex. gillar och följer på sociala medier)
Fattar du mer sannolikt ett köpbeslut av

Öppen fråga:
Berätta fritt om hur Adidas reklamer påverkade dig på olika sätt.
2. Elisa
2A. Elisa: Pidetään yhtä (2017)
Videolänk: https://www.youtube.com/watch?v=_XfCwJowN1U
2B. Elisa: Missionaries ja tahaton harhautus (2017)
Videolänk: https://www.youtube.com/watch?v=BwxjyOcyYIM

Vilkendera av Elisas reklamer (2A eller 2B)…
Frågor med fem svarsalternativ (1. Definitivt B, 2. Lutar mer mot B, 3. Kan inte säga, 4. Lutar mer
mot A, 5. Definitivt A)

o
o
o
o
o

Tilltalar dig mer
Gör att du fattar ett större intresse för varumärket
Pratar du mer sannolikt med andra om
Agerar du mer sannolikt av (t.ex. gillar och följer på sociala medier)
Fattar du mer sannolikt ett köpbeslut av

Öppen fråga:
Berätta fritt om hur Elisas reklamer påverkade dig på olika sätt.

3. Budweiser
3A. Budweiser: Puppy love (2014)
Videolänk: https://www.youtube.com/watch?v=YE-tw1aFIeg
3B. Budweiser: Whassup (1999)
Videolänk: https://www.youtube.com/watch?v=ikkg4NobV_w
Vilkendera av Budweisers reklamer (2A eller 2B)…

Frågor med fem svarsalternativ (1. Definitivt B, 2. Lutar mer mot B, 3. Kan inte säga, 4. Lutar mer
mot A, 5. Definitivt A)

o
o
o
o
o

Tilltalar dig mer
Gör att du fattar ett större intresse för varumärket
Pratar du mer sannolikt med andra om
Agerar du mer sannolikt av (t.ex. gillar och följer på sociala medier)
Fattar du mer sannolikt ett köpbeslut av

Öppen fråga:
Berätta fritt om hur Budweisers reklamer påverkade dig på olika sätt.

4. Har du någon gång känt dig känslosam efter att ha sett en reklam? (Ta inte
reklamerna på förra sidan i beaktande)
o Ja
o Nej

Om respondenten svarade nej på fråga 4 avslutas enkäten, om respondenten svarade ja
kommer hen till följande flervalsfrågor:
5A. På vilket/vilka sätt har en känslosam reklam påverkat dig positivt?
 Jag har fattat intresse för ett varumärke (eller produkt/tjänst) efter
att ha sett en känslosam reklam
 Jag har köpt något efter att ha sett en reklam

 Jag har pratat positivt om varumärket (eller produkten/tjänsten)
med andra efter att ha sett en reklam
 Jag har börjat följa ett varumärkes sociala medier eller agerat
(gillat/kommenterat) efter att ha sett en reklam
 En reklam har aldrig påverkat mig positivt
 Övrigt:
5B. Om någon känslosam reklam påverkat dig positivt, vilken/vilka reklamer
är det fråga om?

6A. På vilket/vilka sätt har en känslosam reklam påverkat dig negativt?
 Jag har tappat intresse för ett varumärke (eller produkt/tjänst) efter
att ha sett en reklam
 Jag har bestämt mig för att inte köpa något från varumärket (alt.
returnera något redan köpt) efter att ha sett en reklam
 Jag har pratat negativt om varumärket (eller produkten/tjänsten)
efter att ha sett en reklam
 Jag har avföljt ett varumärke på sociala medier efter att ha sett en
reklam
 En reklam har aldrig påverkat mig negativt
 Övrigt:
6B. Om någon känslosamreklam påverkat dig negativt, vilken/vilka reklamer
är det fråga om?

