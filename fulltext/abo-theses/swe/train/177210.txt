“Känns som tomt i magen... som att det blir svart där”
Barns reflektioner om konflikter i förskolan.
Ida Grandér

Magisteravhandling i specialpedagogik
Fakulteten för pedagogik och
välfärdsstudier
Åbo Akademi
Vasa 2020

Ida Grandér

Abstrakt
Författare

Årtal

Grandér, Ida

2020

Arbetets titel

“Känns som tomt i magen... som att det blir svart där” Barns reflektioner om
konflikter i förskolan
Opublicerad avhandling i specialpedagogik för pedagogie magisterexamen

Sidantal

Vasa: Åbo Akademi, Fakulteten för pedagogik och välfärdsstudier,

53
(60)

Refereat

Enligt den sociokulturella teorin lär sig barn i interaktion med andra. Samtidigt har
även språkutvecklingen en stor betydelse för barns sociala utveckling och
samspelsförmåga. När en konflikt uppstår i leken sätts de sociala och emotionella
färdigheter på prov. Barn har olika erfarenheter av konflikter och använder därmed
också olika konfliktlösningsstrategier. Inom småbarnspedagogik och förskola blir
närvarande vuxna i leken betydande för hur konflikter utspelar sig.
Syftet med avhandlingen är studera hur barn reflekterar kring konflikter i den sociala
kontexten i förskolan. Genom att analysera och studera hur barn reflekterar och
beskriver konflikter, konfliktlösning och personalens bemötande vid
konfliktsituationer besvaras följande forskningsfrågor:
1. Hur reflekterar förskolebarn kring konflikter i förskolan?
2. Hur reflekterar förskolebarn kring personalens bemötande vid konflikter?
Teoretiska referensramen diskuterar barns sociala och emotionella utveckling ur ett
sociokulturellt perspektiv samt barns språkutveckling betonas som en betydande del
i socialt samspel. Studien är kvalitativ och intervju användes som metod för att samla
in data. Sammanlagt intervjuades 57 förskolebarn runtom i Österbotten. I resultatet
framkommer enligt barnens reflektioner att förskolepersonalen är frånvarande vid
den fria leken och personalen använder maktutövning och bestraffningsmetoder som
strategier för konfliktlösning.
Sökord:
early childhood education, preschool, conflict, conflict resolution, social and
emotional learning, förskola, småbarnspedagogik, konflikt, social förståelse,
socioemotionella svårigheter, socialt och emotionellt lärande, konfliktlösning

Ida Grandér

Innehåll
Abstrakt
1 Inledning ....................................................................................................................... 1
1.1 Bakgrund och val av forskningsområde ................................................................. 1
1.2 Syfte och forskningsfrågor ...................................................................................... 4
1.3 Avhandlingens disposition ...................................................................................... 4
2 Teoretisk referensram ................................................................................................. 5
2.1 Centrala begrepp ..................................................................................................... 5
2.2 Barns språkutveckling skapar förutsättningar för socialt samspel .......................... 6
2.2.1 Språkutvecklingen och sociala erfarenheter ..................................................... 7
2.3 Leken och barns sociala samspel ............................................................................ 8
2.3 Barns sociala och emotionella utveckling ............................................................ 10
2.3.1 Vänskapsrelationer ......................................................................................... 11
2.4 Att stöda barns sociala och emotionella utveckling i undervisningen - lärarens
bemötande och roll ...................................................................................................... 12
2.5 Konflikter .............................................................................................................. 14
2.5.1 Konfliktlösning och vuxnas makt .................................................................. 15
2.6 Sammanfattning .................................................................................................... 16
3 Metod .......................................................................................................................... 18
3.1 Val av forskningsansats ........................................................................................ 18
3.2 Intervju som metod ............................................................................................... 18
3.2.1 Barnintervju.................................................................................................... 19
3.2.2 Barnperspektiv och barns perspektiv ............................................................. 20
3.3 Genomförande ...................................................................................................... 22
3.4 Databearbetning och analys .................................................................................. 23
3.5 Kvalitetskriterier ................................................................................................... 23
4 Resultat ....................................................................................................................... 25

Ida Grandér

4.1 Barns uppfattningar om konfliktorsaker i förskolan ............................................. 25
4.2 Barns uppfattningar om konfliktlösningsstrategier ............................................... 29
4.3 Barns uppfattningar om personalens bemötande vid konfliktsituationer ............. 32
4.4 Barns uppfattningar om personalens konfliktlösnings-strategier ......................... 36
4.3 Tolkning och sammanfattning .............................................................................. 42
5 Diskussion ................................................................................................................... 44
5.1 Metoddiskussion ................................................................................................... 44
5.2. Resultatdiskussion ............................................................................................... 46
5.3 Förslag till fortsatt forskning ................................................................................ 50
Litteratur ....................................................................................................................... 51
Bilaga 1
Bilaga 2
Bilaga 3

Ida Grandér

1 Inledning
I det här kapitlet presenteras avhandlingens innehåll och bakgrund. Vidare beskrivs
syftet och forskningsfrågor samt valet av forskningsområde. Slutligen beskrivs
avhandlingens disposition.

1.1 Bakgrund och val av forskningsområde
Psykologiguiden (2019) förklarar konflikt som en sammanstötning eller strid.
Psykologiguiden menar att en konflikt kan vara medveten eller omedveten både
mellan individ men också mellan grupper. Nationalencyklopedin (2019) beskriver
också en konflikt som en sammanstötning som kräver en lösning. Men hur lär vi
oss egentligen att lösa konflikter?

I småbarnspedagogikens personal används uttryck som ”barn som bråkar”, barn
som ”aldrig kan lära sig” eller också barn som inte följer reglerna. Hejlskov Elvén
(2017) nämner att när konflikter upprepas i förskolan behöver personalen se över
problemet och åtgärda det så att konflikten inte uppstår igen, istället för att
reflektera kring vad barnet inte klarar av för att behärska konflikten. Hejlskov Elvén
och Edfelt framhåller också att barn inte lär sig av tillrättavisningar utan behöver
en modell för att lära sig hur de ska göra istället. Att erbjuda barnen en strategi för
att klara konflikten menar Hejlskov Elvén och Edfelt (2017) är den bästa lösningen.
Löwenborg och Palm (2019) hävdar att akademiska lärandet tar upp mest fokus i
skolan och prioriteras medan det sociala och emotionella lärandet skuffas undan,
även om det senare kanske borde prioriteras för att akademiska lärandet ska lyckas
bättre. Löwenberg och Palm (2019) lyfter fram att social och emotionell träning
behövs för att stöda de akademiska färdigheterna och utveckling. De hävdar att
forskning visar att de socioemotionella färdigheterna påverkar elevers välmående
och skolprestationer.

I Grunderna för förskoleundervisningens läroplan (2014) betonas att barnen ska ha
möjlighet att lära sig konfliktlösning samt sociala och emotionella färdigheter. I
1

Ida Grandér

Grunderna för förskoleundervisningens läroplan betonas även barnens delaktighet
som en del i undervisningen. Just på grund av att barnen behöver få vara delaktiga
är det också relevant att fråga dem hur de uppfattar olika fenomen i förskolan.
Personal inom småbarspedagogik och förskola kanske tar för givet att de känner till
hur barnen vill ha det och vad som är bäst för dem, men i själva verket kanske vi
borde fråga barnen mer och ge dem möjligheter att förklara för oss vuxna hur de
upplever saker och ting.

Sommer, Pramling Samuelsson och Hundeide (2011) menar att lärarens roll är lika
viktig i lärande som i lek, vilket inte alltid är synligt i praktiken då lärarna ofta drar
sig undan vid fri lek. Sommer, Pramling Samuelsson och Hundeide poängterar att
lärarens roll är i synnerhet att stöda och inspirera men samtidigt att utmana och
uppmuntra. Kommunikationsprocessen bör även ligga som fokus vid lek menar
författarna. Sommer, Pramling Samuelsson och Hundeide (2011) skriver att de
vuxna behövs i leken för att kunna stödja relationerna och kommunikationen men
också att stöda utvecklingen av värderingar. De lyfter också fram lärarens
medvetenhet om hur barnen lär sig där hen förväntas skapa förutsättningar för att
utmana barns meningsskapande och synliggöra barns erfarenheter samt använda
dem för att lära sig mer och uppleva och erfara nya fenomen. Konfliktlösning och
konfliktlösningsstrategier behöver barnen lära sig enligt Löwenborg och Palm
(2019), precis som Grunderna för förskoleundervisningens läroplan (2014) betonar
att undervisningen ska stödja utvecklingen av de emotionella färdigheterna samt att
barnen ska uppmuntras att hjälpa varandra samt be om hjälp. I texten lyfts fram att
barnen ska uppleva att de får stöd av de vuxna.

Enligt Grunderna för förskoleundervisningens läroplan (2014) ska barnen vara med
och göra upp gemensamma regler och överenskommelser för att lära sig betydelsen
av dem och respektera dem. Målet enligt förskoleundervisningens läroplan är att
stödja

barnens

trygghetskänsla

och

säkerhet.

Grunderna

för

förskoleundervisningens läroplan (2014) framhåller att barnen ska få möjlighet att
uttrycka sig och lära sig att hantera känslor och konflikter. Förskoleundervisningen
ska stödja barnen att förstå värderingar och utveckla sina emotionella färdigheter. I
2

Ida Grandér

Grunderna för förskoleundervisningens läroplan (2014) påpekas även att barnen ska
bemötas med respekt och lära sig vara vänliga mot andra samt att lära sig att
uttrycka sig och hjälpa varandra men även vid behov be om hjälp.

Mitt intresse för barns socioemotionella svårigheter började när jag arbetade i
förskolan. För mig var det just de barnen som väckte mitt specialpedagogiska
intresse. Hur kan jag som lärare stöda ett barn som inte kan kontrollera sina
impulser eller förstår de sociala koderna? Enligt mina egna erfarenheter är
personalens förhållningssätt ofta att barnet måste lära sig att ”bete sig korrekt”
istället för att de försöker förstå situationen som ligger bakom och hjälpa barnet att
lära sig att hantera den. Förskolepersonal kunde vara mer aktiv i den fria leken och
stödja barnens sociala samspel och utveckling där istället. I mitt nuvarande yrke
som speciallärare inom småbarnspedagogik möter jag ofta på personal som berättar
om dessa barn som på något sätt skapar konflikter i gruppen. Det blir då
speciallärarens uppgift att försöka handleda personal samt att hitta både lösningar
och strategier för att få vardagsrutinerna i förskolan att fungera, men framför allt att
stöda barnet på bästa möjliga sätt.

Den här avhandlingen belyser hur barn reflekterar över konflikter, andra barns
beteenden i konflikter och om bråk som uppstår i förskolan. Avhandlingen tar
också

fasta

på

barns

uppfattningar

om

personalens

bemötande

vid

konfliktsituationer. Eide och Winger (2004, s. 60–84) menar att det är relevant att
intervjua barn och att vi borde göra det mer inom småbarnspedagogiken än vad vi
gör. Greene (2009) argumenterar för att det alltid är den vuxnas ansvar att lösa
problemet och inte barnets.

3

Ida Grandér

1.2 Syfte och forskningsfrågor
Syftet med avhandlingen är studera hur barn reflekterar kring konflikter i den
sociala kontexten i förskolan. Genom att analysera och studera hur barn reflekterar
och beskriver konflikter, konfliktlösning och personalens bemötande besvaras
följande forskningsfrågor:

1. Hur reflekterar förskolebarn kring konflikter i förskolan?
2. Hur reflekterar förskolebarn kring personalens bemötande vid konflikter?

1.3 Avhandlingens disposition
Avhandlingens första kapitel beskriver temat och beskriver hur avhandlingen är
upplagd. I andra kapitlet presenteras den teoretiska referensramen och kapitel tre
beskriver hur avhandlingen har gjorts och hur datat samlats in och i kapitel fyra
redogörs resultatet. Diskussion och förslag till fortsatt forskning avslutar
avhandlingen i femte och sista kapitlet.

4

Ida Grandér

2 Teoretisk referensram
I det här kapitlet presenteras den teoretiska referensram som avhandlingen utgår
ifrån. I kapitlet presenteras bland annat hur den sociokulturella teorin ser på barns
sociala samspel och utveckling samt hur barns sociala och emotionella lärande
utvecklas i samspel med andra.

2.1 Centrala begrepp
I detta avsnitt presenteras centrala begrepp som används i avhandlingen för att
förtydliga för läsaren. Begrepp som förklaras är konflikt, socioemotionella
färdigheter, social kompetens och slutligen förklaras varför social förståelse
används i denna studie som samlingsbegrepp.
Konflikt
Psykologiguiden (2019) förklarar konflikt som en sammanstötning eller strid.
Psykologiguiden menar att en konflikt kan vara medveten eller omedveten både
mellan individ men också mellan grupper. Nationalencyklopedin (2019) beskriver
också en konflikt som en sammanstötning som kräver en lösning.

Socioemotionella färdigheter
Psykologiguiden (2019) menar att socioemotionella färdigheter handlar om att veta
vilket beteende som är accepterat, att läsa minspel, gester och tonfall i olika
situationer samt att få någon annan att känna sig välkommen och klara av att hålla
lagom distans. Socioemotionellt lärande definierar Psykologiguiden (2019) som att
lära sig att ge akt på egna och andras känslor i olika sammanhang samt att kunna
kontrollera sina impulser och sin empatiska förmåga men också att välja adekvata
tillvägagångssätt tillsammans med andra och slutligen att bemöta och leva sig in i
andras känsloreaktioner. Löwenborg och Palm (2019, s. 14–16) beskriver
socioemotionella färdigheter kortfattat med empati, känsloreglering, social
medvetenhet, kompisfärdigheter och självmedvetenhet.

5

Ida Grandér

Social kompetens
Stensaasen och Sletta (2004) påstår att det inte finns någon särskild accepterad
definition på social kompetens. De menar att det bara finns studier som har visat
att barn som snabbt kan läsa sociala situationer är inkluderade i större utsträckning
än de barn som är exkluderade. De barnen har en bättre social perception
(uppfattning) och därför skapar de sig en bättre bild av de personer som är
inblandade i samspelet. Psykologiguiden (2019) definierar en person med social
kompetens som någon som känner till normer och regler och har förmåga att
uppfatta andras reaktioner, attityder och kan känna skuld och klara av att hantera
olika sociala situationer. Löwenborg och Palm (2019) menar att social kompetens
är en förutsättning för att klara sig i vardagen och dess utmaningar.
Social förståelse
I avhandlingen har jag valt att använda social förståelse som ett samlingsbegrepp
för barn som har förståelse för den sociala kontexten, sociala och emotionella
färdigheter och förstår andra barns reaktioner i sammanhanget.

2.2 Barns språkutveckling skapar förutsättningar för
socialt samspel
Säljö (2011) beskriver att sociokulturella utvecklingsfaktorer är styrda av
biologiska processer. Säljö menar att enligt sociokulturella teorin utvecklas alla
barn i olika delar av världen relativt lika under samma utvecklingsfaser även om de
lever under skilda kulturella villkor. När barnet börjar kommunicera med sin
omgivning påpekar Säljö att utvecklingen i olika former kommer att bestämmas av
sociokulturella faktorer.
Säljö (2011) hänvisar till Vygotskij som hävdar att genom den sociokulturella
utvecklingen skapar människan hjälpmedel som vi använder i vardagliga situationer
så som fysiska och psykologiska redskap. Psykologiska redskap är det vi använder
för att kommunicera och tänka. Det allra viktigaste redskapet är språket eftersom vi
genom språket blir delaktiga i andras perspektiv och andras erfarenheter förmedlas.
6

Ida Grandér

Språket fungerar som länken mellan samhället och individen menar Vygoskij och
enligt Säljö (2011) är det en av Vygotskijs briljantaste insikter och förklarar att
språket används både som kommunikation och tänkande, som en inre röst.
Säljö (2011) och Stensaasen och Sletta (2004) betonar att språket har stor betydelse
i den sociokulturella processen och utvecklingen. Även om barn i tidig ålder
kommunicerar med andra medel och erfar sociokulturella intryck betonas ändå
språket som det allra kraftfullaste i utvecklingen. Säljö (2011) menar att när barnet
börjar tala lämnar biologin över utvecklingsansvaret till kulturen. Sociokulturella
teorin fäster stor vikt vid språket i människans utveckling (Säljö, 2011).
Jerlang och Ringsted (2008) berättar att vi lär oss först att använda uttryck och
senare lär vi oss att definiera dem, sedan utvecklas språket av erfarenheter i
praxis. De menar att barnet behöver tolka sina egna erfarenheter i en gruppsituation
för att kunna hantera den. Löwenborg och Palm (2019) argumenterar för att språket
hjälper barnen att reglera sina beteenden och impulser och att ordförrådet ger
barnen möjlighet att uttrycka tankar och behov i samspel med andra.

2.2.1 Språkutvecklingen och sociala erfarenheter
Stensaasen och Sletta (2004) förklarar att grupprocesser påverkar oss genom hela
livet. De menar att vårt beteende justeras enligt vem vi är med och våra tolkningar
av hur vi ska bete oss och vad som förväntas av oss. Stensaasen och Sletta säger
att när barn får sina första grupperfarenheter lär de sig att uppfatta världen omkring
sig med tillit och misstro som präglar senare grupperfarenheter.
Säljö (2011) förklarar att genom interaktion med andra lär sig barnet att agera i
samhället. Säljö menar också att genom språket i interaktion med andra bygger vi
upp sociala erfarenheter. Han beskriver att personen för inre samtal med sig själv,
alltså tankar, som gör det möjligt för oss att reglera våra handlingar, analysera vad
som händer och dra slutsatser om hur vi ska agera. Säljö (2011) anser att
erfarenheterna lägger grunden för vårt tänkande och när vi tänker rekonstruerar vi
det vi erfarit. Erfarenheterna vi samlar på oss kan sedan dra slutsatser om hur vi ska
handla i olika situationer.
7

Ida Grandér

Stensaasen och Sletta (2004) diskuterar att självet växer fram på basen av sociala
erfarenheter samt samhällets inverkan i sociala processer men de menar precis
som Jerlang och Ringsted (2008) att barnen tolkar de andra och erfar sin egen bild
av världen. Stensaasen och Sletta (2004) hävdar att samhället har kontrollen över
hur barn utvecklas eftersom både sociala processer och kulturella mönster iakttas
och tolkas. Stensaasen och Sletta poängterar också att impulser som kommer
utifrån tars emot på olika sätt beroende på hur bra barnet känner sig själv och hur
mycket barnet låter sig påverkas.

2.3 Leken och barns sociala samspel
Johnstottir (2007) presenterar sociala relationer och kommunikation ur ett
sociokulturellt perspektiv och understryker att de är den viktigaste drivkraften i
barns sociala, kognitiva och emotionella utveckling. Hon förklarar att lärandet sker
i

en

process

av

tankar

och

handlingar

och

hur

vi

uppfattar

världen. Johnsdottir poängterar att lärandet sker både genom kommunikation
mellan människor och genom eget tänkande. Hon menar att barn utvecklar
tänkande och kognitiva processer genom samtal och lek.
Johnsdottir (2007) beskriver att när barn för dialog med varandra utbyts idéer och
tankar samt nya tankemönster introduceras vilket leder till nya insikter och
erfarenheter. Förmågan att förstå andra varierar beroende på kognitiv mognad och
utveckling men också flera andra faktorer menar Johnsdottir. Sommer,
Pramling Samuelsson och Hundeide (2011) lyfter fram att när barnen leker har de
själva kontrollen och menar då att

både sociala, emotionella och kognitiva

färdigheter vävs in i leken. Sommer, Pramling Samuelsson och Hundeide påvisar
att barn lär sig förstå andra via lek samtidigt som medvetenhet om sig själva och
sina jämnåriga förstärks. Barn behöver hålla många bollar i luften samtidigt när de
leker. Johnsdottir (2007) berättar att utveckling sker genom att tolka interna och
externa idéer eller tankar. Samspel mellan kamrater förutsätter både att ge och ta av
idéer och tankar.

8

Ida Grandér

Jerlang och Ringsted (2008) diskuterar Vygotskijs tankar och lyfter fram att
barn leker för att få tillfredställelse för sina behov och motiv. De förklarar
att Vygotskij ansåg att barn förverkligar sina handlingar utifrån sina erfarenheter,
alltså att bearbetningen av det barnet erfarit blir styrande i leken. Jerlang och
Ringsted (2008) berättar att enligt Vygotskij

fungerar barns uppmärksamhet

impulsivt och är inte styrd av viljan. Jerlang och Ringsted (2008) förklarar att barn
bearbetar sina erfarenheter via leken i samspel med andra barn. Löwenborg och
Palm (2019) påpekar att kunna minnas och reflektera ligger som grund och stöder
socioemotionella färdigheterna. Löwenborg och Palm betonar även att det finns
flera

olika

färdigheter enligt

forskningen som har en

stor

betydelse

för

utvecklingen av det sociala samspelet.
Dunn, Cutting och Fisher (2002) förklarar att i samspelet med andra kamrater
utvecklas sociala färdigheter, att lyssna på andra, uttrycka sina egna önskningar och
utveckla empatisk handlingsförmåga. I samverkan med sina kamrater menar
Dunn, Cutting och Fisher och Johnsdottir (2007) också att självkänslan utvecklas
tillsammans med den egna självbilden, känslan av socialt stöd och samhörighet i
den sociala gemenskapen, vilket i sin tur ger möjligheter för att bygga upp livslånga
kamratrelationer. Johnsdottir menar att barn lär sig de grundläggande sociala
färdigheterna i samspelet med sina jämnåriga, till exempel att kommunicera och ta
hänsyn till andras behov. Dunn, Cutting och Fisher (2002) hävdar att om du har
social kognition och uppfattar sociala samspelet klarar du av att leka rollekar,
mindre konflikter och ett lyckat samspel med vänner.
Säljö (2011) skriver att lekens motivation kommer från ouppfyllda önskningar i
form av olika behov. Säljö hänvisar till Vygjotskij som hävdar att om alla
önskningar skulle uppfyllas genast skull det inte finnas någon lek. Leken är därför
väldigt viktig i barns utveckling enligt den sociokulturella teorin för att utveckla
självkontroll, vilja och förståelse. Säljö (2011) skriver att barnet inte själv är
medvetet om sina motiv att leka och därför skiljer sig lekens aktivitet till andra
aktiviteter. Han säger att leken är den aktivitet som är ledande i relation till barnets
utveckling.

9

Ida Grandér

Jerlang och Ringsted (2008) lyfter fram att leken är grunden till nästa
utvecklingszon, vilket gör att samspelet mellan lärare och barn är centralt i
undervisningen. Jerlang och Ringsted påpekar

att mänskliga umgänget och

erfarenheter förmedlas genom språket, att lärandet går alltid före utveckling och att
leken utvecklar barnets tänkande och kunskaper.

2.3 Barns sociala och emotionella utveckling
Löwenborg och Palm (2019) förklarar att sociala och emotionella färdigheter
betyder att kunna hantera beteendet, samspela med andra på ett positivt sätt samt
förstå och hantera känslor. Författarna menar att dessa färdigheter utgör grunden
för vårt lärande, vår psykiska och fysiska hälsa samt våra relationer och framgång
i livet. Johnsdottir (2007) poängterar att vid tre års ålder kan barn visa förståelse för
egna och andras känslor och har förmåga att besvara andras känslor. Johnsdottir
lyfter även fram att moralisk förståelse också är grundlagd vid tre års ålder.
Sommer, Pramling Samuelsson och Hundeide (2011) diskuterar att barn intar
varandras perspektiv i olika kontexter. Detta menar Sommer, Pramling Samuelsson
och Hundeide påverkar inflytandet på hur man själv är som vän. Johnsdottir (2007)
hänvisar till forskning som tyder på att samarbete och samvaro med kamrater är
mer gynnsamma för barns kognitiva, emotionella och sociala utveckling än om de
man samspelar med inte definieras som vänner. Johnsdottir menar att ensamhet
och utanförskap i barndomen kan påverka hela livet vilket gör att
kamratrelationerna i tidig ålder är vid mycket stor betydelse. Dunn, Cutting och
Fisher (2002) förklarar i sin studie att trivseln i skolan och skolframgångarna blir
mer glädjefyllda om det finns en nära vän.
Johnsdottir (2007) skriver att alla barn utvecklar social förståelse med varierande
resultat, precis som de flesta lär sig att tala men i olika takt beroende på
miljön. Johnsdottir lyfter fram att i en trygg social miljö där barnet känner väl till
kontexten är det lättare för ett barn att avancera sin sociala förståelse än i en
främmande miljö. Hon förklarar att förmågan att uppfatta andra varierar mellan alla
individer. En del har den mer naturligt och medfött medan andra behöver kämpa
och lära sig. Stensaasen och Sletta (2004) håller med Johnsdottir om att lärande
10

Ida Grandér

sker bäst i en positiv utveckling i trygga förhållanden och stimulerande situationer,
att bli accepterad för den man är utan krav och andra prestationer. Johnsdottir
(2007) menar dock att om kontexten är emotionellt viktig för barnet är det lätt att
anpassa sitt beteende och regler till situationen.

2.3.1 Vänskapsrelationer
Löwenborg

och

Palm

(2019)

påpekar

att

sociala

och

emotionella färdigheter minskar risken för att hamna i bråk och ger verktyg för att
hitta vänner vilket minskar risken för att bli socialt exkluderad bland jämnåriga.
Johnsdottir (2007) konstaterar att barn i förskolan har en medvetenhet om det
sociala samspelets ömtålighet och det kan vara svårt för ett annat barn att få inträde
i en pågående lek. Johnsdottir menar att medvetenheten leder till att barnens
kontaktetablering blir begränsat till ett visst antal barn som de kan leka med
regelbundet för att trygga grupptillhörigheten och se till att en avvisning inte blir
aktuell.
Löwenborg och Palm

(2019) konstaterar att sociala och emotionella

färdigheter inverkar positivt på att skaffa vänner och relationerna till både
jämnåriga och vuxna och de menar att bristande social kompetens kan ge mindre
möjligheter att hitta strategier för att anpassa sig till situationen, vilket kan leda till
aggression och frustration ifall personen provoceras. Löwenborg och Palm menar
att social kompetens banar vägen för social inkludering, som kan både vara ett
resultat men också en förutsättning. För att komma in i en grupp anser Löwenborg
och Palm (2019) att sociala färdigheter behövs. De menar att när du är inne i
gruppen öppnar det nya vägar och de sociala färdigheterna utvecklas vidare
samtidigt som sociala kompetensen förstärks. Stensaasen och Sletta (2004) betonar
att övning av de sociala färdigheterna ger goda förutsättningar för att skapa
vänskapsrelationer. De menar att de sociala färdigheterna är nyckeln till positiv
respons och minskat negativa reaktioner ifrån andra.
Stensaasen och Sletta (2004) påstår att social exkludering kan höra ihop med olika
typer av socialt beteende, så som utagerande eller dominans. Stensaasen och Sletta
påstår att aggression hänger nära ihop med social avvikning, fysisk aggression och
11

Ida Grandér

skällsord medan social inkludering hänger istället ihop med hjälpsamma, vänliga,
samarbetsvilliga personer. Johnsdottir (2007) hävdar att barn kan vara avvisade
under en period i leken men hon menar att det inte betyder att de blir bortvalda varje
dag. Johnsdottir uttrycker även att 4 till 6 procent av barnen har svåra problem med
kamratrelationerna.

Stensaasen och Sletta (2004) menar att social exkludering

handlar om att en person under en längre tid, inte får delta i ett samspel som
personen själv vill delta i. De påpekar att det inte handlar om enskilda stunder utan
om längre ihållande samspelsmönster. Social inkludering betyder att man istället
deltar

aktivt

i

en

grupp

och

blir

accepterad

i

positiv

bemärkelse. Stensaasen och Sletta (2004) poängterar att det är svårt att avgöra var
gränsen för social inkludering och exkludering går. Social inkludering betyder att
man knyter an till gruppen, känner tillhörighet, men det kan också vara möjligt att
ha en vän i gruppen utan att känna tillhörighet eller tvärtom att man känner
tillhörighet till gruppen men har ingen nära vän.
Stensaasen och Sletta (2004) skriver att personliga aspekter inverkar på om barn
blir inkluderade eller exkluderade, det går inte bara att förklara med olika sorts
beteenden. De påvisar att det ofta är samma personer som blir exkluderade (och
inkluderade) under ett längre tidsperspektiv. Skolprestationer hänger ihop med
inkludering påstår Stensaasen och Sletta och skriver att det finns flera studier som
visar att goda skolresultat korrelerar med goda vänskapsrelationer. Vice versa går
dåliga skolprestationer och social exkludering bland kamrater hand i hand.
Stensaasen och Sletta (2004) hävdar att kompisrelationerna som skapas påverkar
skolgången och framtida studieframgångar. Lärarens uppgift att tänka ut åtgärder
som förebygger och förbättrar relationerna, vilket i sin tur förbättrar trivseln i
skolan.

2.4 Att stöda barns sociala och emotionella utveckling i
undervisningen - lärarens bemötande och roll
Lärarens handlingar är väldigt viktiga för barnets utveckling menar både Säljö
(2011) och Jerlang och Ringsted (2008). De menar att vuxna har ett ansvar för
barnets utveckling eftersom den är socialt betingat och vuxna kan rikta barnets
uppmärksamhet och framhäva vissa saker
12

Ida Grandér

Om barnet saknar erfarenheter av undervisningsstoffet måste lärandet gå andra
vägen uppifrån och ner istället. När barnet kommer i kontakt med sådant som hen
måste försöka koppla till sina egna erfarenheter ställer det stora krav på barnets
kunskaper att omtolka sina erfarenheter. Det som är avgörande i framgången av
undervisningsprocessen är samspelet mellan lärare och elev. Läraren är den som
hjälper barnet att se kopplingen mellan abstrakt och tidigare erfarenheter. (Säljö,
2011).
Jenkins, Ritblatt och McDonald (2008) lyfter fram hur stor del av läroplanerna
prioriterar det akademiska lärandet framför det sociala och de hävdar att lärare ofta
påpekar att det sociala lärandet tar för mycket tid ifrån att förbereda barnen inför
skolan med olika färdigheter. Jenkins, Ritblatt och McDonald menar att det ena inte
behöver utesluta det andra utan hävdar att socioemotionella färdigheter kan bakas
in i den läroplan som finns nu. Jenkins, Ritblatt och McDonald (2008) poängterar
att lärare bör implementera det socioemotionella lärandet i undervisningen.
Jenkins, Ritblatt och McDonald redovisar för att socioemotionella färdigheterna är
viktigare än de akademiska eftersom det krävs sociala och emotionella färdigheter
för att klara av skola och yrkesliv.
Sommer, Pramling Samuelsson och Hundeide (2011) förklarar att lärarens roll är
lika viktig i lärande som i lek, vilket de menar inte alltid är synligt i praktiken då
lärarna ofta drar sig undan vid fri lek. Sommer, Pramling Samuelsson
och Hundeide poängterar att lärarens roll i synnerhet är att stöda och inspirera men
samtidigt att utmana och uppmuntra. Kommunikationsprocessen bör ligga vid
fokus i lek menar författarna. Sommer, Pramling Samuelsson och Hundeide (2011)
skriver att de vuxna behövs i leken för att kunna stödja relationerna och
kommunikationen men också för att stöda utvecklingen av värderingar. De lyfter
också fram lärarens medvetenhet om hur barnen lär sig där hen förväntas skapa
förutsättningar för att utmana barns meningsskapande och synliggöra barns
erfarenheter samt använda dem för att lära sig mer och uppleva och erfara nya
fenomen.

13

Ida Grandér

Jenkins, Ritblatt och McDonald (2008) påpekar vikten av de vuxna som förebilder
i bemötandet av andra och i konfliktsituationer. De anser att barnen behöver vuxna
i klassrummet som förebilder för att se hur de ska agera i olika situationer.
Sommer, Pramling Samuelsson och Hundeide (2011) framhåller att läraren har en
stor och betydande roll i att lägga grunden för barnens värderingar och normer i
konflikthantering vilket betyder att läraren behöver tänka igenom sina egna
värderingar väldigt noga. Church, Mashford-Scott och Cohrssen (2018) hävdar att
det är vanligt att konflikter mellan barn avslutas så fort som möjligt, vilket
författarna menar att gör mer skada än nytta. Att uppmuntra barnen att föra
diskussion istället om konflikten hur den uppstod för att lära sig om problemlösning
ger möjligheter för barnen att hitta en godtagbar kompromiss (Church, MashfordScott och Cohrssen, 2018).
Johnsdottir (2007, s. 57) belyser att utvecklingen av barns sociala förståelse varierar
i hur de skapar sin förståelse och kunskap i olika kulturella miljöer,
där Johnsdottir påpekar viken av förskolepersonalens medvetenhet till att skapa den
bästa möjliga miljö för att barnen ska utvecklas på bästa sätt. Church, MashfordScott och Cohrssen (2018) lyfter fram att när barn ser hur andra har olika åsikter än
de själva börjar barnens egen perceptionsförmåga aktiveras. Lärarens roll menar
författarna är då att assistera barnen till att se olika perspektiv på omgivningen för
att göra intryck på deras agerande mot de andra. Church, Mashford-Scott
och Cohrssen menar att lärarens roll är att få barnen att inse att alla inte har samma
åsikt och att få nya perspektiv. När barn och vuxna samarbetar med dessa frågor
leder det till att barnen upprätthåller ett bredare tänkande.

2.5 Konflikter
Johnsdottir (2007) beskriver att konflikter kan uppstå i samspelet om egna och
andras idéer och föreställningar som i sin tur leder till att tankestrukturen rubbas,
vilket i sin tur leder till nya tankar och idéer som tar form. Johnsdottir hänvisar till
Piaget som också hävdar att samarbetet och ömsesidig respekt är det som lägger
grunden för att skapa en rättvisekänsla för barn i gruppsammanhang. Känslan leder
till att barn skapar en förståelse för att kunna förlåta.

14

Ida Grandér

Sommer, Pramilng Samuelsson och Hundeide (2011) påpekar att konflikter mellan
barn uppstår ofta när det handlar om leksaker. De menar att en oskriven regel är när
ett barn använder en leksak har det barnet rätten till det. Konflikter uppstår då när
ett annat barn tar leksaken medan det första barnet gör något annat emellan och
sedan kommer tillbaka. Psykologiguiden (2019) beskriver att en konflikt som en
form av “sammanstörning” eller en strid men belyser att det finns både medvetna
och

omedvetna

konflikter,

både

mellan

individ

och

mellan

grupper. Jenkins, Ritblatt och McDonald (2008) menar att konflikter ofta
förknippas med något negativt och som ska avslutas så fort som möjlig för att alla
ska vara sams. Jenkins, Ritblatt och McDonald menar att konflikter kan vara en
positiv erfarenheter som hjälper barnen i framtida samspel med andra. De menar att
det bara är en ”quick fix” att avsluta direkt men gör barnen en björntjänst inför
framtiden när de inte lär sig att lösa problem.

2.5.1 Konfliktlösning och vuxnas makt
Jenkins, Ritblatt och McDonald (2008) påpekar att det är väldigt lätt för lärare att
diktera hur konflikten ska lösas istället för att låta barnen bli aktiva i processen att
skapa en egen lösning och komma fram till en kompromiss. De påpekar att ett
behavioristiskt synsätt ofta syns i dessa stunder fortfarande.
Rantala (2016) menar att alla relationer omfattar någon form av maktutövning och
att den kan variera i och genom interaktion mellan mänskor. Rantala nämner att
disciplinering hör till maktutövning. I daghemssituationer konstrueras makten av
både barnen och de vuxna. Rantala menar att alla individer är fångade i ett
maktnätverk. Arnér och Tellgren (2006) anser att det finns ytterst små möjligheter
att bryta ner maktrelationerna till de vuxna i förskola och skola. De menar också att
det finns ett motstånd hos lärare att implementera möjligheter för barn att bli mera
delaktiga. Det är förskolläraren som bestämmer i förskolan och mamma eller pappa
hemma. Författarna frågar sig vad det får för konsekvenser att lyda. De påpekar att
barnen lär sig via erfarenheter och lyfter fram att barnen behöver få möjligheter att
ta ställning till och pröva lösningar på olika problem de möter istället för att vuxna
avgör. Arnér och Tellgren (2006, s. 47) beskriver att vuxen – barn förhållandet lätt

15

Ida Grandér

blir att barnet underordnas i den vuxnas perspektiv vilket senare innebär att
möjligheterna för barnet att ha jämlikt samtal hämmas med den vuxna.
Arnér och Tellgren (2006) lyfter fram i sin forskning att sexåringar tar förgivet att
det är de vuxna som har sista ordet, att makten ligger hos de vuxna och att det är de
vuxnas rättigheter som går före barnens. Författarna reflekterar kring att vuxna ofta
säger att vi ska uppfostra barn till att bli starka och självständiga men frågan är om
vuxna går rätt väg om regler sätts upp och barnen förväntas lyda utan att vi låter
deras åsikt vara inflytande. I Arnér och Tellgrens undersökning kom det fram att
barn blir bestraffade både fysiskt och psykiskt av personal i daghem under vissa
stunder och ibland också blir beskyllda för sådant som de inte har gjort, vilket har
visats vara värst för barnen som deltog i studien.
Stensaasen och Sletta (2004) menar att socialt exkluderade barn väljer
ofta ogynnsamma strategier för att lösa en konflikt. De menar att det också är
vanligt att upprepa en misslyckad strategi gång på gång. Stensaasen och Sletta
hävdar att socialt inkluderade barn har olika sociala problemlösningsfärdigheter
som de kan variera och använda flexibelt. Stensaasen och Sletta (2004) påpekar att
socialt inkluderade barn läser av situationen lättare och kan anpassa sig efter
situationen medan socialt exkluderade barn har en mer begränsad förståelse för hur
en social situation ska bemästras , vilket kan leda till att barnet väljer en aggressiv
lösning eftersom det känns lättast. Stensaasen och Sletta anser att barn som lyckas
socialt i tidig ålder får bättre förutsättningar för att vidareutveckla sin kompetens
vilket betyder att det på längre sikt blir allt längre avstånd mellan barnen.

2.6 Sammanfattning
Barns språk är betydande för sociala erfarenheterna ur ett sociokulturellt perspektiv
på lärande. Sociala erfarenheterna lägger grunden till den sociala interaktionen och
i leken med andra barn. Barn utvecklar sin sociala förståelse utifrån samspel med
andra barn, vilket leder till att barn som inkluderas socialt och har goda
vänskapsrelationer utvecklar social förståelse mycket tidigare än de barn som inte
interagerar med andra barn. Detta leder till att sociala och emotionella utvecklingen
försenas och påverkar vänskapsrelationerna som i sin tur påverkar psykiska hälsan
16

Ida Grandér

skolgången. Figur 1 illustrerar avhandlingens teoretiska referensram och hur
språket ligger som grund för goda sociala relationer och välmående.

Språkuteckling

Sociala
erfarenhter
och kamratrelationer

Leken

Socioemotionella
utvecklingen,

Social
inkludering
och

social
förståelse

exkludering,

Välmående
och skolframgång

vänner

Figur 1 . Beskrivning hur språket påverkar barns sociala utveckling och hur det i sin tur
påverkar vänskapsrelationer och välmående.

17

Ida Grandér

3 Metod
I

det

här

kapitlet

presenteras

vilken

typ

av

forskningsansats

och

datainsamlingsmetod som har använts i avhandlingen och varför. I kapitlet beskrivs
också val av informanter, analys och datainsamlingsmetod samt forskningsetiska
aspekter diskuteras.

3.1 Val av forskningsansats
Den här studien är kvalitativ eftersom barns reflektioner analyseras enligt
utsagorna. Tidström och Nyberg (2012) beskriver att forskningsmetod väljs genom
att fundera på vilken typ av frågor som ställs i undersökningen. Tidström och
Nyberg förklarar att kvalitativ ansats är att försöka förstå fenomen, uppfattningar
och upplevelser och att försöka tyda dem. Syftet med avhandlingen är studera hur
barn reflekterar kring konflikter i den sociala kontexten i förskolan. Genom att
analysera och studera hur barn reflekterar och beskriver konflikter, konfliktlösning
och

personalens

bemötande

vid

konfliktsituationer

besvaras

följande

forskningsfrågor:

1. Hur reflekterar förskolebarn kring konflikter i förskolan?
2. Hur reflekterar förskolebarn kring personalens bemötande vid konflikter?

Trost, (2010) påpekar att en kvantitativ metod undersöker hur mycket något
förekommer och jämför olika fenomen med att mäta och räkna, vilket inte hade
varit lämpligt för den här studien. Frejes och Thornberg (2009) redogör för
kategorisering som en kvalitativ analys vilket betyder att materialet kodas i
kategorier genom att se likheter och skillnader.

3.2 Intervju som metod
Bell (2006) skriver att fördelen med intervjun är att respondentens svar lätt kan
fördjupas och utvecklas, vilket också kan vara ganska passande för barnintervjuer
18

Ida Grandér

eftersom inte alla är lika pratglada och kan till och med vara väldigt kortfattade. I
arbete med barn krävs mycket flexibilitet och ständig närvaro vilket gör intervju
som en lämplig metod för att ta reda på barns uppfattningar. Trost (2010) förklarar
att den som gör intervjun försöker förstå den intervjuades synsätt, känslor, tankesätt
och handlingar. Bell (2006) menar att intervjuns fördel är dess flexibilitet när den
som gör intervjun kan följa upp tonfall, mimik, känslor och pauser som är helt
omöjligt med ett skriftligt svar.
Bell (2006) säger att intervjuer tar lång tid att genomföra och påpekar att själva
intervjun inte tar lång tid men resetiden till intervjustället, respondenten kanske inte
alltid är i tid, eller att hen får ett viktigt samtal som inte kan skjutas fram. Efteråt
ska alla svar gås igenom och analyseras. Bell säger också att det inte är någonting
lätt att intervjua och att ha barn som respondenter kan vara en utmaning. Bell säger
att nackdelen med intervjun är att det kan vara svårt att analysera de svar man fått
och tiden som går åt till analys kan ta lika lång tid som att formulera frågor till en
enkät.
Bell (2006) skriver att hennes personliga åsikt är att respondenterna borde
informeras om intervjun på förhand inte bara muntligt utan också skriftligt, för att
kunna förbereda sig innan samt berätta vad man ska göra med informationen man
samlar in. Bell (2006) påpekar att som forskare har du alltid ansvar att informera
respondenterna vd undersökningen handlar om. Bell (2006) menar att
ljudinspelning är ett bra tips för att ha all uppmärksamhet på respondenten.
Doverborg och Pramling Samuelsson (2012) påpekar att det är viktigt med
ögonkontakt. Bell (2006) beskriver fördelar med en fokuserad intervju att ramarna
kan utformas i förväg och analysen blir därför lättare i slutet.

3.2.1 Barnintervju
Att göra barnintervjuer var ett självklart val eftersom jag är intresserad av hur
barnen tänker kring detta tema. För att förstå barn menar Doverborg och Pramling
Samuelsson (2000) att man behöver ha förståelse för hur barn tänker och de
poängterar även att i en grupp av barn finns det många olika sätt att tänka om det
mesta. Trost (2010) påstår att det inte är någon större skillnad mellan att intervjua
19

Ida Grandér

barn eller vuxna. Trost påpekar dock att barn ofta kan ha svårt att koncentrera sig
längre stunder och det kan vara bra att beakta i planeringen av intervjun. Trost
menar också att den som intervjuar barn bör vara mer empatiska för att försöka sätta
sig in i en sexårings föreställningar jämfört med en 30-årings.
Eide och Winger (2004) menar att det är relevant att intervjua barn och att vi borde
göra det mer inom småbarnspedagogiken än vad vi gör. Eide och Winger (2004)
säger att barnintervjuer kräver mycket omtanke och planering för att det ska fungera
på bästa sätt. Men de påpekar också att barnintervjuer kan vara tungt för barnet och
för den som intervjuar om det inte är väl planerat och de säger att forskare och
pedagoger borde bli bättre på att intervjua barn. Trost (2010) nämner att det är
viktigt för intervjuaren att beakta tiden på intervjun samt rummet där intervjun sker
så att det inte finns för mycket distraherande stimulans för att barnet ska tappa
fokus.
Doverborg och Pramling Samuelsson (2012, s. 26–30) säger att intervjuplatsen
behöver vara en lugn plats där barnet orkar koncentrera sig och inte tappar intresset.
Att avbryta barnet mitt i leken för att komma på en intervju är inte heller att
rekommendera. Sociala kontakten till respondenten är betydelsefull. Får man god
kontakt med intervjuobjektet är förutsättningarna, att barnet pratar med
intervjuaren, bättre. Doverborg och Pramling Samuelsson påpekar att om barnet
inte fått god kontakt är sannolikheten att barnet inte vill samtala stor.

3.2.2 Barnperspektiv och barns perspektiv
Sommer, Pramling Samuelsson och Hundeide (2011) beskriver att barnperspektiv
är när de vuxna riktar sin uppmärksamhet mot barnets och försöker förstå barnet.
Perspektivet skapas när vuxna försöker så medvetet och realistiskt som möjligt
förstå samt sätta sig in barnens perspektiv och se det genom deras ögon.
Barnperspektiv betyder alltså den vuxnas syn av barnens upplevelse. Sommer,
Pramling Samuelson och Hundeide (2011) diskuterar om att de flesta som gör
forskning kring ämnet ofta har egna erfarenheter vilket resulterar i att de redan har
ett slags barnperspektiv men i hopp om att lära sig mera. De påpekar att om man
ska se till barnperspektiv behöver man bortse från sina egna värderingar. Arnér och
20

Ida Grandér

Tellgren (2006) menar att barnperspektivets innebörd är ganska diffust. De försöker
förklara begreppet, ur synvikneln “barnets bästa” och sätter barnet i centrum, de
förklarar det som ett slags vuxenperspektiv på barn. Man försöker iaktta och förstå
ett fenomen ur ett barns synvinkel. Hur vuxna ser på situationen.

Till skillnad från barnperspektiv menar Sommer, Pramling Samuelsson och
Hundeide (2011) att barns perspektiv är barnens egna erfarenheter, förståelse och
upplevelser. Barns reflektioner och uppfattningar om sin omvärld i fysiska och
sociala miljöer samt reflektioner av erfarenheter. Sommer, Pramling Samuelsson
och Hundeide (2011) poängterar att se ur barns perspektiv är att försöka göra det
man tror är bäst för barnet, enligt vad vi vet om barn. . Arnér och Tellgren (2006)
påpekar att barns perspektiv inte alltid är detsamma, alla barn kommer från olika
miljöer och samhällsstrukturer vilket skiljer perspektiven åt.

Arnér och Tellgren (2006) förklarar barns perspektiv är barnens egna
föreställningar om sina liv, att se med barns ögon, att se hur barnet ser ur sin
synvinkel hur barnen ser med sina ögon. Författarna menar att begreppen blir
tydliga när man diskuterar med barn och sätter tid på att lyssna vad de berättar, det
är barns perspektiv, att försöka förstå hur barnen menar och tänker. Vi vuxna utgår
automatiskt ur vårt perspektiv och måste anstränga oss för att välja eller upprätthålla
ett barns perspektiv. Arnér och Tellgren (2006) menar att vuxna inte kan förstå
barns perspektiv helt och hållet, men med hjälp av samtal kan vi komma närmare
det enskilda barnets synvinkel, att beakta världen med barnets ögon.

21

Ida Grandér

3.3 Genomförande
För att påbörja min studie började jag med att skicka ut anhållan om forskningslov
till tre chefer för småbarnspedagogiken runtom i Österbotten i november 2018. När
anhållan hade godkänts av cheferna inom småbarnspedagogik kontaktades alla
daghemsföreståndare som hade förskolor på dessa områden. Efteråt fick jag
kontakta förskolepersonal och bestämma tid när undersökningen skulle utföras. Jag
kontaktade fem olika förskolor och förskolorna som valdes låg alla i olika
kommuner för att få mer spridning och validitet i mina resultat.
Innan intervjutillfällena skickades information till de föräldrar som hade sina barn
i de förskolor jag hade kontaktat. I informationen fanns också en förfrågan om
barnet får delta i min studie. Majoriteten av alla förfrågningar som skickades ut fick
samtycke för att delta. Jag konsulterade mina studiekamrater och min handledare
om intervjufrågorna innan jag begav mig ut på den första intervju. Från början hade
jag 25 intervjufrågor för att senare kunna välja bort de som inte var relevanta. Första
förskolan jag besökte blev en försöksintervju när jag senare upptäckte att barnen
inte hade besvarat mina forskningsfrågor och därför behövde jag ändra på
intervjufrågorna tills nästa intervju så att utsagorna jag fick skulle besvara mina
forskningsfrågor. Jag träffade sammanlagt 72 barn varav 57 ville delta i intervjun,
i fem olika förskolor. Intervjuerna utfördes under vintern 2018–2019.
I flera förskolor som jag besökte hade förskollärarna inte informerat barnen om
varför jag hade kommit dit. Jag började mina intervjuer med att bekanta mig med
barnen i gruppen, prata om vardagliga saker eller delta i en aktivitet, till exempel i
en morgonsamling. Efteråt gick jag till ett rum där vi kunde utföra intervjun ostört.
Varje barn blev tillfrågat om de vill vara med på intervjun och flera barn valde att
inte delta. Barnen intervjuades individuellt.
Alla förskolebarns föräldrar hade fått info av mig (Bilaga 2) men det var inte många
av de barn jag träffade som visste vad jag skulle göra i förskolan. Detta resulterade
i att jag började varje intervju med att jag diskutera med barnet om varför jag hade
kommit på besök till förskolan och vad vi skulle prata om. Flera barn var också
intresserade av vad jag skulle göra med alla intervjuer efter besöket. Intervjuerna
22

Ida Grandér

varade mellan två och 19 minuter. Jag använde telefonens ljudupptagare på min
egen telefon för att dokumentera intervjun och hålla ögonkontakt med det barn jag
diskuterar med. Bell (2006) skriver om ostrukturerad analys och berättar att ett
vanligt samtal över ett visst tema kan vara intressant och ge många goda insikter i
ett visst problem. Betydelsefullt att lämna en viss frihet för respondenten att prata
om det som är viktigt för hen, men det är också viktigt att ha en viss struktur på
intervjun menar Bell.

3.4 Databearbetning och analys
Efter att jag hade intervjuat alla barn överfördes ljudfilerna till min dator och alla
intervjusvar transkriberades. Jag lyssnade igenom intervjuerna flera gånger under
transkriptionsprocessen. Sedan läste jag igenom utsagorna flera gånger för att
försöka hitta samband för att sedan skapa kategorier. Jag började kategorisera och
flytta citat som kunde höra till samma kategori för att sedan plocka ut vilka citat
som skulle användas i texten. Först delade jag in utsagorna i de som handlade om
vänner och de som handlade om personal, sedan delades de två kategorierna i fler
underkategorier som presenteras i resultatet.
Jag använde mig av Alexanderssons (1994) analysmodell som kan delas in i fyra
faser. Första fasen att bekanta sig med data och skapa helhetsintryck, andra att
uppmärksamma likheter och skillnader, tredje att kategorisera uppfattningar och
göra kategorier och fjärde och slutliga fasen att studera strukturerna i
kategorisystemet Alexandersson (1994). Namnen på barnen som presenteras i
resultatet är helt och hållet fiktiva som har fått inspireras av barnen ur Astrid
Lindgrens berättelser samt min egen kamratkrets.

3.5 Kvalitetskriterier
”Vetenskaplig forskning kan vara etiskt godtagbar och tillförlitlig
och dess resultat trovärdiga enbart om forskningen bedrivs i
enlighet med god vetenskaplig praxis”
(Forskningsetiska delegationen, 2019)

23

Ida Grandér

De barn jag intervjuat och förskolan de går i förblir anonyma. Trost (2010) anser
att innan intervjun börjar ska respondenten veta att den betraktas som konfidentiell
och att ingen information läcker ut. Både respondentens anonymitet och studiens
konfidentialitet ska beaktas. Trost (2010) påpekar också att barn har rätt till
tystnadsplikt, det vill säga att intervjuaren inte heller får berätta för föräldrarna vad
barnet har berättat. Barnskyddslagen (417/2007) framhåller dock att jag är
anmälningsskyldig trots sekretessbestämmelserna ifall jag misstänker att barnet far
illa och behöver skydd.
Bell (2006) beskriver etiska ställningstaganden innan intervjuarbetet startar och
nämner att man behöver ha respondenternas samtycke innan man kan börja.
Speciellt med barn anser jag att det är väldigt viktigt att inte tvinga någon att delta.
Eide och Winger (2004) anser att göra barnintervjuer kräver mycket omtanke och
planering för att det ska fungera på bästa sätt.
Bell (2006) säger att man alltid måste granska sin insamlade information kritiskt.
Reliabiliteten (trovärdigheten) är i vilken utsträckning ett tillvägagångssätt ger
samma resultat vid olika tillfällen under i övrigt lika omständigheter. I studien
frågades samma frågor av alla barn, alla barn gick i förskolan och var födda på
samma år. Intervjuerna har börjat och avslutats likadant. Bell (2006) påpekar att om
ett barn nyligen kommit ur en konflikt just innan intervjun kan barnet ha svarat att
hen tycker att de ofta bråkar medan ett barn som inte har varit i en konflikt på en
längre tid anser att de aldrig bråkar i förskolan.
Validitet (giltighet) säger Bell (2006) är ett komplicerat begrepp. Bell menar att
validitet kan formuleras som om en annan forskare som använder sig av ens egna
instrument skulle komma fram till samma resultat men konstaterar att i samband
med kortare projekt som inte handlar om att mäta något väldigt strikt är det inte
nödvändigt att fördjupa sig i de tekniska aspekterna av validiteten. Alla barn i den
här studien var inte lika pratglada vilket gjorde att alla barn inte har svarat på alla
frågor.

24

Ida Grandér

4 Resultat
I det här kapitlet presenteras avhandlingens resultat. Resultatet är indelat i fyra olika
kategorier. Under varje kategori finns underkategorier och för att styrka analysen
finns det i varje underkategori också citat direkt tagna ur intervjuerna. Citaten i
resultatet är i talspråk för att behålla barnens egna uttryckssätt. Kategori 4.1 ”Barns
uppfattningar om konfliktorsaker i förskolan” och kategori 4.2 ”Barns
uppfattningar om konfliktlösningsstrategier” besvarar forskningsfråga ett.
Kategorierna 4.3 ”Barns uppfattningar om personalens bemötande” och kategori
4.4 ”Barns uppfattningar om personalens konfliktlösningsstrategier” besvarar
forskningsfråga två.

4.1 Barns uppfattningar om konfliktorsaker i förskolan
I analysen framkom fyra tydliga kategorier som barnen upplever som
konfliktorsaker. Enligt barnens utsagor uppstår en konflikt på grund av ett
missförstånd och irritation i leken, en person och pojkarna. Barnen nämnde också
utomhus som en plats där konflikter lätt uppstår. Nedan presenteras varje
konfliktorsak med citat ur intervjun och tillhörande kommentar.

A. Missförstånd och irritation i leken
I analysen framkom att missförstånd och irritation i leken är den vanligaste
konfliktorsaken enligt barnen. De flesta barn som deltog i intervjun nämnde en
situation som gick att tolka som ett missförstånd.

Ida: Blir e bråkit nångång då?
Felicia: Ja nå lite int så mycke
Ida: Berätta om nångång när ni ha bråka!
Felicia: Nå som att Ellen hadd ett underlägg åså gick hon bort
å sen to ja de fast ja int visst att hon sku komma tillbaka
Ida: Hu gjorde ni sen då
Felicia: Nå hon kom me ett annat underlägg åt mej så fick hon
tillbaka sitt gamla. Fast då blev de bråk igen för att de va int lika stort

25

Ida Grandér

Här ovan beskriver Felicia en konflikt som uppstod när hon tog ett underlägg som
Ellen hade använt och Felicia antog att Ellen inte behövde det längre. Konflikten
uppstod när Ellen krävde tillbaka sitt underlägg som Felicia nu använde. Ellen
försökte då lösa situationen med att hämta ett nytt underlägg till Felicia men Felicia
berättar att en ny konflikt uppstod då när hon fick ett underlägg som var mindre än
Ellens.

”Alltså först börja det så här att Emilia slo eller så då veta int hon
riktit vad hon tänkt vaför hon slo så då blev vi int så glada så då
gick vi, å sen visst int Isak varför vi hadd gått”
Lotta

Lotta beskriver en konflikt som börjar med att Emilia slår henne, som i sin tur leder
till att Lotta ifrågasätter varför hon slår, vilket Emilia inte kan svara på, vilket i sin
tur resulterar i Lottas missnöje som tar sig i uttryck med att Lotta går iväg från
Emilia. Lotta beskriver att Isak inte förstod varför Lotta hade gått iväg. Det här visar
på ett tydligt missförstånd och hur Lotta löser konflikten genom att gå iväg.

B. En person
I analysen framkommer att i varje barngrupp har en eller flera barn blivit utpekade
som ”den som bråkar”. Det behöver inte betyda att det är just det barnet som bråkar
eller orsakar en konflikt, det kan lika väl vara barnet som pekar ut som inte har
utvecklat sin sociala förståelse för situationen och skyller ifrån sig. Här nedan är
några citat:
Nisse: Adrian bråkar alltid
Ida: Vad gör han då?
Nisse: Han brukar gå och säg till tanterna fast jag inte har
gjort någonting

26

Ida Grandér

Ida: Vem är det som bråkar i förskolan då?
Wilma: Bengt, han sku kuna fara bort tycker ja

Nisse och Wilma uttrycker sin irritation till ett annat barn som de anser vara
bråkmakare. Nisse menar att Adrian bråkar eftersom att han går och säger till en
vuxen när det uppstår en konflikt medan Wilma inte förklarar specifikt varför hon
anser att Bengt bråkar men hon vill tydligt inte ha honom i förskolan.

Ida: Bråk å sånt då? Brukar e bli bråkit?
Sonja: Bara vissa gånger, i samlingen kan e bli.
Ida: Va bruka händ då?
Sonja: Nå att Kim å Sebastian börj bara prat

Sonja berättar om hur det kan gå till när det blir bråkigt och nämner att Kim och
Sebastian pratar i samlingen.

C. Pojkarna
Pojkarna framkom som en tydlig kategori analysen av barnintervjuerna. Uttrycket
”pojkarna bråkar” nämndes i varje förskolegrupp av flera flickor. Det som inte
kommer fram i analysen är om det är något uttryck som personalen använder eller
om det är något som kommit från barnen själva. Faktum kvarstår att det i varje
barngrupp har blivit omnämnt och antalet namn av barn som ”bråkar” är majoriteten
pojkar, enligt barnens utsagor.

Ida: Blir e bråkit nångång då?
Ellen: Ganska myki. Pojkarna bråkar allti. Ibland slår dom varann.

27

Ida Grandér

Ida: Berätta om när ni bråkar!
Amanda: Vi bråkar om va man ska göra
Ida: Va händer sen då
Amanda: Nå pojkarna buffas å sparkar på fönstren

Både Ellen och Amanda beskriver att pojkarna bråkar genom att agera utåt. Ellen
menar att pojkarna slår varandra medan Amanda menar att de också kan sparka på
föremål när de bråkar om de inte vet vad de ska göra.

D. Utomhus
Den fjärde kategorin som enligt barnen orsakar konflikt är utevistelsen i förskolan.
Enligt utsagorna bråkar barnen mycket utomhus. En möjlig orsak till varför
konflikter sker mer ofta utomhus är på grund av personalens frånvaro, vilket
kommer fram i ett av citaten nedan.

Ida: Finns e nåt ställe där ni bråkar mest då
Jonas: Ute. För då får man bråka men inne får man int bråka
Ida: Jasså man får bråka ute?
Jonas: Joo men man får int slåss

Jonas framhåller att barnen bråkar mest utomhus men betonar tydligt att de inte får
slåss. Jonas förklarar också att de inte får bråka inomhus vilket också andra barn
har bekräftat i intervjuerna.

Ida: Finns e nåt ställe där e blir bråkigt då?
Kerstin: Dätut, vi bråkar nästan allti därut

28

Ida Grandér

Precis som Jonas berättar också Kerstin att de bråkar utomhus. Det som skiljer sig
från Kerstins och Jonas svar är något som inte kommer fram i texten men under
intervjun berättade Jonas glatt om att de får bråka utomhus som något positivt
medan Kerstin hade mer nedstämd ton när hon berättade om bråket utomhus.

Ida: Finns det nåt ställe där ni bråkar mera?
Robin: Nå därute
Ida: E personalen me då när ni leker
Robin: Nää dom e aldri me oss därute, då jobbar dom
mest på datorn å sånt
Ida: Sku du vila dom sku va me?
Robin: Nää verkligen int
Ida: Hur tror du de sku bli om di sku va me i leken då
Robin: Sku bli konstit

Robin förklarar att personalen inte är med barnen utomhus på grund av att de
behöver vara inomhus och arbeta. Robin påpekar även att han inte vill att personalen
ska vara med i leken för att det blir konstigt.

4.2 Barns uppfattningar om konfliktlösningsstrategier
I analysen framkom två tydliga strategier som barnen använder sig av för att lösa
en konflikt. Barnen löser en konflikt genom att hämta en vuxen eller tar saken i
egna händer. I något färre fall berättade barnen att de hellre löser konflikten på egen
hand men att de nog ibland behöver be en vuxen om hjälp.

A. Hämta en vuxen
Det faller sig naturligt för de flesta intervjuade barn att hämta en vuxen när de inte
klarar av att hantera situationen själva. I den här kategorin presenteras olika
situationer där barnen har bett en vuxen om hjälp.

29

Ida Grandér
Ida: Va händer då när ni bråkar?
Jenny: Nå en brukar gå å säga till en vuxen åså reder vi ut det
Ida: Reder ni ut själva då eller hjälper den vuxna?
Jenny: Ja om de e litet bråk så själva men vuxen no ibland
Ida: Va gör dom när ni leker då? E di me i leken?
Jenny: Dom brukar va lite överallt å håller koll

Här berättar Jenny att hon går och hämtar en vuxen när hon behöver hjälp att reda
ut en konflikt. Jenny förklarar att om det är ett ”litet bråk” så kan barnen reda ut det
själva men om det är lite större behöver en vuxen vara med. Jenny berättar att de
vuxna inte är med i leken men att de ”håller koll” så att de är nära till hands ifall det
händer någonting.

Ken: Nå alltså de va såhär att ja fick int va me
Ida: Va gjorde du då
Ken: Ja gick å hämta tanterna tre gånger åså sa dom att ja fick va me
Ida: Prata du me nån vuxen då sen
Ken: Jåå Gunmaj
Ida: Va sa hon då
Ken: Nå att ja får no va mee

Ken beskriver en situation där han inte fick vara med och leka, vilket gör att han
går till en vuxen och ber om hjälp. Det är oklart om han gick tre gånger bad om att
få hjälp innan han fick hjälp eller om någon i personalen kom och sa till de andra
barnen tre gånger att Ken får vara med dem i leken.

Ida: Berätt om nångång när ni ha bråka
Victor: Nå e va längesen men att vi hadd slaskkrig. Vi
blev ojämna lag å Christian lekt först me oss å sen sluta
han på vårat lag och sen börja han gör dumt ti oss ås
en så börja vi å Kim gör nå dumt tibaks å sen börja han

30

Ida Grandér
å sen börja alla.
Ida: Va gjord ni sen då
Victor: Vi börja bråtas å sånt
Ida: Redd ni opp e sen då eller hu sluta de?
Victor: Nå vi gick å hämta en vuxen
Ida: Fick ni hjälp?
Victor : Joo men sen kriga vi mot varandra. Christian hadd spaden
åså försöka han slå mig, kan kasta tilåme snö på mig. Vi
hadd no bra redskap.

Victor beskriver en konfliktsituation utomhus som han kallar ”slaskkrig”. Han
förklarar att det var på grund av att det blev ojämna lag i leken som gjorde att det
blev en konflikt och alla började bråka med varandra i slutändan. När de började
”brottas” gick barnen och hämtade en vuxen.

B. Lösa konflikten på egen hand
I förskolan ska barn öva sig att lösa konflikter på egen hand men barnen ska också
känna att de kan få hjälp av en vuxen om de behöver enligt Grunderna för
förskoleundervisningens läroplan (2014).

Här presenteras två citat av barns

beskrivningar av en konfliktsituation som de löser på egen hand.

Ida: Va bråkar ni om då
Tjorven: Nå mest bråkar vi om en muffins som den hittar
allti jag men sen tar Heidi den
Ida: Hur gör ni för att bli sams då
Tjorven: Vi säger förlåt till varann
Ida: Hur känns det då efter att ni sagt förlåt?
Tjorven: Ja vet int

Tjorven förklarar att Heidi brukar bråka med henne när Heidi tar muffinsen av
Tjorven. För att bli sams berättar Tjorven att de säger förlåt till varandra och då är
konflikten löst enligt henne.
31

Ida Grandér

Ida: Hur gör ni då för att bli sams?
Maria: Nå vi säger bara opsiis åså glömd vi att vi va osams
Ida: Hämtar ni nån vuxen nångång då?
Maria: Nää vi tycker om å red opp e själv

Maria beskriver inte något tydligt sätt att gå tillväga för att reda ut en konflikt utan
förklarar att de bestämmer sig för att bråket är slut och börjar leka tillsammans igen.
Maria anser att hon klarar av att reda ut konflikter på egen hand utan hjälp av någon
vuxen.

4.3 Barns uppfattningar om personalens bemötande vid
konfliktsituationer
Ur det insamlade materialet framkom tre kategorier för hur barn upplever
personalens bemötande i förskolan. Följande kategorier framkom: närvarande
personal, passiv personal och frånvarande personal.

A. Närvarande personal
Tillgängliga vuxna beskriver barnen är någon som ”har tid” med dem i leken eller
som lyssnar när barnen kommer och vill berätta något. Enligt utsagorna hör det till
ovanligheten att personalen är med barnen i leken.

Ida: Vad gör personalen när ni leker?
Roland: Nå ibland e dom me å ibland tittar dom på
Ida: Hur känns det då när dom e me
Roland: Roligare

Ida: E dom vuxna med nångång när ni leker?
Tjorven: Lite

32

Ida Grandér
Ida: Sku du vila di sku va me oftare eller e de bra att di inte e me
Tjorven: Ja tycker di sku va mera me
Ida: Varför
Tjorven: De blir kulare å då blir de int bråk

Både Roland och Tjorven upplever att personalen inte är med i leken så ofta. Båda
är också överens om att det blir roligare om personalen är med i leken. Tjorven
påpekar även att vuxnas deltagande i leken minskar risken för bråk.

Ida: Va gör dom vuxna då när ni leker?
Christoffer: Ibland kollar dom om de e lugnt, ifall de hörs lite ljud
Ida: Sku du vila dom sku va me nångång när ni leker?
Christoffer: Vuxna?! Ja tycker int att dom ska va me, ja tycker
att dom stör när dom e me

Christoffer upplever att personalen stör ifall de skulle vara med barnen i leken. Han
berättar att personalen vandrar omkring och ser efter så att allt går lugnt till i leken
och lyssnar efter ljud från barnens lek.

B. Passiv personal
Enligt barnen måste personalen vara frånvarande från barngruppen eftersom de
behöver arbeta. Personalen kan också prata med andra vuxna och inte ” ha tid” med
barnen under den fria leken.

Ida: Va gör dom vuxna då när ni leker?
Melker: Dom sitter å babblar
Ida: Var då?
Melker: I ett bord å dricker kaffe o äter choklad
Ida: E di me nångång i leken då?
Melker: Nä

33

Ida Grandér

Här berättar Melker att personalen inte är med i leken. Melker förklarar att
personalen sitter vid något annat bord och dricker kaffe och äter choklad istället för
att vara med dem i leken.

Ida: E dom vuxna med i leken?
Mathias: Nä
Ida: Va gör dom då när ni leker
Mathias: Vet int, man ser nästan int dom när vi leker
Ida: Sku du vila att dom sku va me då
Mathias: Nä

Mathias berättar att de vuxna inte syns när barnen leker. Han tycker inte heller att
personalen behöver vara med i leken eftersom de klarar sig själva.

Ida: Va gör personalen då när ni bråkar?
Sebbe: Nå dom sir inte, för vi har dörren stängd. De tycker vi om.

Sebbe berättar att han tycker om att ha dörren stängd till lekrummet så att
personalen inte ser när de leker och inte heller ser ifall det uppstår en konflikt.

Ida: Va gör dom vuxna då när ni leker?
Ken: Nå di dricker kaffe, int e di aldri me oss

Ken uttrycker som alla barn har gjort ovan att personalen inte är med dem i leken.
Ken påstår att de dricker kaffe när barnen leker och är aldrig tillsammans med dem.

34

Ida Grandér
Ida: Va tror du att dom gör då när ni leker?
Tommy: Nå di jobbar väl eller så har di kaffepaus. Eller så pratar dom.

Även Tommy berättar att personalen inte är med dem i leken. Tommy funderar att
de kanske dricker kaffe eller arbetar, eller bara pratar om annat medan barnen leker.
Barnens upplevelser om personalens frånvaro blir tydlig i alla citat i denna kategori.

C. Frånvarande personal
I analysen framkommer att barnen uppfattar att personalen inte alltid har tid att
hjälpa barnen när de går och hämtar hjälp av de vuxna vilket leder till att
konflikterna blir olösta.

Ida: Går du och hämtar nån vuxen då?
Stina: Joo fast ibland säger dom att dom int har tid
Ida: Va gör du då
Stina: Då brukar jag gå nån annanstans och leka

Här berättar Stina att personalen säger att de inte har tid att hjälpa barnen. Enligt
Grunderna för förskoleundervisningens läroplan (2014) ska personalen hjälpa
barnen och stöda deras kamratrelationer.

Ida: Får du allti hjälp av personalen då?
Pelle: Nä nå ibland å ibland int
Ida: Hur känns det då när du int får hjälp?
Pelle: Typ som att de e inget i magen, de e bara kolsvart å inget blod kvar

35

Ida Grandér

Pelle beskriver hur det känns när ingen av de i personalen hjälper honom då han
frågar efter hjälp. Han säger att det känns i magen, som att det blir kolsvart och att
allt blod försvinner. Pelle vill ha hjälp av de vuxna men får inte det.

4.4 Barns uppfattningar om personalens konfliktlösningsstrategier
Barnen i förskolan berättar att de ber en vuxen om hjälp vid en konflikt de inte
klarar av att lösa själva. Personalen i sin tur utövar makt, enligt barnen, och
använder olika metoder av straff och hot för att lösa konflikter eller helt och hållet
undvika dem enligt barnens intervjusvar. I den här kategorin presenteras fyra olika
kategorier som representerar de strategier som personal använder för att lösa
konflikter i förskolan enligt barnens utsagor.

A. Övervakning
Barnen förklarade att personalen står och övervakar medan de leker när en konflikt
uppstår. Den här kategorin belyser hur personalen övervakar när barnen reder ut en
konflikt och de rycker ut när de behöver.

Ida: Kommer int dom vuxna då när ni bråkar?
Christoffer: Nää, eller jå om man gråter så kommer dom

Ida: Va gör dom vuxna då när ni leker?
Victor: Dom håller vakt så ingen blir dum mot någon, åså tittar dom

Ida: Va gör dom vuxna när ni leker?
Måns: Dom håller koll, dom står å tittar å sen går dom vidare o tittar

36

Ida Grandér

Victor berättar att de vuxna håller vakt när de leker så att ingen börjar bråka. Precis
som Victor menar också Måns att de vuxna håller vakt på ett visst avstånd, när
barnen leker för att se att ingen konflikt uppstår. Christoffer delar åsikt med de
andra två pojkarna men påpekar däremot att ifall något barn börja gråta så kommer
personalen och hjälper.

B. Tillsägelser och hot
I analysen kommer fram att tillsägelser och hot är vanligt att höra för barnen när de
leker. Om en konflikt uppstår kan någon i personalen hota med att någon måste
avlägsna sig ur rummet eller någon leksak blir borttagen menar barnen. De flesta
barn nämner också att personalen är arg när en tillsägelse delas ut.

Ida: Hu känns e tå di kommer å säger då?
Jenny: Int na bra, hon e så arg

Jenny berättar att personalen kan komma och ”säga till” och vara arga. Hon anser
att de inte känns bra när de blir arga.

Ida: Va gör dom vuxna då när ni bråkar
Jocke: Dom säger sluta
Ida: Säger dom nånting annat sen?
Jocke: Nää dom säger att vi ska va i olika rum och
ändrar om vem man leker me

Här berättar Jocke att de vuxna försöker avsluta konflikten och när den inte avslutas
måste barnen separeras för att sluta bråka. Istället för att lösa konflikten väljer
personalen att hota med att sära på barnen så att konflikten inte ska fortsätta.
37

Ida Grandér

Ida: Va händer om nån gör nånting dumt då?
Kim: Nå om de e i kuddis så får dom int va där nåmera
Ida: Måst man allti gå bort om man ha gjort nånting dumt?
Kim: Int så många gånger bara om man ha gjort de sista gången när
dagistanterna ha sagt att de e sista gången

Kim menar att personalen förbjuder barn som har ställt till med en konflikt att
fortsätta vara i det rummet där konflikten uppstod. Kim förklarar i citatet ovan att
personalen ger tillsägelser i form av olika grads varning. ”Sista gången” betyder
alltså att de inte kommer någon fler gång och säger till vilket leder till ett förbud.

Ida: Va gör dom vuxna när ni bråkar?
Melker: Nå dom säger sluta eller så säger dom att vi ska försöka va lugna

Melker berättar att barnen får en tillsägelse att ”försöka vara lugna” när personalen
hör att barnen bråkar. Även här gör personalen ett försök att avbryta konflikten
istället för att lösa den.

Ida: Berätta om när dom bråkar
Lisa: Nå dom bråkar, en gång ha dom bråka me mej när ja har
t.ex. vari i kuddis å byggt ett hus å då börjar dom å bråka å
dom ska ha kuddarna för sig själva å då brukar dom också
bråka om att dom vill själv ha all mat i dockis fast e va jag
som hadd bara en morot så to dom den också åså brukar dom
riva böcker ur händerna å sånt
Ida: Va gör dom vuxna då när di sir att ni bråkar?
Lisa: Nå dom kommer å säger
Ida: Va säger dom
Lisa: Du får komma bort när du bråkar

38

Ida Grandér

Lisa berättar att i ”kuddis” bråkar de ofta om leksaker och vem som får ha vilka
saker. Lisa förklarar att personalen säger att den som bråkar måste avlägsna sig från
rummet om det uppstår en konflikt.

C. Tvång
Barnen berättar att de ofta blir tvingade att säga förlåt även om flera påpekade att
det inte hjälper.

Ida: Vad händer då om man gör nånting mot reglerna?
Jonas: Man får straff
Ida: Jaha? Berätta mera
Jonas: Man måst säg förlåt, fast det brukar int hjälpa

Ida: Va händer när ni int lyder reglerna då?
Pernilla: Tantona blir lite arga å man måst säg förlåt. Om man
int gör he så kan man red ut e själv.

Jonas berättar att man får straff om någon bryter mot reglerna. Straffet för Jonas
betyder att säga förlåt vilket han inte alls tycker att hjälper i situationen. Pernilla
påpekar också att personalen blir arga om barnen inte lyder. Då menar hon också
att man måste säga förlåt men det finns också ett alternativ att lösa det själv utan att
blanda in de vuxna.

D. Förbud
Enligt utsagorna använder personalen i förskolan sig också förbud som metod för
att undvika eller avsluta en konflikt.

39

Ida Grandér
Ida: Blir e bråk nångång i förskolan?
Kenneth: Jå
Ida: Berätta!
Kenneth: Joo, först kom jag å Jocke som va här just,
så ti först så bråka vi jättemycke, pang, åså blev det tråkigt.
Åså engång på sommaren fick han sandlådsförbud
för an bråka för mycket en hel vecka.
Ida: Sandlådsförbud?
Kenneth: Jaa alltså att han får lekförbud

Kenneth beskriver att det blir mycket bråk i sandlådan. Kenneth berättar också om
en gång när Jocke hade bråkat en hel vecka så till slut fick han sandlådsförbud och
fick inte leka i sandlådan.

Robin: I kuddis bråkar vi om bollen. Vi har bara en boll
å alla vill ha den så ibland brukar dom lägga
upp bollen på höga hyllorna så att man int får bort den
Ida: Barnen?
Robin: Nä tanterna

Robin beskriver en annan konfliktlösningsstrategi där personalen utövar makt med
att förbjuda barnen att leka med bollarna eftersom de bråkar om dem.

E. Bestraffning
I intervjusvaren kommer det fram om personalens maktutövning och olika straff
som används. Bland annat att bli utvisad ur ett rum om barnet inte har ”uppfört sig”
enligt förväntan.

Ida: Blir det bråkigt nångång?
Isac: Joo när vi läser saga

40

Ida Grandér
Ida: Nå va händer sen då?
Isac: Ibland om man e dum så får man gå å sitta på en stol tills sagan e slut

Isac berättar här att ifall någon är dum måste man gå och sitta på en stol tills sagan
är slut istället för att vara med alla de andra barnen och lyssna på sagan.

Ida: Va händer om man int följer reglerna då?
Roland: Nå man kan tex gör nå dumt i samlingen
å då måst man gå ut ur rummet.

Precis som föregående citat har även Roland upplevelsen av att man måste gå ut om
man gör något som inte förväntas och är accepterat.

Ida: Brukar e bli bråkigt nångång då?
André: Ibland
Ida: Va händer då
André: Då kommer vuxna å säger å tar bort den som ha bråka
Ida: Va händer sen då
André: Nå dom brukar va arga

Här berättar André om när det uppstår en konflikt i förskolan kommer någon ur
personalen argt och tar bort den som bråkar.

Ida: Va händer om man har gjort nåt dumt då?
Victor: Dom blir arga, så måst man sitt därinn å int gå ut nå alls

41

Ida Grandér

Victor beskriver att personalen blir arga på barnen när de har gjort något dumt och
sedan kan det leda till ett straff, t.ex. att ett barn måste vara inomhus medan alla
andra går ut på grund av något det barnet gjort.

4.3 Tolkning och sammanfattning
Resultatets viktigaste delar kommer fram i stycke 4.1 ”Barns uppfattningar om
konflikter i förskolan” och 4.4. ”Barns uppfattningar om personalens
konfliktlösningsstrategier”. Stycke 4.1 synliggör hur vi ska förstå hur barn uppfattar
att en konflikt uppstår. Konflikten orsakas av missförstånd, någon särskild individ
eller så kan det också vara en särskild plats. Dessa kopplas till första
forskningsfrågan.

Enligt avhandlingens teoretiska referensram kan resultatet tolkas som att sociala
förståelsen påverkar barnens uppfattningar av konfliktorsaker vilket också påverkar
hur

de

löser

konflikten.

Avsnitt

4.2

”Barns

uppfattningar

om

konfliktlösningsstrategier” visar att barnen behöver de vuxna för att lösa konflikter
ännu i förskoleåldern vilket vi behöver ta med oss in i 4.3 ”Barns uppfattningar om
personalens bemötande” där barnen upplever att personalen är frånvarande och inte
tillgängliga och villiga att hjälpa till. Avsnitt 4.3. besvarar den andra
forskningsfrågan.

Resultatet visar klart och tydligt att barnen behöver ha stöd i att lösa konflikt. Stycke
4.4 visar att personal använder hot och straff för att undvika konflikter i förskolan
enligt barnen. Barnen upplever också att personalen är arga på dem när det har
uppstått en konflikt eller när de gjort något som inte räknas som accepterat
beteende. Barnens intervjusvar har tydliggjorts och sammanställts med en trappa
som visar olika former av konfliktlösningsstrategier personalen använder sig av.

42

Ida Grandér

Bestraffning
Förbud
Tvång
Övervakning

Figur 2.

Tillsägelser
och hot

Figuren beskriver barnens uppfattningar om förskolepersonalens

konfliktlösningsstrategier.

43

Ida Grandér

5 Diskussion
I det här kapitlet diskuteras studiens metod och resultat. Resultatet diskuteras mot
avhandlingens teoretiska referensram och tidigare forskning. Slutligen presenteras
förslag till fortsatt forskning.

5.1 Metoddiskussion
En kvalitativ metod valdes för studien och datat samlades in via intervjuer. Jag var
intresserad av att ta reda på hur barn uppfattar konfliktsituationer i förskolan och
hur de upplever personalens bemötande i de olika konfliktsituationerna. Vissa av
intervjufrågorna ändrades efter försöksintervjun eftersom de inte svarade på
forskningsfrågorna.

Datainsamlingsmetoden kunde också ha gjorts med

observation för att se hur barn reagerar i konfliktsituationer och hur personalen löser
konflikterna. Video-observation kunde ha varit en kompletterande metod för att få
en helhetsbild av barnens reflektioner om konflikter och personalens bemötande.
Om det också hade funnits en film kunde analysen också ha blivit gjord på hur
personalens bemötande ser ut i förskolegrupperna i relation till hur barnen uppfattar
det. Studiens analys och resultatet utgår nu enbart från barnens utsagor.

Jag funderade på att sprida ut mina förskoleintervjuer i Österbotten tillförde mer
trovärdighet i resultaten så att alla förskolor inte var i samma kommun. Det kunde
också ha varit intressant att göra några besök till förskolor i Nyland för att se
möjliga skillnader i barnens uppfattningar eller personalens bemötande. Enligt Bell
(2006) borde respondenterna få information om intervjun på förhand för att kunna
förbereda sig inför intervjun. I flera förskolor hade personalen berättat för barnen
om vad intervjuerna skulle handla om men i några förskolor hade personalen inte
sagt något alls. I några fall kan det ha varit bra att barnen var förberedda på vad jag
tänkte intervjua dem om men då kunde också en nackdel vara att barnen fastnar i
det som personalen har sagt och kommer inte med någon egen åsikt. Jag kunde även
ha skickat ut information i förväg som förskolorna kunde ha tagit upp gällande mina
intervjufrågor och förberett barnen på diskussionstemat.

44

Ida Grandér

Intervjuerna tog inte länge i sig men transkriberingen tog mycket mera tid. Bell
(2006) menar att nackdelen med intervjun är att den är ganska tidskrävande i
processen men dock inte lika tidskrävande som det hade varit om jag hade filmat
fem timmar på fem olika förskolor. Fördelen med ett videomaterial hade varit att
jag kunnat se hur bra social förståelse barnen har i och med att jag både fått höra
hur barnet reflekterar över konflikterna och hur barnet agerar i en konflikt.

Eide och Winger (2004) hade rätt med att barnintervjuer kräver mycket omtanke
och planering för att det ska få bästa möjliga resultat. Trost (2010) hävdar att det
inte är någon större skillnad mellan att intervjua barn eller vuxna men enligt min
erfarenhet är skillnaden betydlig. Jag håller med Trost om att barn kan ha svårare
att koncentrera sig längre stunder än vuxna. Intervjuerna varierade väldigt kraftigt
mellan två och 20 minuter.

En del barn hade koncentration att sitta och prata, medan andra barn tappade fokus
direkt och började prata om annat eller ville avsluta intervjun helt och hållet för att
gå och leka istället. För att barnen inte skulle tappa fokus krävdes konstant närvaro
av mig och väldigt tydliga frågor. Doverborg och Pramling Samuelsson (2012)
påpekade att ögonkontakt är en viktig del i intervjun vilket jag fick erfara ganska
snabbt när barnen lätt tappade fokus om jag inte höll ögonkontakt. Bell (2006) tips
med att spela in ljud istället för att sitta och anteckna var väldigt användbart i detta
fall. Intervjufrågorna jag hade förberett räckte inte för att få svar på de frågor jag
ville ha svar på utan jag fick ställa många följdfrågor beroende på vad barnet
svarade. Vissa barn var också väldigt tystlåtna vilket gjorde att jag ibland ställde
ledande frågor.

I några rum som intervjuerna utfördes fanns det en del störande föremål som
distraherade barnen från intervjufrågorna. Trost (2010) påpekade att den som
intervjuar ska beakta rummet där intervjun sker så att det inte finns för mycket
distraherande stimulans för att barnet ska tappa fokus vilket jag borde ha gjort mer.
Barn som lätt tappade fokus eller hade svårt med ordmobiliseringen började istället
prata om föremål runtom i rummet istället för att tänka efter och fundera på
45

Ida Grandér

frågorna. Doverborg och Pramling Samuelsson (2012) säger att intervjuplatsen
behöver vara en lugn plats där barnet orkar koncentrera sig och inte tappar intresset.
Att inte avbryta barnet mitt i leken för att komma på en intervju är inte heller att
rekommendera. Doverborg och Pramling Samuelsson påpekar att om barnet inte
fått god kontakt är sannolikheten att barnet inte vill samtala stor. Det här försökte
jag ta i beaktande när jag kom till förskolorna. Jag var tydlig med
förskolepersonalen att jag ville komma med och presentera mig och försöka komma
så nära barnen som möjligt i förväg för att öka chanserna att de kunde känna sig
trygga med mig och för att våga diskutera mera.

5.2. Resultatdiskussion
Syftet med avhandlingen var att studera hur barn reflekterar kring konflikter i den
sociala kontexten i förskolan. Genom att analysera och studera hur barn reflekterar
och beskriver konflikter, konfliktlösning och personalens bemötande vid
konfliktsituationer har jag försökt att besvara dessa forskningsfrågor:

1. Hur reflekterar förskolebarn kring konflikter i förskolan?
2. Hur reflekterar förskolebarn kring personalens bemötande vid konflikter?

Resultatets mest intressanta delar är avsnitt 4.1 som beskriver hur barnen uppfattar
konfliktorsaker i förskolan och avsnitt 4.4 som belyser hur barnen uppfattar
personalens konfliktlösningsstrategier, medan avsnitt 4.2 och 4.3, som beskriver
barnens uppfattningar om konfliktlösningsstrategier och personalens bemötande
hjälper till att förstå resultatet som en helhet. Resultatet visar att personalen är
frånvarande i fria leken i förskolan och att de använder sig av hot och bestraffning
för att lösa konfliktsituationer som uppstått. Barn i förskolan är medvetna om att
det sociala samspelet är ömtåligt och utmaningen att få inträde i en pågående lek
har Johnsdottir (2007) förklarat.

Löwenborg och Palm (2019) menar att sociala och emotionella färdigheter minskar
risken för att hamna i bråk och bli mer inkluderade. Barn lär sig genom interaktion
46

Ida Grandér

med andra som bygger upp sociala erfarenheter. Erfarenheter lägger grunden för
vårt tänkande och tänkandet rekonstruerar erfarenheterna till kunskaper, som i sin
tur berättar hur vi ska handla i olika situationer (Säljö, 2011). Barns lek lägger alltså
grunden till deras kunskaper i hur de ska handla i sociala kontexter. Kunskaperna
är byggstenarna i barns vänskapsrelationer menar Jerlang och Ringsted (2008).

I resultatet framkommer att personalen är frånvarande i barns fria lek i förskolan.
Johnsdottir (2007) hävdar att utvecklingen av barns sociala förståelse varierar i hur
de skapar sin förståelse och kunskap i olika kulturella miljöer där det hänger på
personalens medvetenhet att skapa miljöer för att barnet ska utvecklas på bästa sätt.
Enligt resultatet är personalen inte med i leken vilket gör att de inte heller kan skapa
ändamålsenliga förutsättningar i leken för barnen. Barnen leker utan någon vuxen
vilket betyder att de då erfar av varandra och bygger upp sina sociala färdigheter
utifrån det. Dunn, Cutting och Fisher (2002) förklarar att vuxna behöver stöda barn
i fria leken och i konfliktsituationer. Även Löwenborg och Palm (2019) lyfter fram
vuxnas närvaro och medvetenhet som betydande och hur barn utvecklar social
förståelse som en betydande utvecklingsfaktor för barns sociala och emotionella
lärande. Frågan kvarstår varför personalen inte deltar i barnens lek, även om de
troligtvis är medvetna om konsekvenserna av det.

Modellerna för att barn ska utveckla sociala förståelsen är de vuxna hävdar
Johnsdottir (2007). Jerlang och Ringsted (2008) säger att barn förverkligar sina
handlingar utifrån sina erfarenheter och att barn behöver lära sig att kontrollera sina
impulser i leken. Chyrch, Mashford-Scott och Cohrssen (2018) lyfter också fram
vikten av att synliggöra barns olika åsikter för att barn ska aktivera
perceptionsförmågan och få olika perspektiv på omgivningen. Författarna anser att
det är lärarens roll att få barnen att inse att alla inte har samma åsikt och att få ett
bredare perspektiv. Resultatet visar att barns perceptionsförmåga inte är så
välutvecklad i förskoleåldern.

47

Ida Grandér

Säljö (2011) menar att barns språk utvecklas olika beroende på miljön, liksom
sociala förståelsen utvecklas utgående från modeller och erfarenheter. Enligt både
Säljö (2011) och Stensaasen och Sletta (2004) har språket en stor betydelse i den
sociokulturella processen och utvecklingen, talet lägger grunden för det sociala
samspelet med jämnåriga. Löwenborg och Palm (2019) menar att språket hjälper
barnen att reglera sina beteenden och impulser samt att ordförrådet hjälper till att
uttrycka tankar vilket leder till ett bättre samspel med andra. I resultatet berättar
barn i olika situationer om samspelet med något annat barn där konflikter ofta
uppstår. Konflikterna kan vara en orsak till ett mindre utvecklat språk. Detta är
också ett argument för att personalen borde vara med barnen i leken för att stöda
barnens språkutveckling och se till att barnen får goda erfarenheter och
språkmodeller.

Enligt

Grunderna

för

förskoleundervisningens

läroplan

(2014)

ska

förskolepersonalen stödja barns sociala och emotionella lärande och utveckling.
Inkludera barnen i planeringen och uppgörandet av regler för att barnen ska skapa
en förståelse och respektera varandra i förskolan. Enligt resultatet är det personalen
som bestämmer i förskolan. Barnen förklarade gång på gång hur personalen
kommer och delar ut tillsägelser och hot i förskolan. Arnér och Tellgren (2006)
beskriver att vuxen–barn förhållandet lätt blir att barnet underordnas i den vuxnas
perspektiv, vilket senare innebär att möjligheterna för barnet att ha ett jämlikt
samtal hämmas av den vuxna.

Jenkins, Ritblatt och McDonald (2008) menar att konflikter bör vara något som ger
positiva erfarenheter och hjälper barnen inför framtiden med socialt samspel. Enligt
barnen förknippades en konflikt som något negativt, vilket i sin tur leder till någon
form av tillsägelse eller straff av personal beroende på hur stor konflikten är.
Jenkinks, Ritblatt och McDonald (2008) lyfte fram att en konflikt ofta kopplas till
en negativ upplevelse och som vuxna har en tendens att avsluta så fort som möjligt.
Istället för att avsluta konflikten och ge barnen straff borde personal se möjligheter
att diskutera med barnen och utveckla deras socioemotionella färdigheter. Att
vuxna är förebilder i bemötandet av andra i konfliktsituationer är något Jenkins,
48

Ida Grandér

Ritblatt och McDonald stödjer. De menar att barn behöver de vuxna i gruppen som
förebilder för hur de ska agera i olika situationer.

Resultatet belyser missförstånd som en av de största orsakerna som barnen anser
som orsak till konflikt. Johnsdottir (2007) menar att konflikter uppstår när egna och
andras idéer och tankar rubbas, men konflikten leder till nya insikter och idéer som
tar form istället. Leksaker och missförstånd gällande olika ting kom tydligt fram i
resultatet som en konfliktorsak vilket stöder Sommer, Pramling Samuelsson, och
Hundeides (2011) teori om att konflikter mellan barn uppstår ofta när det handlar
om leksaker. För att kunna förlåta menar Johnsdottir (2007) att det krävs en känsla
av rättvisa för barn i gruppsammanhang. Hon anser att ömsesidig respekt och
samarbete lägger grunden för att skapa en sådan känsla. Resultatet beskriver att
barnen tvingas säga förlåt när det har uppstått en konflikt. Vilket motstrider
Johndstottirs tankar helt och hållet. En konflikt avbryts och barn tvingas säga förlåt
genast efter, vilket gör att det kvarstår en irritation och sannolikhet för att en ny
konflikt blommar upp är stor.

49

Ida Grandér

5.3 Förslag till fortsatt forskning
Ett förslag till fortsatt forskning är att utarbeta ett material för att stöda barns sociala
och emotionella utveckling som går att använda i den fria leken. De material som
redan finns är till exempel Stegen, FunFriends, Kompisväskan och Start. Dessa
mterial lämpar sig inte att använda i barnens fria lek utan mer i någon form av
morgonsamling eller liknande.

Speciallärare använder sig av screeningmaterial för att upptäcka barn i tidigt skede
med matematiska eller språkliga utmaningar som till exempel Lukimat och SF
Miniduvan. Att utveckla ett screeningmaterial för småbarnspedagogiken för att
uppmärksamma barn med socioemotionella svårigheter kan både vara till fördel
men också nackdel. Det positiva skulle vara att barn med svårigheter får rätt stöd i
tidig ålder. Det negativa med ett material är förstås att barn utvecklas på olika sätt
och att lägga en gräns vilket barn som har eller inte har utmaningar eller svårigheter
i sociala och emotionella lärandet vore så gott som omöjligt. Det kan lätt bli att alla
barn ska läggas under en ”motorväg” och materialet tillåter inte ”sidovägar”.

50

Ida Grandér

Litteratur
Alexandersson, M. (1994). Den fenomenografiska forskningsansatsens fokus. I B.
Starrin & P-G. Svensson, (Red.), Kvalitativ metod och
vetenskapsteori. Lund: Studentlitteratur
Arnér, E. & Tellgren, B. (2006). Barns syn på vuxna: att komma nära barns
perspektiv. Lund: Studentlitteratur
Barnskyddslag 417/2007. Hämtad 22 mars 2020, från
https://www.finlex.fi/sv/laki/ajantasa/2007/20070417
Bell, J. (2006) Introduktion till forskningsmetodik. Lund: Studentlitteratur
Church,A., Mashford-Scott, A., & Cohrssen, C. (2018) Supporting Children to
Resolve Disputes. Journal of Early Childhood Research,
16(1), 92–103. Hämtad 12 januari 2020, från
https://doiorg.ezproxy.vasa.abo.fi/10.1177/1476718X17705414
Doverborg, E. & Pramling Samuelsson, I. (2000) Att förstå barns tankar:
metodik för barnintervjuer. Stockholm: Liber
Dunn, J., Cutting, A., & Fisher, N. (2002) Old Friends, New Friends: Predictors
of Children’s Perspective on Their Friends at School. Child
Development, 73(2), 621–635. Hämtad 12 januari 2020 från
https://doi-org.ezproxy.vasa.abo.fi/10.1111/1467-8624.00427
Eide, B. & Winger, N. (2004) Fra barns synsvinkel : intervju med barn –
metodiske og etiske refleksjoner. Oslo: Cappelen akademisk
forl cop.
Forskningsetiska delegationen. (2012) God vetenskaplig praxis och handläggning
av misstankar om avvikelse från den i Finland Forskningsetiska
delegationens anvisningar 2012. Hämtad 25 november 2019, från
https://tenk.fi/sites/tenk.fi/files/HTK_ohje_2012.pdf

51

Ida Grandér

Greene, R. (2008). Vilse i skolan: hur vi kan hjälpa barn med beteendeproblem
att hitta rätt. Stockholm: Cura.
Hejlskov Elvén, B. & Edfelt, D. (2017). Beteendeproblem i förskolan. Om
lågaffektivt bemötande. Lund: Studentlitteratur.
Jenkins, S., Riblatt, S., & McDonald, J. (2008). A Conflict resolution among
early childhood educators. Conflictresolution Quarterly, 25(4).
Hämtad 12 januari 2020, från
https://doiorg.ezproxy.vasa.abo.fi/10.1002/crq.216
Jerlang, E. & Ringsted, S. (2008). Den kulturhistoriska skolan: Vygotskij,
Leontiev och Elkonin. I Jerlang, E. (red). Utvecklingspsykologiska
teorier: en introduktion. Stockholm: Liber.
Johnsdottir, F. (2007) Kamratrelationer i förskolan. Malmö: Malmö Universitet
Löwenborg, L. & Palm, T. (2019) Socialt och emotionellt lärande: om att få
elever att lyckas i skolan och i livet. Stockholm: Natur& Kultur.
Nationalencyklopedin [u.å.]. Konflikt. Hämtad 22 mars 2020, från
https://www.ne.se/uppslagsverk/encyklopedi/l%C3%A5ng/konflikt
Psykologiguiden [u.å.]. Konflikt. Hämtad 22 mars 2020, från
https://www.psykologiguiden.se/psykologilexikon/?Lookup=konflikt
Psykologiguiden [u.å.]. Social kompetens. Hämtad 22 mars 2020, från
https://www.psykologiguiden.se/psykologilexikon/?Lookup=social
%20kompetens
Psykologiguiden [u.å.]. Socioemotionellt lärande. Hämtad 22 mars 2020, från
https://www.psykologiguiden.se/psykologilexikon/?Lookup=socioe
motionell
Rantala, A. (2016) – Snälla du! Kan du sätta dig? Om vägledning i förskolan.
Umeå: Umeå universitet
52

Ida Grandér

Sommer, D., Pramling Samulesson, I. & Hundeide, K. (2011) Barnperspektiv
och barnets perspektiv i teori och praktik. Stockholm: Liber
Stensaasen, S. & Sletta, O. (2004) Grupprocesser: om inlärning och samarbete
i grupper. Stockholm: Natur & kultur
Säljö, R. (2011) Introduktion: Vygotskijs tid och liv. I Forsell, A. (red.) Boken om
pedagogerna. Stockholm: Liber
Tidström & Nyberg (2012) Skriv vetenskapliga uppsatser, examensarbeten och
avhandlingar. Lund: Studentlitteratur
Trost, J. (2010) Kvalitativa intervjuer. Lund: Studentlitteratur
Utbildningsstyrelsen. (2014) Grunderna för förskoleundervisningens läroplan.
Helsingfors: Utbildningsstyrelsen

53

Ida Grandér

Bilaga 1
25.10.2018
Anhållan om forskningstillstånd
Jag heter Ida Grandér och studerar till Pedagogie magister vid utbildningslinjen för
lärare inom småbarnspedagogik vid Åbo Akademi i Vasa.
Syftet med min studie att ta reda på barns uppfattningar om konflikter och i
förskolan. För att ta reda på detta vill jag intervjua förskolebarn. Intervjuerna görs
individuellt med de barn som vill delta.
Jag anhåller härmed om tillstånd att få intervjua förskolebarn i xxx. Jag följer
forskningsetiska principer vilket innebär att jag inte och kommer att nämna
varken orten, förskolans eller barnets namn i min studie. Allt insamlat material
från studien förstörs efter att pro gradun är klar. Min plan är att vara färdig i maj
2019.

Har ni frågor kan ni kontakta mig via mail: ida.grander@abo.fi.
Mia Heikkilä är min handledare och henne når ni på den här
adressen: miaheikk@abo.fi

Vänliga hälsningar,
Ida Grandér

Ida Grandér

Bilaga 2

Bästa förälder!
Jag heter Ida Grandér och studerar till Pedagogie magister vid utbildningslinjen för
lärare inom småbarnspedagogik vid Åbo Akademi i Vasa. Jag håller som bäst på
med min pro gradu. Syftet med min studie att ta reda på barns uppfattningar om
konflikter och tillsägelser i förskolan. För att ta reda på detta vill jag
intervjua förskolebarn. Intervjuerna görs individuellt med de barn som vill
delta. Jag kommer att besöka ert barns förskola xxx.
Om ni inte vill att ert barn deltar i min studie ska ni meddela förskolepersonalen.
Kontakta mig gärna om ni har frågor. Ni når mig bäst via mail: ida.grander@abo.fi.
Jag följer forskningsetiska principer vilket innebär att jag inte och kommer att
nämna varken kommunens, förskolans eller barnets namn i min studie. Allt
insamlat material från studien förstörs efter att pro gradun är klar. Min plan är att
vara färdig i maj 2019.
Med vänliga hälsningar,
Ida Grandér

Ida Grandér

Bilaga 3

Intervjuguide


Ida berättar om sin katt, eventuellt visar bild. Den tycker om att vara
hemma och vill inte åka bil. (Diskussionen fortsätter och leder in på
förskolan)



Hur känns det att vara i förskolan?



Vad är roligast i förskolan? Vad är sämst i förskolan?



Berätta om dina kompisar i förskolan!



Blir det bråk någon gång i förskolan? Berätta om det! om vad? Vem? Hur
går det till? Varför? Vad hände före? vad händer sen?



Finns det något ställe där ni bråkar ofta/inte bråkar?



Vad brukar du göra om det blir bråkigt?



Hur gör ni för att bli sams igen?



Berätta om när ni leker! Hur? Var? Med vem?



Är personalen med i leken?



Vad gör de när ni leker? (om inte är med i leken)



Har ni regler i förskolan? Berätta om dem!



Vad händer om ni inte följer reglerna? Har du varit med om att nån inte
har följt reglerna? vad hände då?



Hur känns det när någon i personalen säger till?



Hur vill du att personalen ska säga till?



Varför tror du att de säger till?



Finns det någon som alltid blir tillsagd?



Vem brukar du gå och berätta åt om det har hänt någonting?

