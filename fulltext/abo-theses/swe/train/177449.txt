VARFÖR ETT TIONDE LÄSÅR?
-

En kvalitativ studie om elevers uppfattningar kring det tionde läsåret

Mia Henriksson-Ena

Pro gradu avhandling i specialpedagogik
Fakulteten för pedagogik och välfärdsstudier
Åbo akademi
Vasa, 2020

Mia Henriksson-Ena

Abstrakt
Författare

Årtal

Annette Mia Marianne Henriksson-Ena

2020

Arbetets titel

VARFÖR ETT TIONDE LÄSÅR?
- En kvalitativ studie om elevers uppfattningar kring det tionde läsåret
Opublicerad avhandling i specialpedagogik för pedagogie magisterexamen.
Vasa: Åbo Akademi. Fakulteten för pedagogik och välfärdsstudier. Enheten för
specialpedagogik

Sidantal
64

Referat

Syftet med denna avhandling är att ta reda på varför finlandssvenska elever söker till
utbildningen det tionde läsåret. Vidare vill jag också undersöka vad elever som har gått
utbildningen har för uppfattningar om undervisningen under det tionde läsåret och ta redan på
vilken nytta eleverna uppfattar sig ha haft av utbildningen efteråt.
Avhandlingens forskningsfrågor är:
1. Vilka är orsakerna till att finlandssvenska ungdomar söker till det tionde läsår?
2. Hur uppfattade eleverna undervisningen under det tionde läsåret?
3. Vilken nytta uppfattar eleverna att de ha haft av det tionde läsåret?

För att uppfylla syftet och svara på forskningsfrågorna har jag använt mig av intervju som
datainsamlingsmetod.
Jag valde informanterna bland elever som gått det tionde läsåret eftersom jag var intresserad
av att utreda varför finlandssvenska elever söker till det tionde läsåret. Jag var också
intresserad av vilka deras uppfattningar var om det tionde läsåret och vilken nytta de haft av
utbildningen efteråt.
Resultatet visade att de vanligaste orsakerna till att finlandssvenska elever söker till det tionde
läsåret är kunskapsmässiga och mognadsmässiga orsaker. Eleverna som har gått det tionde
läsåret uppfattar utbildningen som elevfokuserad, lärorik och en tid att växa och mogna.
Elevernas uppfattning är också att de haft nytta av det tionde läsåret under
fortsättningsstudierna, senare i arbetlivet och på ett personligt plan.
Det finns ett behov av utbildningen det tionde läsåret. De små gruppstorlekarna möjliggör att
lärarna ser alla elever och att undervisningen individanpassas. Det tionde läsåret stärker
elevernas självförtroende och förhindrar att de marginaliseras. Det tionde året betyder en
andra chans.
Sökord:

Tionde läsåret, påbyggnadsundervisning, kymppiluokka, lisäopetus, skoltrötthet

Mia Henriksson-Ena

1.

Innehåll

ABSTRAKT .................................................................................................................................................................1
INNEHÅLL ..............................................................................................................................................................2
BILAGOR: ..................................................................................................................................................................3
1.

INLEDNING .............................................................................................................................................1

1.1 SYFTE ..................................................................................................................................................................2
1.2 DISPOSITION ........................................................................................................................................................2
1.3 CENTRALA BEGREPP ............................................................................................................................................3
2.

TONÅREN ................................................................................................................................................5

2.1 IDENTITETSSKAPANDE .........................................................................................................................................5
2.2

TONÅRSPROBLEMATIK .....................................................................................................................................6

2.2.1 Ångest och stress .........................................................................................................................................6
2.2.2 Depressiva symtom .....................................................................................................................................6
2.2.3 Skoltrötthet ..................................................................................................................................................8
2.2.4. Brist på motivation .....................................................................................................................................9
2.3 EFTER DEN GRUNDLÄGGANDE UTBILDNINGEN ................................................................................................... 11
2.4 ATT VÄLJA UTBILDNING .................................................................................................................................... 12
2.5 UTSLAGNING ..................................................................................................................................................... 13
3.

PÅBYGGNADSUTBILDNING............................................................................................................. 15

3.1 ORSAKER TILL ATT ELEVER SÖKER TILL PÅBYGGNADSUTBILDNING................................................................... 16
3.2 UPPFATTNINGAR OM PÅBYGGNADSUTBILDNINGEN OCH DEN NYTTAN ELEVERNA HAR AV DEN. ........................ 19
4.

METOD OCH GENOMFÖRANDE ..................................................................................................... 21

4.1 SYFTE ................................................................................................................................................................ 21
4.2 FORSKNINGSFRÅGOR ......................................................................................................................................... 21
4.3 VAL AV INFORMANTER ...................................................................................................................................... 21
4.4 INTERVJU SOM DATAINSAMLINGSMETOD ........................................................................................................... 22
4.5 FENOMENOGRAFI SOM FORSKNINGSANSATS ...................................................................................................... 25
4.6 GENOMFÖRANDE ............................................................................................................................................... 26
4.7 BEARBETNING OCH ANALYS AV DATA ............................................................................................................... 27
4.8 TILLFÖRLITLIGHET, TROVÄRDIGHET OCH ETIK .................................................................................................. 29
5.

RESULTAT............................................................................................................................................. 32

5.1 ORSAKER TILL ATT FINLANDSSVENSKA ELEVER SÖKER TILL DET TIONDE LÄSÅRET ........................................... 32

Mia Henriksson-Ena
5.1.1 Kunskapsmässiga orsaker ......................................................................................................................... 33
5.1.2 Mognadsmässiga orsaker .......................................................................................................................... 34
5.1.3 Personliga orsaker ..................................................................................................................................... 34
5.2 ELEVERNAS UPPFATTNINGAR OM UNDERVISNINGEN UNDER DET TIONDE LÄSÅRET. .......................................... 35
5.2.1 Individanpassad undervisning ................................................................................................................... 35
5.2.2 Annorlunda undervisningsmetoder ........................................................................................................... 36
5.2.3 Undervisning med fokus på personlig utveckling ..................................................................................... 38
5.2.4 Lärarna betydelsefulla för undervisningen ................................................................................................ 38
5.3 ELEVERNAS UPPFATTNINGAR OM VILKEN NYTTA DE HAFT AV ATT GÅ DET TIONDE LÄSÅRET ............................ 40
5.3.1 Studie och arbetsrelaterade nytta ............................................................................................................... 40
5.3.2 Personlig nytta........................................................................................................................................... 42
5.4 SAMMANFATTNING AV RESULTAT ..................................................................................................................... 43
6.

DISKUSSION ......................................................................................................................................... 45

6.1 METOD DISKUSSION ........................................................................................................................................... 45
6.2 RESULTAT DISKUSSION ...................................................................................................................................... 48
6.2.1 Orsaker till att finlandssvenska elever sökt till det tionde läsåret ............................................................. 48
6.2.2 Elevernas uppfattningar om utbildningen under det tionde läsåret ........................................................... 50
6.2.3 Elevernas uppfattningar om vilken nytta de haft av det tionde läsåret ...................................................... 52
6.3 AVSLUTNING OCH FÖRSLAG PÅ FORTSATT FORSKNING ...................................................................................... 55
KÄLLFÖRTECKNING ..................................................................................................................................... 57

Figurer:
Figur 5.1 Åskådliggör varför finlandssvenska elever söker till det tionde läsåret...............................................36
Figur 5.2 Åskådliggör elevernas uppfattningar om undervisningen under det tionde läsåret..............................38
Figur5.3 Åskådliggör den nytta eleverna uppfattar att de haft av det tionde läsåret............................................43

Bilagor:
Bilaga 1 Informationsbrev
Bilaga 2 Samtyckes blankett
Bilaga 3 Intervjuguid

Mia Henriksson-Ena

Inledning
Efter den grundläggande utbildningen måste alla elever ta ett beslut om vad de vill göra i
framtiden. De flesta som går ut den grundläggande utbildningen väljer att påbörja någon
form av utbildning eftersom det i dagens samhälle kan vara svårt att genast efter
grundskolan ge sig ut i arbetslivet. De elever som har goda vitsord kan fritt välja till vilken
utbildning de söker, de har också goda chanser att få en studieplats vid den önskade
utbildningen. Elever med svaga vitsord kan dock inte välja lika fritt.
Svaga betyg från den grundläggande utbildningen kan leda till att elever blir utan
studieplats eller att de påbörjar studier inom en annan bransch än den som var
förstahandsvalet. Att inte få en studieplats inom den bransch eleven önskat, kan innebära
en ökad risk för att eleven skall avbryta studierna. Att bli utan studieplats och att avbryta
påbörjade studier ökar i sin tur risken för utslagning.
De elever som inte vet vad de vill göra i framtiden och de som inte kom in på den önskade
utbildningen

kan

välja

att

söka

till

en

påbyggnadsutbildning.

Under

påbyggnadsutbildningen kan eleverna höja sina betyg, jobba med sig själva och fundera
på vad de vill göra med sina liv. Påbyggnadsutbildningen det tionde läsåret är inte en
förlängning av den grundläggande utbildningen utan en utbildning som skräddarsys efter
elevernas behov. Undervisningen skall hjälpa eleverna att förbättra sina chanser att få en
studieplats, hjälpa dem att planera sin framtid och främja elevernas utveckling, lärande
och totala välbefinnande.
Under tiden då jag undervisade på andra stadiet kom jag i kontakt med studerande som
har gått utbildningen det tionde läsåret. Jag träffade också på studerande som kunde ha
haft nytta av att gå en påbyggnadsutbildning. När jag fick en förfrågan från Kronoby
folkhögskola om att undersöka hur de elever som gått utbildningen det tionde läsåret i
Svenskfinland hade uppfattat undervisningen samt att utreda om de haft nytta av
utbildningen efteråt så tyckte jag att det lät intressant. Min förhoppning är att jag själv
och andra lärare på andra stadiet också kan dra nytta av hur eleverna har uppfattat
undervisningen. Vilka metoder eleverna uppfattade att användes för att höja deras
kunskapsnivå, studiemotivation och självförtroende.
1

Mia Henriksson-Ena

1.1 Syfte
Utgångspunkten till den här avhandlingen var att jag fick ett uppdrag av en av lärarna vid
Kronobyfolkhögskola. Uppdraget var att undersöka hur de elever som gått deras
utbildningen det tionde läsåret, Base Camp, har uppfattat undervisningen under
utbildningen samt att undersöka vilken nytta de upplever sig ha haft av utbildningen
efteråt. Syftet med denna avhandling är att undersöka varför finlandssvenska elever söker
till utbildningen det tionde läsåret. Vidare vill jag också undersöka vad elever som har
gått utbildningen har för uppfattningar om undervisningen och vilken nytta eleverna
uppfattar sig ha haft av utbildningen efteråt.
I den forskning som gjorts tidigare kring det tionde läsåret har focus till stor del varit på
orsakerna till att elever söker till påbyggnadsutbildning det tionde läsåret. (Karlsson 2008,
Grindgärds, 2016.)

Den forsknings som gjorts kring elevers uppfattningar om

utbildningen och nyttan efteråt är gjord vid utbildningsanordnare med finska som
utbildningsspråk. (Lappalainen 2009, Miettinen 2012, Hurme 2014)
Jag kommer därför inledningsvis att undersöka varför finlandssvenska elever väljer att
söka till det tionde läsåret vid Base Camp. Vidare kommer jag att undersöka hur de elever
som har gått utbildningen det tionde läsåret, Base Camp, har uppfattat undervisningen och
vilken nytta de upplever sig ha haft av utbildningen efteråt. Jag kommer i den teoretiska
bakgrunden att ta upp vad tidigare forskning säger om orsakerna till att vissa elever söker
till det tionde läsåret. Vidare kommer jag också att redogöra vad forskning som gjorts på
finskt håll säger om elevernas uppfattningar om det tionde läsåret. Jag har inte hittat någon
forskning som undersökt hur finlandssvenska elever uppfattat utbildningen under det
tionde läsåret. Därför kommer jag i denna avhandling att undersöka detta.

1.2 Disposition
Avhandling är indelad i sju olika kapitel. I kapitel 1 beskriver jag avhandlingens syfte och
disposition. De för avhandlingen centrala begreppen finns också placerade i det första
kapitlet. I kapitel 2 behandlas den teoretiska bakgrunden. Kapitlet 2 inleds med en kort
beskrivning av tonåren. Vidare beskrivs de omständigheter under tonåren som kan
2

Mia Henriksson-Ena
förorsaka problem under denna viktiga övergång i ungdomarnas liv. Denna period i livet
kan vara väldigt avgörande för ungdomarnas utvecklig och vid valet av fortsatt utbildning
efter grundskolan. Om eleven efter grundskolan inte får någon studieplats eller om eleven
väljer att hoppa av en påbörjad utbildning ökar risken för utslagning.
I kapitel 3 behandlas fenomenet påbyggnadsutbildning och orsaker till att elever söker till
påbyggnadsutbildning. I Kapitel 4 beskrivs avhandlingens metod och genomförande samt
analys. I kapitlen 5 och 6 finns resultat och diskussion. I Kapitel 7 finns alla källor som
använts i avhandlingen.

1.3 Centrala begrepp
Lärare används i den här avhandlingen och syftar på de lärare som jobbar inom
påbyggandutbildningen det tionde läsåret om inte annat nämns.
Elever avser de ungdomar som deltagit i påbyggnadsundervisning det tionde läsåret. När
begreppet elever används i avhandlingen syftar jag på dessa elever om inget annat nämns.
Studerande används i utbildningsstyrelsens texter och i kapitel 3 där jag hänvisar till
tidigare forskning. Inom den grundläggandeutbildningen används benämningen elever
och på andra stadiet används benämningen studerande. Jag har valt att använda begreppet
elever eftersom det tionde läsåret är mittemellan grundläggandeutbildningen och andra
stadiets utbildning men ändå kan ses som en del av den grundläggandeutbildningen.
Uppfattning: Enligt Fejes och Thornberg (2012) är uppfattning det sättet som en individ
förstår ett fenomen eller ett sätt att erfara något. Uppfattningar är alltså kvalitativt
varierande sätt att uppleva ett fenomen.
Påbyggnadsutbildning det tionde läsåret och det tionde läsåret används parallellt och
avser den utbildning som ges efter det nionde grundskoleåret med avsikt att förbättra
elevernas chanser att få en behörighetsgivande utbildning. Orsaken till att jag valt att
använda båda är att utbildningsstyrelsen använder begreppet, påbyggnadsutbildning, i sina
officiella dokument. Men i undervisningssammanhang och bland eleverna så används
begreppet tionde läsåret.
3

Mia Henriksson-Ena
Utbildningen avser också det tionde läsåret om inte annat anges.
Utslagning: Enligt Jahnukainen och Järvinen (2001) så är en person utslagen om personen
saknar de kvalifikationer som krävs för att vara delaktig i alla delar av samhället.

4

Mia Henriksson-Ena

2. Tonåren
I detta kapitel beskrivs kort vad tonårstiden innebär och hur denna tid påverkar de fysiska,
psykiska och livsavgörande förändringarna som sker. Vidare kommer jag att redogöra
för några av de vanligaste svårigheterna och prövningar som denna period i livet kan
innebära.

2.1 Identitetsskapande
Ohlsson (2005) skriver att tonåren är för de flesta en period då de unga försöker hitta sig
en identitet, det är därför viktigt att de unga under denna period får känna att de kan vara
sig själva. Många tonåringar har behov av att testa sina vingar, prova den egna viljan.
Tonåren handlar om att bli självständig och som förälder är det viktigt att ge ungdomarna
plats att växa och hitta sina egna värderingar. Som vuxen är det också viktigt att minnas
hur det var att vara tonåring, med allt vad den tiden innebar. Känslor av osäkerhet och
känslor av sårbarhet som denna nyvunna roll och allt nytt ansvar som denna tid för med
sig.
Salmela-Aro m.fl. (2008) skriver att det under tonåren sker mycket förändringar i
ungdomarnas liv, mer än någon annan gång under livet. Förändringar är både fysiska,
psykiska och sociala. Föräldrarna och lärarna ställer också allt högre krav beträffade
studierna och ungdomarna skall börja klara sig på egenhand i allt mer komplicerade
situationer. Wrangsjö och Winberg Salomonsson (2007) skriver att utvecklingen till
tonåring betyder att ungdomen skall skapa sig en egen identitet, mogna och bli
självständig. Denna process pågår under en lång tid och kan innebära känslor av vilsenhet.
Ungdomarna kan också uppleva att omgivningen inte förstår dem och att de själv inte
begriper sig på samhället.
Tetzchner (2016) menar att identitetsbildning handlar om att bestämma hur man vill vara
som vuxen. En tonåring är en person som befinner sig mellan tryggheten i barndomen och
den självständighet det innebär att vara vuxen. Identitet betyder också att försöka passa in
i ett större sammanhang. Alla de livsavgörande besluten som en tonåring tvingas göra kan
leda till en livskris. Tonåren är därför för många en tid av osäkerhet.

5

Mia Henriksson-Ena
Hwang och Nilsson (2011) lyfter fram gemenskapen med jämnåriga som väldigt viktig
under tonåren och det är vännerna som fungerar som förebilder för vem den unga vill vara
och hur ungdomen vill uppfattas av andra. Hwang och Nilsson (2014) skriver att då
behovet av att tillhöra en grupp är extra stort under tonåren så kan detta leda till att de
unga känner grupptryck. Hur ungdomen skall klä sig och uppföra sig handlar inte bara om
påtryckningar utifrån utan också om att de unga vill vara lika som de andra och visa att de
hör ihop.

2.2 Tonårsproblematik
Tonårstiden kan innebära många olika utmaningar, svårigheter och kriser. Det kan handla
om oro för att drabbas av arbetslöshet eller svårigheter att veta vilken utbildning
tonåringen skall söka till. (Wrangsjö m.fl. 2007.) Ihop med tonåren hör också olika typer
av riskbeteenden, såsom tobaksrökning, alkohol och droger. Det kan ibland vara svårt att
känna igen tecknen på missbruk, dessa kan lätt blandas ihop med trötthet eller att personen
är osocial. (Aaltonen, Ojanen, Vihunen, & Vilén 2007.)
2.2.1 Ångest och stress
Ångest som förorsakats av stress är ett fenomen som är vanligt under tonåren, eftersom
tonårshjärnan reagerar annorlunda på stress än en vuxen hjärna. Typiska tecken vid stress
och ångest är att personen får svårt att koncentrera sig, känner oro, drabbas av
sömnsvårigheter, upplever ilska, depression, tvångstankar och visar tecken på
psykosomatiska problem. (Aaltonen m.fl. 2007.)
2.2.2 Depressiva symtom
Olsson (2005) menar att varaktiga känslor av nedstämdhet kan vara förorsakade av
långvarig stress i skolan och bland kamraterna. Orsaken kan också vara problem som
förkommer i familjen. Tonåringarna behöver få hjälp att med att hantera dessa känslor.
Men det är helt normal att tonåringen har svårt att ta emot hjälp. Därför är det viktigt att
framhålla att då det handlar om depression, kan det vara att den unga behöver ta emot
hjälp för att situationen skall kunna lösas.

6

Mia Henriksson-Ena
Beteendet hos en deprimerad tonåring kännetecknas av kraftlöshet, oföretagsamhet och
ointresse samt ovilja och avsaknad av kraft till socialt umgänge. Att vara deprimerad är
alltså inte samma sak som att känna sig ledsen och detta är det av största vikt att
tonåringarna uppmärksammas på detta. Det är helt normalt att en person är ledsen om
personen har haft bekymmer och motgångar. Andra människor bör respektera dessa
känslor. (Olsson, 2005.)
Tidiga tecken på en depression kan vara att en elev får svårt att koncentrera sig. För att
eleven skall kunna lära sig något i skolan krävs det att eleven är koncentrerad. Ibland kan
det fungera att lyssna, interagera med lärare och andra elever men att på egenhand läsa in
kunskap kan vara värre. Om en elev trots upprepade försök inte lär sig något så ger eleven
till sist upp och uppgifterna lämnas ogjorda. Vilket i sin tur leder till att eleven får sämre
resultat och vitsorden dalar. Om depressionen blir ännu värre brukar eleverna också få
svårigheter att följa med på lektionerna och slutligen vill de inte ens gå på lektionerna. En
elev som är deprimerad under högstadietiden får kanske väldigt svaga eller inte ens
godkända avgångsbetyg vilket i sin tur kan leda till problem då eleven skall söka till
studier på andra stadiet. (Olsson, 2005.)
Depression i grundskolan kan också göra att det blir svårare att uppnå de akademiska
målen vilket ger negativa konsekvenser och kan leda till skoltrötthet. (Olsson, 2005.) För
en elev som varit deprimerad kan det i värsta fall innebära att skolgången berörts på ett så
omfattande sett att det resulterar i försämrade möjligheter till utbildning och arbete i
framtiden. Av den orsaken är det väldigt viktigt att eleven får jobba igen den undervisning
som gått förlorad under sjukdomen. Det är dock inte ovanligt att ungdomarna låter bli att
söka hjälp efter grundskolan även om de inte har fått godkända avgångsbetyg. Det kan
finnas många olika orsaker till detta fenomen. En möjlig orsak kan vara att ungdomen inte
tror att det är möjligt att starta om eller så anser de inte sig själva vara tillräckligt
intelligenta. Detta kan leda till att eleven söker sig till en utbildning som inte är lika
fodrande. Förloppet ovan kan leda till att eleven sedan får en kompetens som inte
motsvarar den kompetens som skulle passat eleven allra bäst. (Olsson 2005.)

7

Mia Henriksson-Ena
2.2.3 Skoltrötthet
Skoltrötthet kan yttra sig på många olika sätt, men de första symtomen är oftast att den
unga får problem med koncentrationen, vilket kan leda till att ungdomen får svårt att ta
till sig det som lärs ut i skolan. Konsekvenserna av detta kan bli att vitsorden sjunker och
eleven kan få problem att få ett godkänt avgångsbetyg. Eller så får eleven problem att
komma in till de studier eleven önskar. Skoltrötthet kan alltså vara en av orsakerna till att
ungdomar inte fortsätter studera efter grundskolan. (Salmela-Aro, Savolainen och
Holopainen 2008.)
I en undersökning gjord av Salmela-Aro m.fl. (2008) användes benämningen skoltrötthet
och författarna menar att skoltrött som begrepp är ett nytt fenomen. I jobbsammanhang
används begreppet utbrändhet och begreppet skoltrötthet betyder ungefär samma sak men
i ett skolsammanhang. Den typ av skoltrötthet som syftas på i det här fallet är skolrelaterad
stress som är förorsakad av de krav skolan ställer. Men det kan också bero på känslor av
att inte passa in och av att en person känner sig otillräcklig. Salmela-Aro m.fl. (2008)
menar att eleverna upplever skolan som sin arbetsplats, de deltar i undervisningen och de
gör uppgifter som bedöms. Därför kan den skolrelaterade tröttheten jämställas med
utbrändhet eller jobbrelaterad stress.
Utbrändhet i jobbsammanhang är ett syndrom som kännetecknas av utmattning, cynism,
personlighetsförändringar och oförmåga att utföra sitt professionella jobb effektivt. Med
utmattning menas känslor av att arbetet är väldigt påfrestande och en kronisk trötthet till
följd av arbetet. Utgående från den här teorin så betyder alltså skoltrötthet att individen
känner att skolan är påfrestande och eleven upplever långvarig trötthet förorsakad av en
överbelastning av skolarbeten. (Salmela-Aro, K. Kiuru, N., Leskinen, E., Nurmi, J-E.
2009.)
Salmela-Aro m.fl. (2008) skriver vidare att de inte känner till att det har gjorts några
studier där forskare undersöker huruvida depression kan förutspå skoltrötthet eller om hur
skoltrötthet kan förutspå depression. De hänvisar däremot till andra studier där det funnits
samband mellan utbrändhet och depression i jobbrelaterade sammanhang. En tydlig
skillnad som Salmela-Aro hittat är att utbrändhet med stor sannolikhet är kopplat till
arbetssituationen medan depression kan vara mera djupgående och visa sig på många olika
8

Mia Henriksson-Ena
sätt. Men tydligt är att ju allvarligare form av utbrändhet man lider av desto mera likheter
finns det med depression. Vidare tillägger dom att en person som är deprimerad är sämre
rustad att möta de krav som deras arbete ställer på dem, vilket i sin tur gör att de enklare
blir utbrända.
Salmela-Aro, Kiuru, och Nurmi, (2008) skriver att resultat av studier som gjordes 2005
har visat att 10–15 % av ungdomarna i Finland lider av skoltrötthet. De ungdomar som
har valt mera akademiska studier är mera skoltrötta än ungdomar som valt mera
yrkesinriktade studier.
2.2.4. Brist på motivation
Människan hämtar sin motivation ur vad vi anser är viktigt och nödvändigt, vi är också
motiverade att göra uppgifter där vi känner att vi kan prestera. Högst motivation uppnås
när individen själv upplever att målet är viktigt. Om en individ tror på sig själv kan
svårigheter ses som utmaning i stället för något obehagligt som bör undvikas. (Lovén,
2015.)
Cardelús (2016) skriver att attityd och motivation är ett väsentligt innehåll i det mesta som
människan sysslar med, både på skolan och utanför. En individ kan ha attityder mot
verkliga saker, mot fenomen som endast finns i individens huvud och mot en viss lärobok
eller mot en stämning. Attityden hos personen har stor inverkan på personens inlärning.
Också Clinkenbeard (2012) delar in motivation i inre och yttre motivation. En person vars
lärande drivs av en inre motivation är oftast intresserad, nyfiken och ofta väldigt
fokuserade på sina uppgifter. Medan en person som drivas av yttre motivation är mera
intresserade av resultatet av inlärningen och ointresserade av själva inlärningsprocessen.
De flesta motiveras av både inre och yttre faktorer, men fördelningen varierar beroende
på vilken uppgift det handlar om. Lozic (2019) menar att lärarens attityd också påverkar
eleverna. Om lärare visar tillit till elevernas förmåga att lyckas så kommer det att höja
elevens motivation. Förhöjd motivation förbättrar i sin tur elevens chanser att lyckas.
Ibland kan lärarna uppleva sina elever som passiva, omotiverade och utåtagerande. En
följd av dessa beteenden kan vara att relationen mellan lärare och elev påverkas negativt,
vilket i sin tur kan leda till att lärarens förväntningar på eleven sänks.
9

Mia Henriksson-Ena
Wery och Thomson (2013) menar att det finns många olika omständigheter som kan
påverka hur motiverade eleverna är. Det kan till exempel handla om vilka förväntningarna
är på eleverna, vilka känslor uppgifterna väcker hos eleverna. Det kan också bero på hur
psykiskt eller fysiskt ansträngande uppgifterna är och på vilket sätt elevernas arbete
bedöms samt hur läraren återkopplar till undervisningen. Men motivationen kan också
vara påverkad av olika problem som eleverna råkar ut för i skolan eller på fritiden.
Ytterligare faktorer som påverka motivationen är vilka elevernas och andras
föreställningar är om elevernas kompetenser, färdigheter och kunskaper. Men också av
hur eleverna hanterar den egna rädslan av att uppfattas som inkompetent påverkar
motivationen.
Wery och Thomson (2013) beskriver motivation som en utveckling då en person bedömer
betydelsen av hur mycket det är värt att anstränga sig för att genomföra en uppgift. Om
en elev känner att arbetet ger eleven möjligheter att visa sin förmåga för sig själv eller
andra så ökar också motivationen att delta i lärandeprocessen. Förutsättningarna för att på
ett lyckat sätt kunna ordna upp ett problem eller komma fram till målet förbättras om
eleven är motiverad.
Också Wery och Thomson (2013) pratar om inre och yttre motivation och tar upp
funderingar på hur elevens motivation kan öka. De menar också att den inre motivationen
kommer från individens egen inre drivkraft och nyfikenhet. Vidare skriver dom att om
eleven har en tydlig inre motivation så behövs det väldigt lite påverkan utifrån, så som
belöningar och uppgifter som skall väcka motivationen. Inlärning som bygger på inre
motivation blir oftare beständig och de som drivs av en inre motivation vågar också pröva
på nya saker.
Wery och Thomson (2013) talar för ett arbete som bygger upp elevens inre motivation
och stävar efter att eleven skall uppnå sina mål av egen fri vilja. Orsaken bakom en
omotiverad elev är ofta att eleven vid upprepade tillfällen misslyckats och att eleven själva
har fått uppfattningen att eleven inte kan lära sig. Denna uppfattning kan leda till att eleven
får en negativ uppfattning om sig själv och en dålig självkänsla. Vilket i sin tur kan
resultera i otillåten skolfrånvaro och att eleven upplevs som ofokuserad och utåtagerande.
Det är alltså av ytterst stor betydelse att lärarna jobbar med att stärka dessa elevers
10

Mia Henriksson-Ena
självkänsla för att undvika att de hamnar i en ond cirkel ur vilken både elev och lärare får
svårt att bryta sig loss. Wery och Thomson menar att det är viktigt för att ge eleven bättre
förutsättningar och reducera riskerna att en ond cirkel skapas och att läraren tror på elevens
möjligheter. Lärare bör också vara medveten om att lärarens attityd påverkar relationen
till eleven. Relationen i sin tur inverkar på elevens syn på skolan och utbildningen. Det är
också viktigt att lärarna möter de omotiverade eleverna på den nivå de befinner sig.
Lärarna behöver också visa åt eleverna att de förväntningar som ställs på dem är höga men
realistiska. För att öka elevernas motivation bör läraren ge eleverna sådana uppgifter som
de klarar av. Uppgifterna måste alltså individanpassas för att utmana eleverna men
samtidigt ge dem en chans att lyckas. Känsla av att vara kompetent och av att lyckas ökar
motivationen. (Wery & Thomson, 2013.)
Wery och Thomson (2013) skriver att det finns forskning som visar att konkurrens mellan
elever inverkar negativt på elevernas motivation, medan självvärdering leder till att
eleverna får ett ökat ansvarstagande för den egna inlärningen. Undervisningens mål bör
alltså vara att eftersträva mindre jämförelse eleverna emellan och i stället jobba för en
ökad andel självvärdering.

2.3 Efter den grundläggande utbildningen
Salmela-Aro (2009) skriver att år 2009, fortsatte 55% av ungdomarna till gymnasiet och
37%

till

en

yrkesutbildning,

efter

den

grundläggande

utbildningen.

Goda

studieprestationer krävs under det nionde skolåret för att eleverna skall kunna fortsätta sin
utbildning på gymnasiet. Gymnasiet är en bra förberedelse för universitetsstudier, medan
en yrkesutbildning leder direkt till behörighet för en lägre yrkeskvalificering. De elever
som har låga eller medelmåttiga betyg väljer oftare att fortsätta sina studier på en
yrkesutbildning.
Tuominen-Soini, Salmela och Nimivirta (2012) skriver också att yrkesutbildningarna
upplevs som mera lockande alternativ för elever med svagare betyg från grundskolan. För
vissa elever höjs studiemotivationen under tiden de genomgår en yrkesutbildning, de kan
då på ett konkret sätt se vad målet är med studierna. Skolan är ett viktigt sammanhang där
11

Mia Henriksson-Ena
ungdomarna erbjuds möjlighet att utvecklas. Tidigare studier har visat att ungdomarnas
uppfattning och erfarenheter av skolan bygger på hur väl de har kunnat anpassa sig. Olika
typer av beteendeproblematik och livssituationer är ofta orsaken till att eleverna ogillar
skolan. (Salmela-Aro m.fl. 2009.)
Förflyttningen från den grundläggande utbildningen till gymnasiet eller till en yrkesskola
är ett avgörande steg i de ungas utbildning enligt de utbildningssystem som används i stora
delar av Europa. Denna övergång innebär också att eleverna träffar nya människor och
skolsituationen är i viss mån avgörande för vilka sociala relationer ungdomarna skapar.
(Salmela-Aro m.fl. 2009.) En elev som är deprimerad under högstadietiden får kanske inte
godkända avgångsbetyg vilket i sin tur kan leda till problem då eleven skall söka till en
vidareutbildning. (Olsson, 2005.)

2.4 Att välja utbildning
Hedenus och Wikstrand (2015) skriver att det tidigare var väldigt få som själva fick välja
vilket yrke de skulle ha, oftast var yrket något som gick i arv från generation till
generation. Men att människor i dag ofta har den uppfattningen att ungdomarna kan välja
vilket yrke som helst bara de studerar flitigt och får goda vitsord. I dagens samhälle och
sedan en tid tillbaka anses yrkesvalet utgå från individernas intressen. Detta är också något
som studie och yrkesvägledare vill lyfta fram som en faktor som hjälper ungdomarna att
göra ett för dem lämpligt yrkesval. Detta påstående har sin grund i att intresse anses vara
ett okomplicerat ämne. Människor tar alltså inte alls i beaktande all den forskning som
gjorts. Forskning visar att intressen och yrkesval på många sätt är påverkade av vilken
samhällsklass och hurudan bakgrund individen har samt en hel del andra faktorer.
Lovén (2015) skriver att skollagen har bestämt att alla skolor måste kunna erbjuda
utbildning som är likvärdig för alla och skolorna skall också kunna erbjuda studie och
yrkesvägledning till alla elever. Utbildningsstyrelsen, (2014) skriver i läroplansgrunderna
för den grundläggande utbildningen (2014) att elevhandledningens uppgifter är att hjälpa
eleverna fatta beslut i frågor som rör förutsättningar, värderingar, utgångsläge och
intressen.
12

Mia Henriksson-Ena
Vidare står det i LP 14 att det är av största vikt för att eleverna att det finns ett nära
samarbete mellan studiehandledare och lärare för att göra elevernas övergång till vidare
studier så enkel som möjligt. Eleverna skall också under studiehandledningen få insikt i
hur olika val de gör kan ha effekter på deras studier och framtid. (Utbildningsstyrelsen,
2014.)
Lovén (2015) skriver att elevhandledningen handlar om att lära eleverna att kunna göra
de val som har med framtiden att göra men att handledarna också behöver lära ut hur idéer
och framtidsvisioner skall kunna förverkligas ur ett långsiktigt perspektiv. Dessutom
behöver eleverna få förståelse för hur kopplingen mellan utbildning och kommande yrken
ser ut. Olsson (2005) menar dock att det för en ungdom är av väsentlig betydelse att de
får den utbildning de faktiskt vill ha. Det betyder mycket för självkänslan och
livskvaliteten att under studierna och sedan i arbetet kunna få den rätta stimulansen. Men
eleven bör vid valet av studier ha i åtanke att stress kan vara en orsak till depression så att
eleven inte väljer studier eller yrke med hög stressnivå eller oregelbundna tider.
När ungdomarna skall välja utbildning gäller det för dem att försöka göra ett beslut som
på lång sikt är gynnsamt för dem själva. Ungdomarna själva har kanske bara begränsad
kunskap om vilka yrken det finns och vad dessa yrken innebär i praktiken. Därför är det
viktigt för ungdomarna att föräldrar och andra vuxna finns med för att hjälpa och ge stöd
åt ungdomarna i deras viktiga val. Men de vuxnas påverkan kan också i vissa fall förorsaka
problem, detta gäller om de genom sina influenser bidrar till att förstärka den sociala
bakgrundens betydelse. (Stenberg 2016.) De flesta tonåringar kommer igenom
ungdomsåren utan större problem, men vissa får problem att anpassa sig till alla de
förändringar som är kännetecknade för denna period i livet. Resultatet av att de inte klarar
av att anpassa sig kan bli att de drabbas av psykiska problem, till exempel depression och
skoltrötthet. (Salmela m.fl. 2008.)

2.5 Utslagning
Jahnukainen och Järvinen (2001) menar att en individ kan vara utslagen på två olika
områden i livet. Individen kan vara utslagen inom området arbete och då kan individen
inte förtjäna pengar och försörja sig. Men en individ kan också vara utslagen ur sociala
13

Mia Henriksson-Ena
sammanhang och då handlar utslagningen om både arbete, familj och vänner. Om många
av dessa områden blir problematiska så blir individen ännu mera utslagen. Om processen
får fortgå länge så försämras förutsättningarna för individen som är utslagen att återfå sin
plats i samhället. En avbruten skolgång ökar risken för att en individ skall bli utslagen och
personens chanser i arbetslivet blir små.
En utslagen person är inte en del av samhället eftersom personen på grund av olika
omständigheter inte har möjlighet att fungera på alla plan i samhället. Om en person är
marginaliserad så är personen inte heller en del av samhället. I sådana fall kan det vara
personer med invandrarbakgrund som har en hög utbildning och arbetar. Då kan det vara
så att en person inte kan eller vill vara en del av samhället av olika kulturella orsaker
(Jahnukainen 2005.)
Jahnukainen (2005) anser att utbildning är ett bra sätt att förebygga utslagning eftersom
en utbildning ökar individens chanser på arbetsmarknaden. Vidare lyfts det fram att inte
endast utbildning hjälper, det är viktigt att utbildningen också fokuserar på att höja
individens självförtroende.
Karlsson (2008) skriver att en del av de elever som går det tionde läsåret är sådana elever
som annars skulle vara i riskzonen för att bli utslagna. Dock inte alla. Problem uppstår då
en elev i slutet av grundskolan drabbas av svårigheter som får negativa konsekvens på
elevens betyg och studiemotivation. Vidare hänvisas till Jahnukainen (1998) som menar
att många av de elever som går det tionde läsåret inte haft något intresse för studier
tidigare. Ofta har eleverna stor frånvaro och vissa kan också ha fått specialundervisning
på deltid för att de har misskött sina skoluppgifter.

14

Mia Henriksson-Ena

2. Påbyggnadsutbildning
I det här kapitlet kommer jag att beskriva vad som avses med påbyggnadsutbildning.
Vidare kommer jag att ta reda på vad läroplanen 2014 säger om och vad som är syftet
med påbyggnadsundervisning.
I grunderna för påbyggnadsundervisningens läroplan 2014 används benämningen
påbyggnadsundervisning och det tionde läsåret är en av de påbyggnadsutbildningar som
finns i Finland. Unga studerande som har gått ut den grundläggande utbildningen kan söka
och antas till påbyggnadsundervisning det år den unga gått ut grundskolan och ännu därpå
följande år. Påbyggnadsundervisningen pågår ett år och skall innefatta minst 1100 timmar
undervisning. Undervisningen är frivillig och innebär att elever som gått ut grundskolan
kan delta för att förbättra sina chanser att få en studieplats. Eleverna kan också delta i
utbildningen för att få hjälp att planera framtiden. Utbildningens målsättning är att
befrämja de studerandes utveckling, lärande och det totala välbefinnandet. Hösten 2018
inledde 66 elever (28 flickor och 38 pojkar) sina studier inom påbyggnadsundervisningen
på svenska vid folkhögskolor, grundskolor och specialskolor i Svenskfinland.
(Utbildningsstyrelsen, 2018.)
Hösten 2019 mottog 226 elever en plats vid en tionde klassutbildning i Finland. Totalt
mottog 2413 elever en plats vid en påbyggnadsutbildning hösten 2019. Till
påbyggnadsutbildningarna räknas förberedande gymnasieutbildning för personer med
annat modersmål än finska och svenska, handledande utbildning för yrkesutbildning och
tiondeklass. (Utbildningsstyrelsen, 2019.)
Utbildningsstyrelsen (2014) skriver att påbyggnadsundervisningens uppgifter är att
förbereda de studerande så att de får de bästa möjliga förutsättningarna för att kunna
studera vidare. Målet är också att få dem att förstå vikten av att ha en utbildning. De ungas
utbildning skall därför så långt som möjligt individanpassas och tillgodose behov som
varje studerande har. Påbyggnadsundervisningarna är till hjälp för de ungdomar som efter
avklarad grundskolan behöver förbättra sina kunskaper och färdigheter. Men det kan
också handla om att ungdomar behöver få hjälp med att höja sin studiemotivation och att
planera sin framtid.
15

Mia Henriksson-Ena
Utbildningsstyrelsen (2014) anser att den här typen av utbildning skall ge de studerande
en ökad livskompetens, lära dem att ta hand om sig själva och ge dem verktyg så att de
kan möta förändringar och kunna göra egna val. Under året vid påbyggnadsutbildningen
bör undervisningen inrikta sig på studiemotivationen och de studerandes förmåga att lära
sig. Det är mycket viktigt att stöda de studerandes förmåga att kunna reflektera över sitt
lärande och att hjälpa dem att finna glädje i att lära. Detta kan de studerande få insikt om
via olika typer av upplevelser, erfarenheter och egen förståelse. Handledningen skall
också fokusera på att uppmuntra och stärka studerandes självkänsla. Vidare bör fokus
ligga på att hjälpa de studerande att få en verklighetsförankrad syn på sig själva, det
kunnande och de framtidsutsikter de har.
Det är också viktigt att undervisningen betonar träning av arbetsförmågor, olika sätt att
tänka samt olika inlärningsmetoder. Tillsammans med de studerade bör lärarna fundera
på vad studierna innebär och hur de påverkar individernas framtid. Målsättningen är att
uppmuntra och inspirera de studerande så att de hittar studiemotivation och inser vikten
av studier. (Utbildningsstyrelsen, 2014.)

3.1 Orsaker till att elever söker till påbyggnadsutbildning
Karlsons (2008) har i sin avhandling undersökt vilka de vanligaste orsakerna är till att
elever söker sig till en påbyggnadsutbildning. Undersökningen visade att det fanns flera
olika orsaker till att de finlandssvenska eleverna sökte till påbyggnadsutbildningen. Men
i de flesta fall var det frågan om olika typer av svårigheter i slutet av den grundläggande
utbildningen som lett till svaga studieprestationer. Lärarna vid påbyggnadsutbildningar
det tionde läsåret nämner specifikt brist på studiemotivation, psykiska problem, sociala
anpassningsproblem och olika diagnoser som orsaker. Men det kan också handla om att
studerande inte vet vad de vill göra och att de därför söker till påbyggnadsutbildning det
tionde läsåret.
Karlson (2008) skriver att en del av de elever som söker sig till påbyggnadsutbildningen
det tionde läsåret är i riskzonen för att bli utslagna men inte alla. Karlsson har delat
orsakerna i tre kategorier, 1. kunskapsmässiga, 2. mognadsmässiga och 3. övriga orsaker.
16

Mia Henriksson-Ena
Karlsson (2008) skriver att lärarna vid påbyggnadsutbildningarna beskrev sina elever som
”oroliga, omotiverade och i behov av socialträning”. Två lärare säger också att ”eleverna
har psykiska problem och äter mediciner, vilket påverkar deras motivation till skolarbetet
och deras uppförande” Vidare framkom det vid intervjuer med lärarna att många elever
har olika diagnoser, språkstörningar, läs- och skrivsvårigheter, sociala problem och
koncentrationsproblem som påverka inlärningsförmågan. Grindgärds (2016) skriver att
många av de elever som går ut nionde klass inte vet vad de vill göra i framtiden. Till följd
av detta har det diskuterats om man skall införa ett tionde år i grundskolan.
Jahnukainen (2005) menar att bristande kunskaper i den grundläggande utbildningen är
den största orsaken till att ungdomar avbryter studier eller inte påbörjar studier på andra
stadiet. Det är alltså i övergången till andra stadiet som det avgörs ifall en elev blir en av
utbildningssystemets vinnare eller förlorare. Ett beslut att avbryta studierna grundar sig
ofta på hur väl eleven lyckas under de första åren på andrastadiets utbildning och vilken
familjebakgrund eleven har.
Grindgärds (2016) fick också i sin undersökning fram att det finns många olika typer av
elever som söker till påbyggnadsutbildningen det tionde läsåret i Kronoby. Grindgärd
(2016) skriver i sin avhandling att han i sin undersökning fick fram att avsaknad av betyg
från grundskolan, skoltrötthet och skolk är orsaker till att eleverna sökt till
påbyggnadsutbildningen. Utöver detta nämns också att det också finns högpresterande
elever som sökt till utbildning för att de har ett intresse för den inriktning tionde klassen
har.
Karlson (2008) har delat in elevernas motiv till ett tionde studieår i tre olika kategorier,
kunskapsmässiga motiv, mognadsmässiga motiv och elever som inte haft något annat
alternativ. De kunskapsmässiga motiven handlade om att eleverna sökt till det tionde
läsåret för att få möjlighet att höja sina betyg, för att ha bättre möjligheter att komma in
på de utbildningar de var intresserade av. De mognadmässiga motiven handlar i de flesta
fallen om att eleverna inte vetat vad de vill göra i framtiden. De får i och med det tionde
läsåret möjlighet att jobba med sig själva och får bättre förutsättningar att möta framtida
utmaningar. I denna kategori finns också de elever som påbörjat en yrkesutbildning men
som hoppat av på grund av att det inte visste vad de ville. Den tredje kategorin är de elever
17

Mia Henriksson-Ena
som inte fått någons studieplats efter grundskolan. Karlsson (2008) nämner i sin
avhandling att det fanns kunskapsmässiga orsaker till att vissa elever sökte sig till
påbyggnadsutbildningen det tionde läsåret. Under denna kategori finns olika diagnoser,
språkstörningar, läs- och skrivsvårigheter, sociala problem och koncentrationsproblem
som påverkar inlärningsförmågan. I Karlssons forskning nämns också att eleverna som
gick påbyggnadsutbildningen hade sökt dit av mognadsmässiga orsaker. Specifikt nämns
under denna kategori avsaknad av motivation för skolarbetet och behov av social träning
samt att eleverna behöver hitta sig själva och få vägledning i valet av utbildning. Övriga
orsaker som nämns som faller under övriga orsaker är psykiska problem samt att en del
elever var i behov av medicinering och att dessa påverkade elevens studier.
Miettinen (2012) skriver att eleverna i hennes undersökning har sökt till det tionde läsåret
på grund av att de inte har fått någon studieplats eller så har de fått fel studieplats. Andra
orsaker som hon fick fram var att eleverna var osäkra på vad de ville studera och att de
därför gick det tionde läsåret.
Hurme (2014) har till sin avhandling intervjuat elever som har gått det tionde läsåret.
Avhandlingens syfte var att ta reda på varför elever sökt till det tionde läsåret, hur de
upplevt studierna under det tionde läsåret och hur deras framtid ser ut nu efteråt. Resultatet
från undersökningen visade att dålig studiemotivation i högstadiet lett till dåliga betyg.
Vilket i sin tur gjort det svårt att få en studieplats. Andra orsaker till att eleverna sökt till
det tionde läsåret var att eleverna inte visste vad de ville studera eller upplevde att de hade
valt fel linje och därför avbrutit sina studier.
Lappalainen (2009) fick i sin undersökning fram att risken för att bli utan studieplats efter
grundskolan ökar om en elev har dåliga medelvitsord och orealistiska utbildningsmål. För
flickor medförde dåligt självförtroende en ökad risk och för pojkar påverkade föräldrarnas
inställning till fortsatta studier.

18

Mia Henriksson-Ena

3.2 Uppfattningar om påbyggnadsutbildningen och den nyttan
eleverna har av den.
Miettinen (2012) har undersökt hur det tionde läsåret förändrar elevers självbild
beträffande utbildning. Resultatet visar att eleverna efter det tionde läsåret var positivt
inställda till både det tionde läsåret och till fortsatt utbildning. Störst utveckling sågs
beträffande fortsatt utbildning och karriärsmål.
Dessutom kunde en positiv utveckling märkas beträffande elevernas självbild. Eleverna
blev mera mogna och hade lättare att ta beslut. För många elever visade det sig att det
tionde läsåret var en vägvisare för livet. Positiva uppfattningar var att betyget kunde höjas
och det ökade möjligheterna till att få den studieplats som eleverna önskade. Eleverna
uppfattade också att de fick extra tid att fundera igenom sina valmöjligheter, vitsorden
kunde inte heller sjunka och utbildningen upplevdes rolig. (Miettinen, 2012.)
Miettinen (2012) fick också fram att några elever ansåg att det tionde läsåret var slöseri
på tid och att de bara fick repetera grundskolan. Andra negativa uppfattningar som kom
fram var att maten var dålig, eleverna trivdes inte med sina medstuderande och lärarna var
inte tillräcklig stränga samt att skolvägen var lång. Vissa elever tyckte att lärarna hade
förutfattade meningar och att de behandlande sina elever som om det var kriminella. Men
de flesta elever ansåg att lärarna var trevlig och att eleverna fick en chans att börja från ett
rent bord.
Miettinen (2012) undersökte också hur elevernas självförtroende förändrades under
utbildningen. Resultatet visar att de flesta är av uppfattningen att deras självförtroende har
förbättrats något eller mycket. Ett fåtal elever ansåg att deras självförtroende inte hade
förbättrats.
Hurme (2014) har i sin avhandling undersökt hur eleverna har upplevt studierna och vilken
betydelse det tionde läsåret har haft för ungdomarnas framtid. Under intervjuerna som
gjordes i samband med undersökningen så lyfte eleverna fram att lärarnas och den övriga
personalens yrkesskicklighet var betydelsefulla för eleverna och deras lärande. Elevernas
uppfattning var också att gruppen var passligt liten, vilket möjliggjorde att lärarna hade
tid att hjälpa alla.
19

Mia Henriksson-Ena
Hurme (2014) skriver att de elever som intervjuandes hade enbart sett positiva effekter av
sitt tionde läsår. Elevernas chanser att få en studieplats vid önskad utbildning hade ökat
eftersom deras betyg förbättrats. Deras förhoppningar var att de via fortsättningsstudierna
sedan skulle få ett arbeta.

20

Mia Henriksson-Ena

3. Metod och genomförande
I kapitel 4 kommer jag att beskriva hur valet av informanter har gjorts och på vilka
grunder, vidare beskrivs de metoder som jag har valt att använda, intervju som
datainsamlingsmetod och fenomenografi som forskningsansats. I detta kapitel beskriver
jag också studiens genomförande och den fenomenografiska analysmodellen eftersom det
är den som används vid analysen av forskningsresultatet.

4.1 Syfte
Avhandlingens syfte är att ta reda på varför finlandssvenska elever söker till utbildningen
det tionde läsåret. Vidare vill jag också undersöka vad elever som har gått utbildningen
har för uppfattningar om undervisningen under det tionde läsåret och ta redan på vilken
nytta eleverna uppfattar sig ha haft av utbildningen efteråt.

4.2 Forskningsfrågor
1.

Vilka är orsakerna till att finlandssvenska ungdomar söker till det tionde läsår?

2.

Hur uppfattade eleverna undervisningen under det tionde läsåret?

3.

Vilken nytta uppfattade eleverna att de ha haft av det tionde läsåret efteråt?

4.3 Val av informanter
Larsson (1986) skriver att forskaren kan välja informanter till den fenomenografiska
forskningen utgående från olika kriterier. Skribenten kan till exempel välja informanterna
på ett medvetet sätt för att få en så stor variation som möjligt. Om skribenten önskar ta
redan på hur ofta ett fenomen förekommer får skribenten ett mera tillförlitligt resultat om
informanterna väljs slumpmässigt. Till den här forskningen valdes informanterna ut bland
elever som tidigare hade gått utbildningen det tiondeläsåret ”Base Camp” vid Kronoby
folkhögskola. Syftet med den här avhandlingen var att få fram alla olika variationer av
uppfattningar beträffande undervisningen vid utbildningen och nyttan efteråt. Då jag som
forskare saknade kunskap om eleverna så kunde jag inte göra dessa val medvetet. För att
ändå få en så stor variation som möjligt valdes informanterna ut från tre olika årskurser.
En lärare vid utbildningen det tiondeläsåret plockade därefter ut elever från de
överenskomna årskurserna. De utvalda årskurserna delades in i grupper efter kön och var
21

Mia Henriksson-Ena
femte elev ur respektive grupp plockades ut att delta i undersökningen. Gruppernas storlek
varierade och därför valdes var femte elev för att totalt få 20% från varje klass. De elever
som valts ut var i detta skede 20 och utgjorde alltså 20% av de utvalda årskurserna. Det
fanns totalt flera flickor i dessa årskurser och därför är antalet flickor också fler i
undersökningen.
Därefter kontaktades de utvalda eleverna av en lärare som har hand om undervisningen
under det tionde läsåret. För att skydda elevernas personuppgifter var det en av lärarna vid
utbildningen som inledningsvis tog kontakt. Läraren informerade då kort informanterna
om studiens syfte och bad om deras muntliga medgivande till att delta i studien och till att
deras kontaktuppgifter vidarebefordrades till skribenten. I det här skedet föll tre elever
bort, en ville inte delta och två hade av praktiska orsaker inte möjlighet att delta. Jag ansåg
att informanterna ändå var tillräckligt många och därför beslutades det att läraren inte
skulle ersätta dessa informanter. Informanterna var i det här läget alltså 17, 10 flickor och
7 pojkar i åldrarna 18-22år. Läraren vidarebefordrade kontaktuppgifterna till mig efter att
läraren fått elevernas medgivande till att delta i undersökningen. Eleverna godkände
samtidigt att deras kontaktuppgifter vidarebefordrades. Det slutgiltiga antalet informanter
blev 13 eftersom tre informanter trots upprepade försök inte svarade i telefon och en
informant meddelade att hen inte längre hade möjlighet att delta.

4.4 Intervju som datainsamlingsmetod
Denscombe (2012) menar att intervju är en ofta förekommande datainsamlingsmetod när
forskaren valt en fenomenografisk forskningsansats. Ahrne och Svensson (2015) anser att
interjuver är ett sätt att få fram andra människors uppfattningar om olika händelser.
Intervjuer är också ett effektivt sätt att få kunskap om människors upplevelser och
intressen. Jag valde intervju som datainsamlingsmetod eftersom jag ville få djupare
förståelse för varför finlandssvenska elever söker till det tionde läsåret, hur de uppfattar
utbildningen under det tionde läsåret samt vilken nytta de uppfattar sig ha av utbildningen
efteråt. Det var alltså elevernas uppfattning om fenomenet det tionde läsåret som
undersöktes.
22

Mia Henriksson-Ena
Intervju är en typ av datainsamlingsmetod, metoden går ut på att intervjuaren ställer frågor
till informanterna och på så sätt samlas data in. (Patel & Davidson, 2011.) Intervjuer delas
in i standardiserade intervjuer och icke standardiserade intervjuer. En kvalitativ intervju
är inte standardiserad, därför vet inte intervjuaren på förhand hur intervjusituationen
kommer att se ut. Under en kvalitativ intervju kan intervjuaren, behöva förklara, moderera
och vidareutveckla frågorna för att de skall vara lämpliga för just det förhållandet och för
att få fram det väsentliga syftet med intervjun. (Svensson & Starrin, 1996.)
Under en intervju träffas vanligen intervjuaren och den personen som skall intervjuas men
intervjun kan också göras per telefon. När det gäller intervjuer så föreslås det att forskaren
delger informationen om intervjun i flera olika steg. Forskaren kan börja med att skicka
ut ett brev till personen som skall intervjuas. I brevet kan forskaren informera om målet
med intervjun, vem som sköter intervjun. I samband med detta brev kan forskaren också
förbereda personen som skall intervjuas på att intervjuaren kommer att höra av sig per
telefon. (Svensson & Starrin, 1996.)
I god tid innan intervjuerna skulle genomföras skickade jag ett informationsbrev till
informanterna. Syftet med detta informationsbrev var att förbereda informanterna för
intervjun genom att skicka med intervjuguiden. Samtidigt fick de också information om
studiens syfte och närmare upplysning om tidpunkten för intervjun. I samma brev
skickade jag också med information om de forskningsetiska principerna gällande
undersökningen, medgivandeblanketten samt returkuvert.
Kvale och Birkman (2014) anser att en kvalitativ intervju är ”verbal beteendemässig
händelse” som innebär att två personer samverkar. Alla de personer som deltar får samma
frågor vilket sedan gör det möjligt att jämföra svaren med varandra. Svensson och Starrin
(1996) anser att forskaren innan intervjun bör läsa på om det ämne som intervjun kommer
att handla om.
Denscombe (2009) skriver att intervjufrågor kan ha olika grad av standardisering. Om
frågorna är ostandardiserade så kan personen som intervjuar själv formulera frågorna
medan intervjun pågår. Frågorna och frågornas ordningsföljd anpassas så att de passar
för intervjupersonen.
23

Mia Henriksson-Ena
Vid en intervju med helt standardiserade frågor så har forskaren fasta frågor och frågorna
ställs i samma ordningsföljd till alla personer som intervjuas. Om intervjuaren tycker att
en intervju med ett färdigt frågeformulär blir för styrt, kan intervjuaren välja att göra en
semistrukturerad intervju. Då får intervjun lite struktur men blir ändå anpassningsbar.
(Denscombe, 2009.)
Intervjuguiden fungerar då som stöd, men intervjuaren kan fritt välja i vilken ordning
frågorna ställs. Om intervjuaren redan fått svar på en fråga så kan hen också välja att inte
ställa den frågan även om den finns med i guiden. (Newby, 2010.) Det är den intervjuade
personens svar som bestämmer i vilken ordning frågorna ställs (Trost, 2010).
Larsson (1986) skriver att meningen med en intervjuguide är att forskaren skall få hjälp
att göra samtalet eller intervjun djupare och öka intervjuarens förståelse för hur den som
intervjuas uppfattar ett fenomen. Men också för att intervjuaren inte skall glömma bort
någon viktig synvinkel av fenomenet.
Dalen (2015) skriver att en intervjuguide innehåller de för avhandlingen mest centrala
delarna. Intervjuguidens uppgift är att göra avhandlingens problemformulering mera
konkret. Guiden bör utformas så att forskaren inleder med mer allmänna frågor och frågor
som göra att den intervjuade känner sig avslappnad och mår bra. Svensson, & Starrin
(1996) skriver att det är viktigt att alla de personer som deltar får samma frågor. Detta för
att forskaren sedan skall ha möjlighet att jämföra svaren med varandra.
En intervjuguide gjordes inför intervjuerna, den utformades tematiskt enligt tre teman,
före utbildning, under utbildningen och vad som hände efter utbildningen. Frågorna i
guiden berörde alltså olika tidpunkter med utgångspunkt från det tionde läsåret.
Intervjuguiden finns med som bilaga 3 i slutet av avhandlingen.
En intervju med fenomenografisk forskningsansats är oftast halvstrukturerad och
tematisk. Om en intervju är halvstrukturerad så betyder det att intervjuaren till sin hjälp
vid intervjun har en intervjuguide som endast innehåller ett fåtal frågor. Samtalet mellan
den som intervjuas och den som intervjuar styrs därför till stor del av hur den intervjuade
svarar. Det är därför viktigt att man under intervjun får så fullständiga svar som möjligt.
För att det skall ske kan personen som intervjuar använda sig av probing, vilket betyder
24

Mia Henriksson-Ena
att man ställer följdfrågor. ”Hur menar du då” eller ” Kan du utveckla ditt svar”. Probing
kan också betyda att man har ett uppmuntrande kroppsspråk. En fenomenografisk intervju
bör spelas in och transkriberas för att man noggrant och på ett tillförlitligt sätt skall kunna
analysera den data man samlat in. (Fejes & Thornberg, 2015; Denscombe, 2012.)
Denscombe, (2012) skriver att det är själva intervjun som är det viktiga i den
fenomenografiska forskningsprocessen. Intervjun ger forskaren tillfälle att utforska det
valda fenomenet på djupet.

4.5 Fenomenografi som forskningsansats
När forskningsansatsen till en studie skall väljas utgår forskaren från studiens
forskningsfrågor. Jag har valt fenomenografi som forskningsansats eftersom syftet med
min avhandling var att ta reda på varför finlandssvenska elever söker till utbildningen det
tionde läsåret. Vidare ville jag också undersöka vad elever som har gått utbildningen har
för uppfattningar om undervisningen under det tionde läsåret och ta redan på vilken nytta
eleverna uppfattar sig ha haft av utbildningen efteråt.
Den fenomenografiska forskningsansatsen passar bra när forskaren vill beskriver
människors sätt att uppfatta världen omkring sig. Basen i den fenomenografiska ansatsen
är att undersöka skillnaden mellan hur något verkligen är och hur det uppfattas vara.
Verkligheten är ett perspektiv och då handlar det om fakta som en utomstående kan
observera. Det andra perspektivet är hur personen som upplever fenomenet uppfattar det.
(Larsson, 1986)
Uljens (1989) skriver att det handlar om att ta reda på hur en individ uppfattar ett visst
fenomen. Detta görs genom att forskaren beskriver, tyder och analyserar de specifika
dragen man identifierat om personens uppfattningar. Fenomenet i min undersökning är
det tionde läsåret. Målet med min avhandling var alltså inte att undersöka hur det tionde
läsåret är utan hur det uppfattas av eleverna. Jag har alltså valt att undersöka hur eleverna
som gått utbildningen det tionde läsåret har uppfattat utbildningen och vilken nytta de
uppfattar sig ha haft av utbildningen.

25

Mia Henriksson-Ena
En fenomenografisk forskningsansats är tänkt att användas då forskaren vill undersöka
uppgifter

som

samlats

in

om

enskilda

individer.

Den

fenomenografiska

forskningsansatsen passar bra att använda då forskaren vill undersöka människors tankar
om olika fenomen. Med denna forskningsansats är focus snarare på avvikelser i stället för
likheter. (Fejes & Thornberg, 2015.) Därför var den fenomenografiska ansatsen ett
passande val med tanke på avhandlingens syfte.

4.6 Genomförande
Till de 17 informanter som gett sitt godkännande till att delta i undersökningen skickades
en intervjuguide, en samtyckesblankett för skriftligt samtycke och ett informationsbrev
med information om studien, forskningsetiska principer och tidpunkter när intervjuerna
skulle genomföras.
Guiden bifogades för att informanterna skulle kunna förbereda sig på frågorna och för att
kunna ge så uttömliga svar som möjligt. Efter ytterligare en vecka kontaktades
informanterna en i gången per telefon för att boka in en lämplig tidpunkt för intervjuns
genomförande. Eftersom dessa informanter finns på ett stort geografiskt område gjordes
intervjuerna per telefon.
Inför intervjuerna gjordes en intervjuguide, den testades i detta skede genom att en
pilotintervju gjordes med en av de elever som nu går påbyggnadsutbildningen det tionde
läsåret. Jag bedömde att de frågor som fanns i intervjuguiden gav svar på mina
forskningsfrågor. Några intervjufrågor upplevdes som upprepningar men jag ansåg ändå
att de gav ytterligare en vinklig på frågan och att de på så sätt bidrog till att få fram mera
information. Därför valde jag att behålla dessa frågor.
Några intervjufrågor kunde dock inte ställas i pilotintervjun eftersom de gällde elevens
uppfattningar om sådant som sker efter avslutad utbildning. Dessa frågor ombads
testpersonen ändå kommentera, för att säkerställa att den intervjuade förstod frågorna och
att de var ställda på sådant sätt att de inte kunde misstolkas.

26

Mia Henriksson-Ena
Intervjuerna tog mellan 13 och 26 minuter och gjordes med intervjuguiden som grund.
Frågornas ordningsföljd ändrades under några interjuver, jag ställde också följdfrågor.
Under vissa intervjuer valde jag att lämna bort frågor som informanterna redan svarat på
i ett tidigare skede av intervjun. Samtliga intervjuer genomfördes i februari och mars 2020.

3.7 Bearbetning och analys av data
Larsson (1986) skriver att den kvalitativa analysen är karakteristisk för fenomenografi.
För att forskaren skall kunna identifiera alla variationer av uppfattningar som
informanterna har så måste forskaren läsa igenom sitt material flera gånger. Forskaren kan
inte nöja sig med det första resultatet utan forskaren måste grundligt granska de kategorier
som skapats. Då får forskaren kanske fram nya uttryckssätt och förut okända kategorier.
Det centrala i analysen är att hela tiden söka efter likheter och skillnader.
Direkt efter att intervjuerna genomförts så transkriberades dessa för att göras överskådliga
inför analys och redovisning. I samband med transkriberingen togs dialektala uttryck bort
för att göra texten förståelig för alla och för att säkerställa informanternas anonymitet.
Dock ändrades inte meningsuppbyggnaden utan transkriberingarna är skrivna som
talspråk. Syftet med transkriberingen var att referera intervjuernas innehåll, fokus låg
därför på detta och inte på intervjuernas auditiva form. Därför transkriberades inte heller
omtagningar och utfyllnadsljud som inte var meningsbärande. Namn på orter, personer
och dylikt ändrades i transkriberingen som exempelvis “läraren”, ”grundskolan” och
”området”

också

detta

för

att

säkerställa

informanternas

anonymitet.

När

transkriberingarna var klara så lyssnade skribenten igenom inspelningarna samtidigt som
texterna lästes igenom för att säkerställa att allt transkriberats korrekt. Intervjuerna
resulterade i totalt 39 sidor transkriberad data.
De kategorier och underkategorier som jag identifierat, representerar således de
variationer som fanns bland informanternas uppfattningar. Analysen inleds med att
forskaren bekantar sig med materialet och läser de transkriberade intervjuerna. I steg två
försöker forskaren kategorisera de uttalanden som upplevs utmärkande och betydelsefulla,
27

Mia Henriksson-Ena
den transkriberade intervjun delas då in i mindre avsnitt. Detta steg i analysen kallas för
kondensation. Den tredje åtgärden i analysprocessen är att man försöker jämföra de olika
avsnitten och försöker hitta likheter och skillnader. (Fejes & Thornberg, 2015.)
Därefter skall forskaren sortera det insamlade materialet i olika grupper och försöka hitta
samband mellan dem. Steg fem innebär att kategorierna skall artikuleras, det betyder att
forskaren fokuserar på att hitta likheter. Under steg sex så namnges kategorierna för att
urskilja det mest utmärkande i materialet. Vidare skall forskaren undersöka materialet för
att säkerställa att det inte finns plats för flera kategorier. Visar det sig att de utvalda
avsnitten passar in under flera av kategorier så bör forskaren sammanföra dessa kategorier.
(Fejes & Thornberg, 2015) Bergström och Boréus (2012) skriver att ett transkriberat
material ofta är väldigt omfattande och att det därför kan vara passande att göra en
innehållsanalys och en kategorisering för att hitta en struktur.
Marton och Booth (2000) anser att forskaren redan vid inledningen har en tydlig bild av
forskningens mål. Denna bild blir klarare vartefter forskaren planerar, finputsar och
förbereder för datainsamlingen. Själva analysen inleds redan i det skede när data samlas
in, denna analys leder till att forskarens bild av fenomenet blir tydligare, får en struktur
och fördjupas. I en studie där forskaren har flera olika problem som skall lösas kan
forskaren inleda analysen med att ta reda på hur ett problemen åt gången angrips och
diskuteras av informanterna. Med hjälp av den här analysen kan forskaren få fram olika
sätt som situationen eller fenomenet upplevts på.
Analysen gjordes enligt Fejes & Thornberg modell för fenomenografisk analys. Analysen
inleddes därför med att jag ännu en gång läste igenom det transkriberade materialet.
Därefter färgkodade jag transkriptionerna enligt det som upplevdes som betydelsefullt
med tanke på forskningsfrågor. Materialet kodades enligt nyckelbegrepp och uttalanden
som kopplades till forskningsfrågorna. Därefter läste jag igenom varje kategori igen för
att hitta skillnader och likheter och på så sätt kunna skapa olika samband inom mina
kategorier. Liknande uppfattningar samlades under samma kategori. De olika kategorierna
representerar således de variationer av uppfattningar jag kunde identifiera.

28

Mia Henriksson-Ena
Avslutningsvis namngavs kategorierna för att understryka det viktigaste i kategorin. Efter
att kategorierna namngetts sammanfördes ännu några kategorier, medan andra blev till
underkategorier. Kategoriernas kompositioner och benämningar förändrades flera gånger
under arbetets gång innan de till sist fick sin slutliga version.

3.8 Tillförlitlighet, trovärdighet och etik
För att forskaren skall kunna säga att forskningresultatet är tillförlitlig så krävs det att en
undersökning får samma resultat om den upprepas. Om det förekommer variationer så
måste dessa vara förorsakade av informanterna. För att forskning skall betraktas som
trovärdig bör forskningsfrågorna verkligen mäta det som forskaren avser att mäta. Det är
i all typ av forskning viktigt att granska tillförlitligheten och trovärdigheten. Vid
fenomenografisk ansats ställer forskaren frågorna som skall säkerställa tillförlitligheten
och

trovärdigheten

i

samband

med

analysfasen.

Forskaren

skall

skapa

beskrivningskategorier som verkligen representerar informanternas åsikter. Kategorierna
bör också på ett tydligt sätt kunna kopplas ihop med det fenomen som undersöks och det
bör också finnas en tydlig inbördes relation mellan kategorierna. Målet är att med så få
beskrivningskategorier som möjligt skapa en helhetsbild av resultatet. (Alexandersson,
1994; Larsson,1986; Marton & Booth, 2000; Denscombe, 2012)
Jag anser att den här avhandlingen uppfyller de kriterier som ställs för att resultatet skall
beaktas

som

tillförlitligt

enligt

den

fenomenografiska

forskningsansatsen.

Undersökningen skulle troligen ge samma resultat om den upprepades. Jag anser också
att forskningsfrågorna mäter det som jag avsåg att de skulle mäta och jag fick svar på mina
forskningsfrågor. Kategorierna kan koppas till fenomenet, de besvarar forskningsfrågorna
och kategorierna har en inbördes relation.
Alexandersson (1994) menar att forskaren också kan säkerställa trovärdigheten och
tillförlitligheten i en fenomenografisk forskning genom att använda sig av citat. Dessa
citat har som uppgift att förtydliga de kategorier som fastställts. Men det är skribenten
som själv skall välja ut de citat som är passande att representera informanternas yttrande
29

Mia Henriksson-Ena
och att detta kan vara utmanande. Svensson (1996) anser att tillförlitligheten i en kvalitativ
forskning bör ses i sitt sammanhang, intervjupersonens sinnesstämning kan variera från
tillfälle till tillfälle vilket självklart påverkar resultatet. Om samma frågor ställs till
samtliga informanter stärker detta tillförlitligheten i en kvalitativ intervju även om
forskaren får olika svar vid olika intervjutillfällen.
I min avhandling har jag använt citat för att säkerställa trovärdigheten och
tillförlitligheten. Citat från intervjuerna finns med i resultatbeskrivningen för att stödja
kategorierna och samtidigt ge läsarna möjlighet att avgöra materialets trovärdighet. Vid
intervjutillfällena användes en intervjuguide för att säkerställa att alla informanter fick
samma frågor, vilket stärker tillförlitligheten vid den kvalitativa intervjun.
Ahrne och Svensson (2015) betonar även vikten av transparens genom hela
forskningsprocessen. Den kvalitativa forskningens trovärdighet höjs genom att forskaren
på ett tydligt sätt beskriver alla delar och tankesätt vid val av teori, metod och analys. Jag
har försökt höja trovärdighet i min forskning genom att jag så tydligt som möjligt har
redogjort för forskningsprocessen och de val som jag gjort.
Efter att tio intervjuer var gjorda så framkom inga nya orsaker till att finlandssvenska
elever söker till påbyggnadsutbildningen det tionde läsåret. Det framkom inte heller några
nya uppfattningar beträffande undervisningen vid utbildningen eller den upplevda nyttan.
Jag upplevde då att det empiriska materialet var mättat och min uppfattning är därför att
resultatet kan anses generaliserbart. Om inte generaliserbart för alla finländska elever som
gått det tionde läsåret så åtminstone för de finlandssvenska eleverna på Base Camp.
Alexandersson (1994) skriver att god etik är viktigt i all vetenskaplig forskning. Merriam
(1994) skriver att det är vanligt att olika forskningsområden har sina egna etiska regler,
dessa regler hjälper forskarna att bli medvetna om de etiska dimensionerna av deras arbete
och fungera ofta som riktlinjer. Det är vanligt att forskare använder sig av intervju som
datainsamlingsmetod och denna insamlingsmetod medför sina egna etiska dilemman.

30

Mia Henriksson-Ena
Det kan vara så att forskaren under intervjun ställer frågor som informanten inte vill svara
på men att informanten känner sig tvingad att svara. Det kan också kännas pinsamt att inte
kunna svara eller att välja att avstå från att svara på grund av att informanten upplever
frågan för privat. (Merriam, 1994)
Ahrne och Svensson (2015) skriver att forskaren vid all typ av forskning bör ta två
principer i beaktande. Den första forskningsetiska principen handlar om människovärde
och de mänskliga rättigheterna. Ett sätt att nå upp till den första principen är att be om
samtycke. Att be om samtycke betyder att deltagarna informeras om studiens syfte och att
deltagarna informeras om att det är frivilligt att delta. Andra principen handlar om
anonymitet. Deltagarna och resultatet bör därför redovisas på ett sådant sätt att enskilda
deltagare inte kan identifieras på basen av sina svar eller åsikter. Vidare finns det fordran
att den data forskaren samlat in endast får användas till den specifika studien som det
insamlats för.
I den här avhandlingen har jag utgått från dessa två forskningsetiska principer. Alla
informanter deltog frivilligt. Samtliga informanter informerades om de forskningsetiska
principerna vid tre olika tillfällen. Först gången var när de kontaktades om deltagandet,
sedan i infobrevet och sista gången i samband med intervjun. Informanterna informerades
om syftet med avhandlingen, om att samtalet kommer att spelas in och om att ingen
utomstående kommer att få tillgång till materialet och att alla som intervjuas kommer att
vara anonyma.
Vidare informerades det om att allt inspelat och dokumenterat material kommer att
förstöras då avhandlingen godkänts. Varje deltager informerades också om att de hade rätt
att förbigå frågor om de önskade, att de kan göra ändringar i sina svar efteråt och att de
kunde avbryta sitt deltagande under vilket skede som helst. Informanterna gavs också
möjlighet att ställa eventuella frågor. Inga informanter kan heller identifieras eftersom alla
namn och orter är borttagna, förutom Kronoby folkhögskola och Base Camp. Därför anser
jag att de forskningsetiska principerna följs genom hela detta arbete.

31

Mia Henriksson-Ena

4. Resultat
I kapitlet 5 presenteras studiens resultat. Kapitlet är indelat i tre underkapitel i enlighet
med forskningsfrågorna. I avsnitt 5.1 presenteras svaren på den första forskningsfrågan,
Vilka är orsakerna till att finlandssvenska elever sökt till det tionde läsåret? I avsnitt 5.2
presenteras svaren på den andra forskningsfrågan, Hur uppfattar eleverna utbildningen
under det tionde läsåret? Vidare presenteras i avsnitt 5.3 svaren på den tredje och sista
forskningsfrågan, Vilken nytta upplever sig eleverna ha av det tionde läsåret efteråt?

Syftet med denna avhandling är att ta reda på varför finlandssvenska elever söker till
utbildningen det tionde läsåret. Vidare vill jag också undersöka vad elever som har gått
utbildningen har för uppfattningar om undervisningen under det tionde läsåret och
undersöka vilken nytta eleverna uppfattar sig ha haft av utbildningen efteråt. Resultatet är
indelat enligt forskningsfrågorna. Det är flera av informanterna som har uppgett flera
utsagor för varje forskningsfråga och därför är antalet utsagor flera än antalet informanter.

5.1 Orsaker till att finlandssvenska elever söker till det tionde
läsår
Vid analysen av de svar som eleverna gav som är kopplade till första forskningsfrågan,
kunde tre kategorier identifieras. (Figur 1) Den första kategorin är kunskapsmässiga
orsaker. I den kategorin redovisas alla orsaker som har med kunskapsökning och
förbättrande av betyg att göra. Den andra identifierade kategorin är mognadsmässiga
orsaker. I den här kategorin redovisas de orsaker som har att göra med val av utbildning,
om att hitta sig själv, att mogna och att växa som person. I den sista kategorin redovisas
personliga orsaker. Där nämns allt från olika typer av tonårsproblem till att eleverna vill
finna gemenskap och att de hade hört mycket positivt om utbildningen. Ytterligare en
orsak som nämns är intresse för att vara ute i naturen och av att resa. Kategorierna är
beskrivna i storleksordning från de som förekommer oftast till de som förekommer minst.

32

Mia Henriksson-Ena

Orsaker till att eleverna valt att söka till påbyggnadsutbildningen det
tionde läsåret
Kunskapsmässiga orsaker

Mognadsmässiga orsaker

Personliga orsaker

Figur 1. Orsakerna till att finlandssvenska elever söker till det tionde läsåret Base Camp.

5.1.1 Kunskapsmässiga orsaker
Den första kategorin som kunde identifieras var kunskapsmässiga orsaker som hade att
göra med införskaffande av ny kunskap och förbättrande av betyget i ett eller flera ämnen.
Enligt nästan 80% av utsagorna så sökte eleverna till det tionde läsåret av
kunskapsmässiga orsaker. Den mest förekommande kunskapsmässiga orsaken var att
elever ville höja sina betyg för att ha bättre chans att komma in till sin förstavalsutbildning.
Det fanns också de som ansåg att de inte hade så dåliga betyg men ville ändå höja dem.
Vidare fanns det också elever som inte hade något val, de hade inte kommit in till någon
utbildning och måste höja sina betyg i ett eller flera ämnen för att ha någon chans att få
en studieplats. Följande citat illustrerar de kunskapsmässiga orsakerna.

”Jag sökte dit för jag vill få höjt betygen, för jag hade ganska dåliga betyg från
högstadiet.” (Elev B)
”Jag hade så dåliga betyg från högstadier så jag hade egentligen inget annat val än
fara dit och få upp mina betyg” (Elev D)
”Jag hade inte så dåliga betyg från högstadiet men med bättre betyg har man ju bättre
chans att få en studieplats” (Elev F)
”Jag kände att jag skull behöva ha mera finska. För jag hade så jättesvårt med finska i
nian” (Elev K)

33

Mia Henriksson-Ena
5.1.2 Mognadsmässiga orsaker
Den andra kategorin är mognadsmässiga orsaker. Under den här kategorin nämns orsaker
som har att göra med studieval, mognad eller studiemotivation. Enligt nästan 80% av
utsagorna sökte eleverna till det tionde läsåret av mognadsmässiga orsaker. De
mognadsmässiga orsaker som förekom mest vara att eleverna inte visste vad de ville
studera till. Den näst vanligaste orsaken var att eleverna behövde en paus från den vanliga
undervisningen och att de uppfattade sig som skoltrötta. På grund av skoltröttheten hade
eleverna valt att inte inleda studier på andra stadiet utan sökt till det tionde läsåret för att
få göra något annat. Många elever var också av uppfattningen att de behövde mera tid till
att lära känna sig själva. Elevernas uppfattning var också att de behövde vila upp sig, hitta
motivation att studera vidare och mogna. Följande citat illustrerar de mognadsmässiga
orsakerna.
”jag inte riktigt visste vad jag ville bli eller till vilken skola jag skulle söka” (Elev B)
”det var på grund av att jag kände att jag behövde det och att jag tyckte att det lät så
bra och jag var lite skoltrött.” (Elev K)
”Det var nog mest kanske att jag var jätte skoltrött, så jag hoppades jag skulle få vila
upp mig lite.” (Elev L)
”Jag vill utvecklas som person för jag var ganska blyg innan, de sa från skolan att det
är en bra utbildning där man utvecklas”. (Elev J)

5.1.3 Personliga orsaker
I den tredje kategorin är de orsaker som jag valt att kalla personliga orsaker placerade.
Enligt lite över 60% av utsagorna sökte eleverna till det tionde läsåret av personliga
orsaker. I denna kategori redovisas alla personliga orsaker. Eleverna nämner psykisk
ohälsa och att de ville lära känna nya människor som orsak till att de sökt till det tionde
läsåret. Men andra orsaker som också nämndes var att de ville uppleva världen, ta ett
mellanår och att eleverna hört mycket positivt om utbildningen. Följande citat illustrerar
de personliga orsakerna.
34

Mia Henriksson-Ena
”få lära känna nya människor” (Elev E)
”jag hade hört jättemycket positivt” (Elev F)
”jag behövde ta ett mellanår från skolan för den stressade jättemycket” (Elev I)
”man far på olika resor och äventyr så det lät bara riktigt bra” (Elev J)

5.2 Elevernas uppfattningar om undervisningen under det
tionde läsåret.
Vid analysen av de svar som är kopplade till den andra forskningsfrågan, kunde fyra olika
kategorier av uppfattningar identifieras. (Figur 2) Kategorierna var individanpassad
undervisning,

annorlunda

undervisningsmetoder,

undervisning

med

fokus

på

personligutveckling och lärarna betydelsefulla för undervisningen. Till några av dessa
kategorier skapades också underkategorier för att tydligare kunna presentera resultatet.

Elevernas uppfattningar om undervisningen under det tiondeläsåret

Individanpassad

Annorlunda

Undervisning med

undervisning

undervisningsmetoder

fokus på personlig

Lärarna betydelsefulla
för undervisningen

utveckling

Varierande

Engagerande

Praktiskt inriktad

undervisning

undervisning

undervisning

Elevfokusering

Lärar-elev
relationer

Figur 2. Elevernas uppfattningar om undervisningen under det tionde läsåret.

5.2.1 Individanpassad undervisning
Den första kategorin som identifierades var individanpassad undervisning. I den här
kategorin har jag placerat de uppfattning som har att göra med att undervisningen var
35

Mia Henriksson-Ena
individanpassad. Det vill säga att undervisningen anpassades efter varje enskild individs
behov. De elever som hade den här uppfattningen ansåg att de själva till stor del hade
möjlighet att bestämma över sin inlärning, vilka ämnen som just de skulle fokusera på och
hur de ville lära sig. Undervisningstakten bestämdes också till stor del av eleverna själva
och eleverna fick ta den tid de behövde för att utföra uppgifterna. Följande citat illustrerar
på vilka sätt eleverna uppfattade att undervisningen individanpassats.
”Lärarna gav oss chans att verkligen lära oss själva” (Elev A)
”Man satsade på det ämne när man ville” (Elev B)
”I tian är det lite det att man planerar lite med lärarna så det kändes enklare och inte
lika stressigt”. (Elev K)
5.2.2 Annorlunda undervisningsmetoder
Den andra kategorin som identifierades var annorlunda undervisningsmetoder. I den här
kategorin har jag placerat de uppfattningar som har att göra med att undervisningen under
det tionde läsåret var annorlunda jämfört med grundskolan. De flesta elever hade enbart
positiva uppfattningar om undervisningsmetoderna. De enda negativa uppfattningarna
som lyftes fram av en elev var att eleverna hade för mycket friluftsliv och att det kändes
obehagligt med samarbetsövningar direkt i början av året. Men eleven poängterar ändå
att just friluftslivet handlar om tycke och smak. Elevens uppfattning var nog att
samarbetsövningarna var en bra sak men att det hade känts lite obehagliga direkt i början.
Kategorin undervisningsmetoder har tre olika underkategorier, varierande undervisning,
engagerande undervisning och praktiskt inriktad undervisning.
Den första underkategorin som identifierade var varierande undervisningsmetoder. I den
här kategorin har jag placerat de uppfattningar som har att göra med på vilket sätt
undervisningen är varierande under det tionde läsåret. Eleverna beskriver att
undervisningen sker på andra platser än i skolbänken, många elever betonar att de fick
vara mycket utomhus. Deras uppfattning var att det var ett bra sätt att lära sig på. Eleverna
uppfattade också undervisningen som varierande i och med att de fick göra annat än att
bara studera. De använde inte heller så många böcker i undervisningen.
36

Mia Henriksson-Ena
Följande citat illustrerar hur eleverna uppfattar att undervisningsmetoderna varierande.
”Undervisningen är nog annorlunda från en vanlig skola, mycket att se mycket olika
saker.” (Elev J)
”sitter inte bara i ett klassrum utan man gjorde saker så då lär man sig” (Elev C)
”motiverade oss mera att försöka när man slapp ut emellan och fick se lite annat än
bara skolbänken.” (Elev E)
”vi hade jättemycket friluftsliv. Och det är inte alls min grej.” (Elev B)
Den andra underkategorin var engagerande undervisning. Under den här underkategorin
finns de uppfattning som har att göra med att lärarna på det tionde läsåret på olika sätt
gjorde undervisningen intressant. Lärarna undervisade på ett sådant sätt att alla elever
förstod och att de därför blev intresserade av ämnen de tidigare inte intresserat sig för.
Undervisning uppfattades som rolig och lärorik på samma gång. De flesta elever
uppfattade undervisningen som engagerade. Följande citat illustrerar på vilket sätt
eleverna uppfattade att undervisningen var engagerande.
”Det var en skola som jag var glad att vakna upp och veta att man får fara dit idag”
(Elev E)
”Lärarna lyckas faktiskt få undervisningen intressant och fast man inte är intresserad av
ämnet så lärde man sig ändå för det var så intressant” (Elev G)
”Både är rolig och på sammagång lärorikt” (Elev A)
Den tredje underkategorin var praktiskt inriktad undervisning. Under den här kategorin
finns de uppfattning som har att göra med att undervisningen var inriktad på praktisk
kunskap. Här lyfter eleverna fram att undervisningen var lärorik och verklighetsförankrad.
Lärarna undervisade i sådant som eleverna uppfattade som viktigt för framtiden. Vidare
betonas att undervisningen innehöll många praktiska moment och inte så mycket teori.
Följande citat illustrerar på vilka sätt eleverna uppfattade att undervisningen var praktiskt
inriktad.

37

Mia Henriksson-Ena
”Inte så mycki med grammatiken” (Elev L)
”Vi lärde oss saker alla borde lära sig i skolan, som man faktiskt behöver”. (Elev J)
”Det var mindre teori, mera livs skola jag skulle säga att viktiga saker sådant man
faktiskt behöver livet.” (Elev M)

5.2.3 Undervisning med fokus på personlig utveckling
Den tredje kategorin som kunde identifieras var undervisning med fokus på personlig
utveckling. I den här kategorin har jag placerat de uppfattningar som har att göra med att
undervisningen är fokuserad på personlig utveckling. Här framkommer att eleverna
uppfattar att de under det tionde läsåret har fått jobba med sig själva, blivit modigare,
tryggare och att de därför nu vågar möta större utmaningar. Eleverna uppfattade också att
de under det tionde läsåret började ta mera ansvar och samarbetet med andra har
förbättrats. Följande citat illustrerar på vilka sätt eleverna uppfattar att undervisningen
fokuserats på personlig utveckling.

”Man fick ta eget ansvaret och just ett eget ansvar i en grupp” (Elev A)
”Det var jätte viktigt att man umgicks med allihop, därför hade vi mycket
samarbetsövningar” (Elev K)
”man fick anta utmaningar, gå utanför sin bekvämlighetszon” (Elev H)

5.2.4 Lärarna betydelsefulla för undervisningen
Den fjärde kategorin som kunde identifieras var lärarnas betydelse. Här har jag placerat
de uppfattning som har att göra med att lärarna och deras sätt att undervisa Den här
kategorin är indelad i två underkategorier, elevfokusering, lärar-elev relationer.

38

Mia Henriksson-Ena
Den första underkategorin är elevfokusering. Här har jag placerat de uppfattningar som
har att göra med att undervisningen var elevfokuserad. De små grupperna gjorde det
möjligt för lärarna att verkligen kunna se alla och fokusera på en elev åt gången. En elev
drog paralleller mellan specialundervisningen i grundskolan och undervisningen under det
tionde läsåret. Följande citat illustrerar på vilka sätt eleverna uppfattade att
undervisningen var elevfokuserad.
”Lite mera som specialundervisning” (Elev D)
”Lärarna kunde hjälpa enskilda personer, på så sätt lär man sig bättre också” (Elev E)
”Lärarna var tydliga, man fick bra information nu är de det här vi gör den här
lektionen.” (Elev H)
”Läraren hjälpte oss att få till ett eget sätt att förstå.” (Elev L)
Den andra underkategorin var lärar-elev relationer. Här har jag placerat de uppfattningar
som har att göra med lärar-elev relationer och hur dessa uppfattades som betydelsefull för
elevernas helhetsuppfattning om det tionde läsåret. Eleverna lyfter fram att de verkligen
kände att lärarna brydde sig, vilken i sin tur födde respekt och en vilja att göra sitt bästa.
Eleverna betonar också att det fanns en speciell kontakt mellan lärarna och eleverna vilken
på många sätt kan beskrivas som en vänskapsrelation. Lärarna uppfattades också som
engagerade och att de förklarade på ett bra sätt. Följande citat illustrerar på vilka sätt
eleverna uppfattade lärar-elev relationen.
”man blev helt enkelt som en vän med alla lärarna där” (Elev N)
”De var mera en bara lärare, ja och dom bryr sig ännu också ” (Elev J)
”de brydde sig verkligen, det gjorde nog att man kanske respekterade dem mera och
ville lära sig” (Elev E)

39

Mia Henriksson-Ena

5.3 Elevernas uppfattningar om vilken nytta de haft av att gå
det tionde läsåret
Vid analysen av de svar som kopplades till den tredje forskningsfrågan, kunde två olika
kategorier av uppfattningar identifieras (figur 3). Dessa kategorier var Studie och
arbetsrelaterad nytta och personlig nytta. Kategorin studie och arbetsrelaterad nytta
delades in i, nytta vid val av utbildning, ökad motivation, kunskapsmässig nytta. Kategorin
personlig nytta delades in i underkategorierna ökat självförtroende, mognad och
socialnytta. Eleverna upplevde alltså att de hade haft nytta av utbildningen som de fick
under det tionde läsåret på många olika plan.

Elevernas uppfattningar om vilken nytta de haft av det tionde läsåret

Studie och arbetsrelaterad nytta

Personlig nytta

Nytta vid val av

Ökad

Kunskapsmässig

Ökat

utbildning

motivation

nytta

självförtroende

Mognad

Social nytta

Figur 3. Elevernas uppfattade nytta efter det tionde läsåret.

5.3.1 Studie och arbetsrelaterade nytta
Den första kategorin som identifierades var Studie och arbetsrelaterad nytta. I den här
kategorin finns de uppfattningar som har att göra med nytta i arbets- och studierelaterade
sammanhang. Denna kategori har delats in i tre olika underkategorier. Underkategorierna
som identifierades var, nytta vid val av utbildning, ökad motivation och kunskapsmässig
nytta.
Den första underkategorin var nytta vid val av utbildning. Här har jag placerat de
uppfattningar som har att göra med val av utbildning på andrastadiet. Elevernas
uppfattningar var att de under utbildningen det tionde läsåret fick stöd och hjälp att hitta
40

Mia Henriksson-Ena
en för dem passande utbildning. Detta har förverkligats genom diskussioner, studiebesök
och genom att lärare tillsammans med eleverna noggrant gått igenom elevernas alternativ
och informerat om dessa. Under utbildningen var det också stort fokus på nyttan av att få
en utbildning. Följande citat illustrerar de mognadsmässiga orsakerna:
”man fick lite tid att fundera vad man skulle börja göra med livet efter” (Elev D)
”Det kan nog hända att jag skulle ha hoppat av annars” (Elev B)
”jag fick bra hjälp att söka studieplats” (Elev F)
”Lärarna pratade ganska mycket om att det är viktigt att man får ett yrke” (Elev I)
Den andra underkategorin var ökad motivation. Här har jag placerat de uppfattningar som
har att göra med att det tionde läsåret på olika sätt har ökat elevernas motivation. Eleverna
nämner ökad studiemotivation, ökad ork och det skulle ha varit mycket svårare om de
börjat studera direkt efter grundskolan. Följande citat illustrerar på vilket sätt de uppfattar
att deras motivation ökat.
”fick upp motivationen för att inte riskera att marginaliseras från samhället så vis ”
(Elev A)
”man i iallafall själv kände sig lite äldre, man orkade bättre och man hade fått mera
motivation sådär” (Elev C)

Den tredje underkategorin var kunskapsmässig nytta. I den här kategorin har jag placerat
uppfattningar som har att göra med kunskapsmässig nytta. Elevernas uppfattning är att de
haft nytta av det tionde läsåret i frågan om att höjda betyget. Elevernas intresse för skolan
har också ökat vilket lett till att eleverna fått kunskapsmässigt bättre bas att stå på tackvare
det tionde läsåret. Följande citat illustrerar den kunskapsmässiga nyttan eleverna uppfattar
sig ha haft av utbildningen.

41

Mia Henriksson-Ena
”med de höjda vitsorden så var det större chans att jag kom in yrkesskolan” (Elev B)
”jag blev mycket mera intresserad av att studera” (Elev E)
”Och annars också med all matematik och sådant och grundämnen så har man en
starkare bas” (Elev I)

5.3.2 Personlig nytta
Den andra kategorin var personlig nytta. I den här kategorin har jag placerat de
uppfattningar som har att göra med nytta på det personliga planet. Den här kategorin
delades in i tre underkategorier. Dessa kategorier var ökat självförtroende, mognad och
social nytta.
Den första underkategorin var ökat självförtroende. I den här kategorin beskrivs de
uppfattningar som har att göra med att utbildningen förbättrat elevernas självförtroende.
Eleverna uppfattar att de under utbildningen fått bättre självförtroende och börjat ta mer
ansvar. De upplever också att de blev tryggare och att de efter det tionde läsåret kände att
de duger som de är. Följande citat illustrerar på vilka sätt eleverna uppfattar att deras
självförtroende ökat.
”Jag blev mera säker på mig själv” (Elev H)
”jag övervann min rädsla av att vara blyg och jag har därför idag mycket lättare för att
prata inför andra människor” (Elev E)
”jag duger, jag är tillräckligt” (Elev J)

Andra underkategorin var mognad. I den här kategorin har jag placerat de uppfattningar
som har att göra med mognad att göra. Elevernas uppfattning är att de har fått mera insikt,
de har börjat ta mera ansvar, och de uppfattar själva att de har mognat. Följande citat
illustrerar de mognadsmässiga orsakerna.

42

Mia Henriksson-Ena
”man började ta mera ansvar för skolan” (Elev D)
”jag blev mera mogen att ta beslut året vid tionde läsåret” (Elev E)
”höll igång mina studier och inte gav upp” (Elev M)
Den tredje underkategorin var socialnytta. I den här kategorin har jag placerat de
uppfattningar som har att göra med nytta på det sociala planet. Många elever upplevde att
de under det här året fick vänner för livet, att de blev mera sociala. Eleverna uppfattar
också att de är en del av den gemenskapen också nu efteråt. Följande citat illustrerar den
nytta eleverna uppfattade på det sociala planet.
”Ja mycket med det här sociala” (Elev K)
”man fick många nya vänner, det var en jättebra gemenskap”. (Elev C)
”det blev lättare att hitta kompisar, när man våg prata med varandra så blir man inte
ensam i skolan.” (Elev K)

5.4 Sammanfattning av resultat
Resultatet från undersökningen visade att det fanns många olika orsaker till att
finlandssvenska elever väljer att söka till det tionde läsåret. Så gott som alla elever som
deltog i undersökningen uppgav flera än en orsak till att de sökt till det tionde läsåret. Den
orsak flest elever uppgav var att de ville höja sina betyg. Många elever uppgav också att
de var skoltrötta och att de behövde paus, även att eleverna var osäkra på vad de ville
studera till. Så gott som alla av eleverna som deltog i undersökningen var av uppfattningen
att det tionde läsåret hade överträffat deras förväntningar. Många elever delade också
uppfattning att de under det tionde läsåret fått värdefull hjälp med att välja fortsatta
studier. Vidare kan man också utgående från resultatet konstatera att en annan vanlig
uppfattning bland eleverna var att undervisningen under det tionde läsåret var anpassad
efter elevernas individuella behov, undervisningen var också varierande och inriktad på
kunskap som behövs som vuxen. Varje elev hade också möjlighet att ganska fritt välja de
inlärningsmetoder som passade dem. Ytterligare en uppfattning som var vanlig bland
eleverna var att undervisningen har stort fokus på personlig utveckling och att lärarnas
43

Mia Henriksson-Ena
sätt att undervisa och bemöta eleverna har en betydande inverkan på hur eleverna uppfattar
det tionde läsåret. Ur ett framtidsperspektiv så är samtliga eleverna av den uppfattningen
att det tionde läsåret varit avgörande för deras framtid. Elevernas uppfattning är att de haft
nytta av utbildningen både under fortsättningsutbildningen och senare i arbetslivet. Också
på det personliga planet uppfattar eleverna att de ser positiva effekter från det tionde året.

44

Mia Henriksson-Ena

5. Diskussion
I avhandlingens sjätte och sista kapitel diskuteras studiens resultat och hur resultatet kan
kopplas till den teoretiska referensramen som behandlas i kapitel två och tre. Vidare
diskuteras hur väl de valda metoderna fenomenografi som forskningsansats och intervju
som datainsamlingsmetod passade ihop med avhandlingens syfte. Avslutningsvis ges
förslag på fortsatt forskning.

6.1 Metoddiskussion
Syftet med denna avhandling var att undersöka varför finlandssvenska elever väljer att
söka till det tionde läsåret, att undersöka hur eleverna uppfattar undervisningen under det
tionde läsåret samt att undersöka vilken nytta eleverna uppfattar sig ha haft av
utbildningen efteråt.
Jag valde att använda mig av den fenomenografiska ansatsen. Den valda ansatsen passade
bra då jag ville undersöka informanternas uppfattningar och tankar om fenomenet det
tionde läsåret. Denscombe (2009) skriver att den fenomenografiska forskningsansatsen
lägger stor tonvikt just på hur fenomen uppfattas av olika individer. Också Larsson (1986)
anser att basen i den fenomenografiska ansatsen är att undersöka skillnaden mellan hur
något verkligen är och hur det uppfattas vara. Fejes och Thornberg (2015) skriver att
denna forskningsansats fokuserar på avvikelser i stället för likheter. I resultatet redovisar
jag de olika variationer av uppfattningar som informanterna hade kring det tionde läsåret.
Jag valde också intervju som datainsamlingsmetod eftersom jag ville få djupare förståelse
för varför finlandssvenska elever söker till det tionde läsåret, hur de uppfattar utbildningen
under det tionde läsåret samt vilken nytta de uppfattar sig ha av utbildningen efteråt.
Denscombe (2012) skriver att det är själva intervjun som är det viktiga i den
fenomenografiska forskningsprocessen. Intervjun ger forskaren tillfälle att utforska det
valda fenomenet på djupet. Jag intervjuade 13 elever som hade gått utbildningen det tionde
läsåret. Det var mycket givande och lärorikt att få göra intervjuerna och att få höra
informanters uppfattningar kring det tionde läsåret. Dock märkte jag redan när tio
45

Mia Henriksson-Ena
interjuver genomförts att det empiriska materialet var mättat. Det kunde kanske varit
tillräckligt att göra tio interjuver. Det kunde jag förstås inte veta på förhand och om jag
valt att inte göra de sista intervjuerna så kunde jag ha missat intressant data. Intervju som
metod var ett passade val för att samla in data till min undersökning.
Samtliga interjuver gjordes via telefon vilket kan ha varit både en fördel och en nackdel
för tillförlitligheten och trovärdigheten. Vissa informanter kan ha haft lättare att svara
mera öppet på frågorna när intervjun gjordes via telefon. Men min uppfattning är ändå att
samtliga informanter kände sig bekväma och trygga i intervjusituationen och att de av den
orsaken kände att de kunde svara ärligt och öppet på intervjufrågorna.
På den första forskningsfrågan som berör orsaker till att finlandssvenska elever söker till
det tionde läsåret kunde jag dock uppleva att de kanske svarade det som de trodde att jag
förväntade mig att höra. På den direkta frågan varför de valt att söka till det tionde läsåret
svarade flera som av gammal vana att orsaken var skoltrötthet. Men från den data som jag
samlat in kunde jag ändå få fram mera nyanserade orsaker. Bakom till exempel begrepp
som skoltrötthet kunde det i själva verket dölja flera olika orsaker. En nackdel med
telefonintervjuer kan ha varit att jag inte såg de som jag intervjuade, därför kunde jag inte
bedöma tillförlitligheten och trovärdigheten i deras svar på basen av deras kroppsspråk.
Jag valde att göra semistrukturerade intervjuer för att intervjun då blir mera flexibel men
ändå behålla en viss struktur. Denscombe (2009) anser att intervjuaren kan välja att göra
en semistrukturerad intervju om en intervju med ett färdigt frågeformulär blir för styrd.
Då får intervjun lite struktur men blir ändå anpassningsbar.
Jag skapade en intervjuguide inför intervjuerna för att få hjälp att ge intervjun struktur.
Det var också bra att intervjun var semistrukturerad och flexibel då informanterna i vissa
fall redan i samband med tidigare frågor gett svar på vissa av frågorna i guiden. Några
informanter svarade tyvärr väldigt kortfattat på en del frågor. Jag hade innan intervjun
försökt fundera ut lämpliga följdfrågor men det kändes ändå svårt att formulera passande
och väsentliga frågor i det skedet då jag inte kunnat förutse hur intervjun skulle utformas.
Svensson (1996) anser att forskaren kan pröva och styrka resultatet i en kvalitativ studie
genom triangulering, genom feedback från informanterna och genom ömsesidig förståelse
46

Mia Henriksson-Ena
bland experterna. Triangulering innebär att forskaren använder sig av flera olika metoder
för att balansera en enskild metods felkällor. Det som är en metods svaghet är en annan
metods styrka och genom att kombinera dessa kan forskaren neutralisera de olika
metodernas svagheter. Ingen triangulering har gjorts i samband med den här avhandlingen
på grund av att insamlade data redan är ganska omfattande. Dock har jag jämfört mitt
resultat med tidigare forskning och bland annat kan jag konstateras att de orsaker till att
finlandssvenska elever efter grundskolan söker till det tionde läsåret är de samma. Detta
anser jag styrker trovärdigheten i mina resultat som är kopplade till första
forskningsfrågan.
Olsson och Sörensen (2007) skriver att forskare genom tidigare erfarenheter har upptäckt
att de individer som av olika anledningar väljer att inte delta i en undersökning skiljer sig
från de övriga. Detta kan leda till att resultatet blir felaktigt om bortfallet blir stort. I stället
för att bara fastställa att bortfallet inte påverkat resultatet så bör forskaren försöka
undersöka hur bortfallet kan ha inverkat på resultatet.
I min undersökning hade jag ett bortfall på 7 av 20 informanter. Av dessa bortfall berodde
tre på att informanten av praktiska orsaker inte hade möjlighet att delta. Två informanter
gick trots upprepade försök inte att nå per telefon. Svårt att säga hur dessa bortfall påverkat
resultatet men de bortfall som berodde på praktiska orsaker anser jag inte påverkade
resultatet nämnvärt.
Varför två informanter inte svarade när jag försökte kontakta dem kan ha många olika
orsaker. Dessa bortfall kan ha påverkat resultatet men det är svårt att avgöra utan att veta
den egentliga orsaken. Ett bortfall skedde i samband med att intervjuerna genomfördes
och berodde på att det i informantens livssituation inte fanns tid att delta just då.
Informanten hade alltså tänkt delta men livssituationen förändrades och därför anser jag
att inte heller detta bortfall hade särskilt stor påverkan på resultatet. Endast en av de
tillfrågade informanterna tackade direkt nej till deltagande, inga orsaker angavs och det är
därför mycket svårt att avgöra hur mycket detta bortfall påverkade resultatet.

47

Mia Henriksson-Ena
Forskningsetiska principer följdes genom hela arbetet. Samtliga informanter informerades
om syftet med avhandlingen, om att intervjuerna spelades in och om att ingen utomstående
kommer att få tillgång till materialet och att alla som intervjuas kommer att vara anonyma.
Vidare informerades det om att allt inspelat och dokumenterat material kommer att
förstöras då avhandlingen godkänts. Varje deltagare informerades också om att de hade
rätt att förbigå frågor om de önskade, att de kan göra ändringar i sina svar efteråt och att
de närsomhelst kunde avbryta sitt deltagande. Informanterna gavs också möjlighet att
ställa eventuella frågor.

6.2 Resultat diskussion
Avhandlingens syfte var att ta reda på varför finlandssvenska elever söker till utbildningen
det tionde läsåret. Vidare ville jag också undersöka vad de elever som hade gått
utbildningen hade för uppfattningar om undervisningen under det tionde läsåret och ta
redan på vilken nytta eleverna uppfattar sig ha haft av utbildningen efteråt. Jag hoppas att
resultatet från den här undersökningen kan ge läsaren en bild av det tionde läsåret ur ett
elevperspektiv. Vilket jag i sin tur hoppas skall kunna hjälpa lärarna vid utbildningen vid
planering och vid utbildningens genomförande. Min förhoppning är också att resultatet
kan hjälpa till att motivera varför det tionde läsåret behöver finnas.
Vid närmare analys av resultatet från denna relativt begränsade undersökning har jag
kunnat konstatera att det ur ett elevperspektiv finns varierande orsaker till att
finlandssvenska elever väljer att söka till det tionde läsåret. Det som däremot framkommer
rätt tydligt är att så gott som alla elever som söker till utbildningen har förväntningar på
att få sina betyg höjda. Detta oberoende av vilken nivå deras betyg låg på från tidigare.
Många elever önskade också få handledning och stöd vid val av framtida utbildning och
yrke. Här nedan diskuteras resultatet utifrån forskningsfrågorna mer i detalj.
6.2.1 Orsaker till att finlandssvenska elever sökt till det tionde läsåret
Enligt resultatet från min undersökning så är den vanligaste orsaken till att de
finlandssvenska eleverna söker till det tionde läsåret att de inte hade den nivå på betyget
som de själva önskade eller som krävs för att få den studieplats de önskar. Eleverna ansåg
48

Mia Henriksson-Ena
att brist på motivation, skoltrötthet och inlärningssvårigheter var orsaken till att deras
betyg inte var vad de önskade. Salmela-Aro, Savolainen, och Holopainen (2008) skriver
att skoltrötthet är den vanligaste orsaken till att ungdomar väljer att inte studera vidare
efter grundskolan. Skoltrötthet kan yttra sig på många olika sätt, men de första symtomen
är oftast problem med koncentrationen, vilket kan leda till svårigheter att ta till sig det
som lärs ut i skolan. Konsekvenserna av detta kan bli att vitsorden sjunker och eleven kan
få problem att få ett godkänt avgångsbetyg eller så får eleven problem att komma in till
önskad studieplats.
Olsson, (2005) skriver att en elev som är deprimerad under högstadietiden kanske inte får
godkända avgångsbetyg vilket i sin tur kan leda till problem då eleven skall söka till en
vidareutbildning. Karlson (2008) undersökte också orsakerna till att elever söker till det
tionde läsåret men ur ett lärarperspektiv. I den undersökningen nämns kunskapsmässiga,
mognadsmässiga och övriga orsaker till att eleven söker till det tionde läsåret. Forskning
gjord av Miettinen (2012) och Hurme (2014) har också kommit fram till dylika resultat.
Jahnukainen (2005) menar att bristande kunskaper i den grundläggande utbildningen är
den största orsaken till att ungdomar avbryter studier eller inte påbörjar studier på andra
stadiet. Ett beslut att avbryta studierna grundar sig ofta på hur väl eleven lyckas under de
första åren på andra stadiets utbildning och vilken familjebakgrund eleven har.
I min avhandling var den andra vanligaste orsaken till att elever söker till det tionde läsåret
att eleverna helt enkelt inte vet vart de vill söka. Eleverna var helt enkelt inte tillräckligt
mogna att ta detta avgörande beslut, eller så hade de inte fått det stöd de skulle ha behövt
för att kunna välja fortsatt utbildning.
Salmela-Aro, Kiuru, Leskinen och Nurmi (2009) menar att förflyttningen från
grundskolan till gymnasiet eller till en yrkesskola är ett avgörande steg i de ungas
utbildning enligt de utbildningssystem som används i stora delar av Europa. I LP 14 lyfts
det fram att det är av största vikt för eleverna att det finns ett nära samarbete mellan
studiehandledare och lärare för att göra elevernas övergång till vidare studier så enkel som
möjligt. Eleverna skall också under studiehandledningen få insikt i hur olika val de gör
kan ha effekter på deras studier och framtid. (Utbildningsstyrelsen, 2014.)
49

Mia Henriksson-Ena
I vissa fall medför dessa val också betydande förändringar för elevernas
levnadsförhållande i och med att de för att kunna gå vissa utbildningar också skulle bli
tvungna att flytta hemifrån. Utöver dessa orsaker kan man också konstatera att det i vissa
fall också handlar om orsaker som kan kopplas samman med tonåren och den stora fysiska
och psykiska förändring som denna tid i livet innebär.
Under personliga orsaker finns de andra i studien identifierade orsakerna till att eleverna
söker till det tionde läsåret. Under den här kategorin finns orsaker som berör elevernas
psykiska hälsa, intresse för naturen och behov av att hitta en gemenskap. Tetzchner,
(2016) menar att tonåren för en del är en mycket otrygg tid och att alla livsavgörande
beslut kan leda till livskriser. De stora beslut som tonåringen ställs inför kan förorsaka det
kaos vilket leder till att några elever medvetet eller omedvetet försöker förstöra sina
chanser att få en utbildning. Hos andra blir kanske konsekvensen att de inte förmår ta
några beslut eller att påfrestningen psykiskt blir så stor att det leder till en psykisk kollaps.
Det som kanske förvånade mig är att det ändå var relativt många som sökt till utbildningen
eftersom de är intresserade av naturen, friluftsliv och för att de söker en gemenskap hos
likasinnade. Men detta fenomen kan kanske förklaras med det som Hwang & Nilsson,
(2014) skriver att tonårstiden leder till ett allt större behov av att tillhöra en grupp och att
gemenskap med andra jämnåriga blir mycket betydelsefullt.

6.2.2 Elevernas uppfattningar om utbildningen under det tionde läsåret
Utbildningsstyrelsen (2018) skriver att målsättningen med det tionde läsåret är att
befrämja de studerandes utveckling, lärande och det totala välbefinnandet.
Utgående från elevernas uppfattning i min undersökning framgår att det tionde läsåret
lyckats uppnå de av utbildningsstyrelsen uppsatta målen. Eleverna som verkar vara av den
uppfattningen att det tionde läsåret är ett väldigt givande och innehållsrikt år.
Undervisningen uppfattades av de flesta elever som väldigt elevnära och varje elev fick
själv till stor del avgöra vilka undervisningsmetoder som passar just dem. Eleverna kunde
också själva bestämma på vilka sätt de velat lära sig och vilka ämnen de velat satsa på
samt i vilket tempo de ville jobba. Dylika resultat har även Hurme (2014) fått fram.
50

Mia Henriksson-Ena
Resultatet från den undersökningen visade också att elevernas uppfattning var att lärarna
var betydelsefulla för deras utbildning. Det framkom också att små elevgrupper gjorde det
möjligt för lärarna att hjälp alla.
Uppfattningen att undervisningen under det tionde läsåret på många olika sätt skiljer sig
från grundskolan delades också av majoriteten av eleverna. Bland annat lyfter man fram
betydelsen av att en stor del av undervisningen flyttats ut ur det traditionella klassrummet.
Undervisningen sker ute i naturen eller på andra platser som knyter ihop undervisningen
med elevernas vardag. Det faktum att lärarna på ett effektivt sätt har kunnat knyta ihop
teori och praktik anser jag har lett till att eleverna uppfattar undervisningen som relevant.
Undervisning som är relevant känts också viktig och eleverna har därför lättare att
motivera sig. Eleverna upplever också att man under det tionde läsåret har haft engagerade
lärare som har haft tid för varje enskild elev.
Detta stämmer ju mycket väl ihop med det som Lovén (2015, s. 210–211) skriver att
människan hämtar sin motivation ur vad vi anser är viktigt och nödvändigt, vi är också
motiverade att göra uppgifter där vi känner att vi kan prestera. Högst motivation uppnås
när man själv upplever att målet är viktigt. Om en person tror på sig själv kan svårigheter
ses som utmaning i stället för något obehagligt som personen bör undvika.
Eleverna uppfattade att de under det tionde läsåret fick tid att skapa sig en identitet och att
detta också var en tid då de tilläts växa och utvecklas. Med hjälp av lärarna, varandra och
den extra tiden så hann de fundera på sig själva och sin framtid. Eleverna uppfattade också
att de mognade och lärde sig att ta ansvar för sig själv och sina studier. Många elever
tillägger att alla borde gå ett tionde läsår för att kunna göra mera genomtänkta och
välgrundade beslut gällande fortsatta studier. Elevernas uppfattning är också att alla de
utmaningar som de ställdes inför under det tionde läsåret stärkte deras självkänsla och att
de tack vare dessa övningar uppfattatar sig själva som tryggare och starkare. Vilket i sin
tur leder till att de uppfattar sig bättre rustade att möta vardagen efter det tionde läsåret
och de utmaningar som kommande studier och arbeten kan medföra.
Wrangsjö & Winberg Salomonsson, (2007) skriver att utvecklingen till tonåring betyder
att personen skall skapa sig en egen identitet, mogna och bli självständig. Denna process
51

Mia Henriksson-Ena
pågår under en lång tid och kan innebära känslor av vilsenhet. Personen kan också uppleva
att omgivningen inte förstår en samt att man själv inte begriper sig på samhället.
Tetzchner, (2016) menar att identitetsbildning handlar om att bestämma hur en person vill
vara som vuxen. En tonåring är en person som befinner sig mellan tryggheten i barndomen
och den självständighet det innebär att vara vuxen.
Elevernas uppfattning var också att det under det tionde läsåret fanns en känsla av trygghet
och goda relationer eleverna emellan och med lärarna. Elev-lärarrelationen präglades av
engagemang, ömsesidig respekt. Undervisning där lärarna tack vare de små
gruppstorlekarna hade tid att verkligen lära känna eleverna och deras behov. Det tionde
läsåret uppfattas som en utbildning där lärarna verkligen ser varje elev. Att lärarna i
utbildningen ser den enskilda eleven betyder att lärarna kan hjälpa på rätt sätt, lärarna kan
också individualisera och anpassa undervisningen. Att undervisningen är på rätt nivå för
varje enskild elev ger alla elever möjlighet att känna att de lyckas, vilket i sin tur stärker
individens tro på sig själv. Elev-lärarrelationen och den trygghet som den medför hjälper
eleverna att utvecklas och bli mera vuxna. Lärarna fungerade också tackvare den
ömsesidiga respekten som förebilder för hur eleverna vill se sig själva som vuxna.
Lozic (2019) menar också att lärarens attityd påverkar eleverna, om läraren visar tillit till
elevernas förmåga att lyckas så kommer det att höja elevens motivation. Förhöjd
motivation förbättrar i sin tur elevens chanser att lyckas.

6.2.3 Elevernas uppfattningar om vilken nytta de haft av det tionde läsåret
Elevernas uppfattning är att de har haft nytta av det tionde läsåret både gällande val av
fortsatta studier, under fortsättnings studierna men också senare i arbetslivet. Den nytta de
upplevt handlar om kunskapsmässig nytta. Tack vare de höjda betygen har de kunnat söka
och komma in till sina förstavalsutbildningar. Den kunskapsmässigt starkare grunden gör
också att de har det lättare att hänga med i undervisningen under fortsättningsstudierna.
Elevernas uppfattning är att de under det tionde läsåret fått hjälp att välja fortsatt
utbildning. Genom att eleverna tillsammans med lärarna diskuterar styrkor och intressen
och därefter funderar på hur dessa kan kombineras i ett kommande yrke.
52

Mia Henriksson-Ena
Lovén (2015) skriver att elevhandledningen handlar om att lära eleverna att kunna göra
de val som har med framtiden att göra men läraren behöver också lära ut hur idéer och
framtidsvisioner skall kunna förverkligas ur ett långsiktigt perspektiv. Dessutom behöver
eleverna få förståelse för hur kopplingen mellan utbildning och kommande yrken ser ut.
Stenberg, (2016) anser att de besluten skall göras av ungdomarna själva som kanske bara
har begränsad kunskap om vilka yrken det finns och vad dessa yrken innebär i praktiken.
Därför är det viktigt för ungdomarna föräldrarna och andra vuxna finns med för att hjälpa
och ge stöd åt dem i deras viktiga val.
Under det tionde läsåret verka lärarna ha lyckats med detta eftersom elevernas uppfattning
är att de under det tionde läsåret fått stöd och hjälp att hitta en för dem passande utbildning.
Genom att eleverna fått bekanta sig med olika utbildningsmöjligheter har lärarna kunnat
motivera eleverna och fått dem att göra ett mera långsiktigt utbildningsval.
Också Wery & Thomson (2013) lyfter fram att det är av ytterst stor betydelse att man
jobbar med att stärka elevers självkänsla för att undvika att eleven hamnar i en ond cirkel
ur vilken både elev och lärare får svårt att bryta sig loss. Vidare menar de också att det är
av yttersta vikt för att ge eleverna bättre förutsättningar och reducera riskerna att en ond
cirkel skapas, att läraren tror på sina elevers möjligheter.
Utgående från resultatet kunde jag också se att elevernas uppfattning är att detta sätt att
tänka var en betydande del av undervisningen under det tionde läsåret. Lärarna jobbade
med elevernas kunskapsmässiga bas genom att också jobba med deras självkänsla.
Lärarna individanpassade undervisningen så att eleverna fick uppgifter som var på en
sådan nivå att eleven utmanades men som eleven ändå klarade av. Detta leder således inte
bara till en högre kunskapsnivå utan stärkte också elevernas självkänsla.
Elevernas uppfattning är också att de efter det tionde läsåret hade bättre ork, bättre
studieteknik och att det tionde läsåret lett till ett ökat intresse för utbildning. Detta leder i
sin tur till minskad risk för skolavhopp och marginalisering, vilket också påpekades av
några elever. Wery & Thomson (2013) skriver att det är viktigt att lärarna möter de
omotiverade eleverna på den nivå de befinner sig. Lärarna behöver också visa åt eleverna
att förväntningarna som lärarna ställer på eleverna är höga men ändå realistiska. För att
53

Mia Henriksson-Ena
öka elevernas motivation bör lärarna ge dem sådana uppgifter som de klarar av.
Uppgifterna måste alltså individanpassas för att utmana eleverna men samtidigt ge dem
känsla av att lyckas.
Påbyggnadsundervisningens uppgifter är också att förbereda de studerande så att de får de
bästa möjliga förutsättningarna för att kunna studera vidare och får en chans att lyckas.
Känsla av att vara kompetent och av att lyckas ökar motivationen. (Utbildningsstyrelsen
2014.)
Efter det tionde läsåret så har majoriteten av eleverna uppfattningen att deras
självförtroende ökat och att de därför hade större tilltro till att de kommer att klara av
fortsättningsstudier. Också på andra områden i livet så är elevernas uppfattning att de haft
nytta av utbildningen på så sätt att de nu vågar möta utmaningar och hinder. Att eleverna
är starkare i sig själv innebär också att de vågar stå emot grupptryck, att de vågar ta
självständiga beslut och tro på att de gör rätt beslut. Jahnukainen (2005) anser att
utbildning är ett bra sätt att förebygga utslagning eftersom en utbildning ökar individens
chanser på arbetsmarknaden. Vidare lyfts det fram att inte endast utbildning hjälper, det
är viktigt att utbildningen också fokuserar på att höja individens självförtroende. Hurme
(2014) skriver också att eleverna i hennes undersökning ansåg att deras chanser att få en
studieplats vid önskad utbildning hade ökat eftersom deras betyg förbättrats.
Enligt utbildningsstyrelsen (2014) skall den här typen av utbildning ge de studerande en
ökad livskompetens, lära dem att ta hand om sig själva och ge dem verktyg så att de kan
möta förändringar och kunna göra egna val. Det är också viktigt att lärarna i
undervisningen betonar träning av samarbetsförmågor, olika sätt att tänka samt olika
inlärningsmetoder.
Elevernas uppfattning om vilken nytta de haft av utbildningen det tionde läsåret verkar
stämman bra överens med de mål som utbildningsstyrelsen satt upp. Utbildningen har
hjälpt eleverna att få en studieplans. Elevernas uppfattning verkar också vara att de efter
det tionde läsåret har den kunskap och de förmågor som krävs för att kunna fullfölja
fortsatt utbildning och för att sedan kunna få ett arbeta. Samtliga elever som jag
intervjuade fick en studieplats efter detta år och eleverna verka vara överens om att detta
54

Mia Henriksson-Ena
var ett bra år och ingen ångrar att de gick det tionde läsåret. Påbyggnadsutbildningen det
tionde läsåret fyller därför en viktig funktion i arbetet att förhindra att elever efter
grundskolan blir utan utbildning och förhindrar således att dessa elever slås ut ur
samhället. Miettinens (2012) undersökte också hur eleverna självförtroende växt under
utbildningen. Resultatet visade också att elevernas uppfattning var att de flesta elever som
deltog i undersökningen var av den uppfattningen att det tionde läsåret hade förbättrat
deras självförtroende något eller mycket. Endast ett fåtal av eleverna i undersökning ansåg
inte att deras självförtroende förbättrats.

6.3 Avslutning och förslag på fortsatt forskning
Jag har utgående från resultatet kommit fram till att det finns ett behov av utbildningen
det tionde läsåret. Jag anser att de små gruppstorlekarna har en viktig roll vid
utformningen av utbildningen eftersom dessa gör det möjligt för lärarna att se alla elever
och på så sätt kan de möta allas individuella behov. Det tionde läsåret stärker elevernas
självförtroende och förhindrar att de blir marginaliserade. Det tionde läsåret ger också
eleverna mera tid att mogna och fundera över vad de vill med sina liv. Det tionde läsåret
erbjuder eleverna en andra chans.
Det finns inte så mycket forskning kring det tionde läsåret. Den forskning som har gjorts
är gjord innan den nya läroplanen eller så är den utförd vid utbildningsanordnare där
undervisningsspråket är finska. Nyare forskning som gjorts på finlandssvenskt håll har
mera fokus på lärarnas upplevelser och erfarenheter. Därför anser jag med den här
avhandlingen kan bidragit med kunskap om det tiondeläsåret i Svenskfinland ur ett
elevperspektiv. Kanske kan lärarna inom den grundläggande utbildningen ta lärdom av att
veta varför ungdomarna söker till det tionde läsåret. Vad skiljer det tionde läsåret från den
grundläggande utbildningen och på vilket sätt kan den grundläggande utbildning
utvecklas med tanke på detta.
Lärare vid påbyggnadsutbildningarna kan också ha nytta av att få veta hur eleverna
uppfattat

utbildningen

då

de

planerar

hur

utbildningen

skall

genomföras.

Undersökningens resultat kan förhoppningsvis sprida kunskap om det tionde läsåret ur ett
elevperspektiv och bidra till att slå hål på vissa fördomar kring det tionde läsåret. (bl.a. att
55

Mia Henriksson-Ena
det bara är elever som inte har något annat val som söker dit) Att kunna påvisa vilken
nytta eleverna uppfattar sig ha haft av utbildningen efteråt kan kanske också fungera som
argument för att utbildningen skall fortsätta finns.
I min undersökning har jag fokuserat på endast en av utbildningsanordnarna som ordnar
tionde läsåret och resultatet visar att mycket av de uppfattningar informanterna har kring
det tionde läsåret är väldigt tätt sammankopplat med just för den utbildningen, specifika
företeelser och individer. Förslag på fortsatt forskning skulle därför kunna vara att bredda
forskningen

och

göra

en

liknade

undersökning

hos

någon

av

de

andra

utbildningsanordnarna som ordnar påbyggnadsutbildningen det tionde läsåret för att ta
reda på om resultatet skulle bli det samma.

56

Mia Henriksson-Ena

Källförteckning
Aaltonen, M., Ojanen, T., Vihunen, R. & Vilén, M. (2007). Ungdomstiden. Vammala:
Utbildningsstyrelsen.
Ahrne, G. & Svensson, P. (2015) Handbok i kvalitativa metoder. Stockholm: Liber Ab
Alexanderson, M. (1994). Den fenomenografiska forskningsansatsens fokus. I B. Starrin
& P-G. Svensson (Red.), Kvalitativ metod och vetenskapsteori. (s.111–133). Lund:
Studentlitteratur.
Bergström, G. & Boréus, K. (2018). Textens mening och makt: metodbok i
samhällsvetenskaplig text- och diskursanalys. Lund: Studentlitteratur.
Cardelús, E. (2016) Motivationer, attityder och moderna språk - En studie om elevers
motivationsprocesser och attityder vid studier och lärande av moderna språk.
Akademisk avhandling för avläggande av filosofie doktorsexamen i språkdidaktik,
Stockholms universitet, Stockholm. Hämtad 1.5.2019 https://su.divaportal.org/smash/get/diva2:886009/FULLTEXT03.pdf
Clinkenbeard, P (2012) MOTIVATION AND GIFTED STUDENTS: IMPLICATIONS OF
THEORY AND RESEARCH. Psykologi in the School, Vol. 49(7). Hämtad 15.5.2019
http://www.leeclassroom.com/wp-content/uploads/2014/03/Motivation-and-GiftedStudents.pdf
Dalen, M. (2015) Intervju som metod. Universitetsförlaget, Oslo.
Denscombe, M. (2009). Forskningshandboken – för småskaliga forskningsprojekt inom
samhällsvetenskaperna. Lund: Studentlitteratur.
Fejes, A. & Thornberg, R. (2015) Handbok i kvalitativ analys. Stockholm: Liber
Marton, F. & Booth, S. (2000). Om lärande. Lund. Studentlitteratur.
Grindgärds, S (2016) Utomhuspedagogik i tionde klassen - En etnografisk studie om
utomhuspedagogiken på Base Camp vid Kronoby Folkhögskola. Pro gradu avhandling,
Åbo Akademi.
57

Mia Henriksson-Ena
Utbildningsstyrelsen. (2014). Grunderna för läroplanen för den grundläggande
utbildningen. Helsingfors: Utbildningsstyrelsen.
Hedenus, A. & Wikstrand, F. (2015) Yrkesval och det personliga intressets betydelse.
Arbetsmarknad & Arbetsliv 21 (1).
Hurme. A. (2014) KYMPPILUOKAN MERKITYS NUOREN KOULUTUSPOLULLA. Opinnäytetyö Kansalaistoiminta ja nuorisotyö. MAMK. Hämtad 15.05.2020 från
https://docplayer.fi/37716120-Kymppiluokan-merkitys-nuoren-koulutuspolulla.html
Hwang, P. & Nilsson, B. (2011). Utvecklingspsykologi. Stockholm: Natur och Kultur
Jahnukainen, M (2005) Education in the Prevention of Social Exclusion. Helsingfors:
Helsingfors Universitet. Ingår i Review of Disability Studies volum 1 Issue 3 (2005)
Hämtad 22.11.2019 från
https://www.researchgate.net/publication/282666395_Education_in_the_Prevention_of_
Social_Exclusion
Jahnukainen, M & Järvinen, T. (2001) Kuka meistä onkaan syrjäytynyt?
Marginalisaation ja syrjämisen käsitteellistä tarkastelua. Ingår i Suutari, M (Red.)
Vallattomat marginaalit yhteisöllisyyksiä nuoruudessa ja yhteiskunnan reunoilla.
Helsingfors: Yliopistopaino oy. Hämtad 10.12.2019
https://www.nuorisotutkimusseura.fi/images/julkaisuja/vallattomat_marginaalit.pdf
Karlsson, L (2008) Kan utbildning hindra utslagning? – En undersökning om tionde
klass i Svenskfinland. Pro gradu avhandling, Åbo akademi
Kinnunen, J., Lindfors, P., Rimpel, A., Salmela-Aro, K, A., Rathmann, K., Perelman, J.,
Federico, B., Richter, M., Kunst, A., Lorant, V. (2016) Academic well-being and
smoking among 14-to 17-year-old schoolchildren in six European cities. Hämtad
15.05.2019 https://www.researchgate.net/publication/303361110_Academic_wellbeing_and_smoking_among_14-_to_17-yearold_schoolchildren_in_six_European_cities

58

Mia Henriksson-Ena

Kvale, S., & Birkman, S. (2014). Den kvalitativa forskningsintervjun. Lund:
Studentlitteratur.
Lappalainen, H (2009) KOULUTUKSELLISEN SYRJÄYTYMISRISKIN
ENNUSTETTAVUUS YHTEISHAKUVALINTOJEN KAUTTA TARKASTELTUNA. Pro
gradututkielma. Helsingfors universitet. Hämtad 15.04.2020
https://helda.helsinki.fi/bitstream/handle/10138/20111/koulutuk.pdf?sequence=1&isAllo
wed=y
Larsson, S. (1986). Kvalitativ analys - exemplet fenomenografi. Lund: Studentlitteratur.
Lovén, A. (2015) Karriärvägledning – En forskningsöversikt. Lund: Studentlitteratur
Lozic, V. (2019) Motivation en viktig nyckel till elevers skolframgång. Skolverket.
Hämtad 5.5.2019 online: https://www.skolverket.se/skolutveckling/forskning-ochutvarderingar/forskning/motivation-en-viktig-nyckel-till-elevers-skolframgang
Miettinen, N (2012) Kymppiluokkalaisten koulutussellinen minäkuva ja sen kehitys
lisävuoden aikana. Pro gradu tutkielma, Tampereen Yliopisto. Hämtad 01.04.2020
https://trepo.tuni.fi/bitstream/handle/10024/83988/gradu06231.pdf?sequence=1&isAllo
wed=y
Newby, P. (2010). Research Methods for Education. Pearson Education Limited.
Olsson, G (2005) Depressioner i tonåren – ung trött och ledsen. Stockholm: Gothia
Fortbildning
Panican, A. (2015). Väljer unga fel? – grundskoleelevers attityder till gymnasievalet.
(Kompetens för tillväxt; Vol. Rapport nr 19). Hämtad 05.05.2019
https://lup.lub.lu.se/search/ws/files/5800347/7451296.pdf
Patel, R., Davidson, B. (2011) Forskningsmetodikens grunder- Att planera, genomföra
och Rapportera en undersökning. Lund: Studentlitteratur
Rubin, H.J. & Rubin, I.S. (2005). Qualitative Interviewing. The Art of Hearing Data.
Thousand Oaks: Sage Publications.
59

Mia Henriksson-Ena
Salmela-Aro, K., Savolainen, H., Holopainen.L. (2008) Depressive Symptoms and
School Burnout During Adolescence: Evidence from Two Cross-lagged Longitudinal
Studies. Hämtad 1.5.2019 https://link.springer.com/article/10.1007/s10964-008-9334-3
Salmela-Aro, K. Kiuru, N., Leskinen, E., Nurmi, J-E. (2009) School-Burnout Inventory
(SBI) ReliabilityandValidity: Jyväskyla, Jyväskylä Universitet. Hämtad 03.05.2019
https://www.academia.edu/15282478/School_Burnout_Inventory_SBI_
Stenberg, A. (2016) Att välja utbildning – betydelse för individ och samhälle.
Stockholm: SNS-Förlag
Svensson, P-G., Starrin, B. (1996) Kvalitativa studier i teori och praktik. Lund:
Studentlitteratur
Trost, J (2010) Kvalitativa intervjuer. Lund: Studentlitteratur.
Tuominen-Soini, H. (2012) STUDENT MOTIVATION AND WELL-BEING
Achievement Goal Orientation Profiles, Temporal Stability, and Academic and SocioEmotional Outcomes. University of Helsinki, Institute of Behavioral Sciences, Studies
in Educational Sciences 245. Hämtad 10.05.2019
https://www.researchgate.net/publication/233987557_Student_motivation_and_wellbeing_Achievement_goal_orientation_profiles_temporal_stability_and_academic_and_s
ocio-emotional_outcomes
Tetzchner, S. von. (2016). Utvecklingspsykologi. Lund: Studentlitteratur.
Uljens, M. (1989). Fenomenografi-forskning om uppfattningar. Lund: Studentlitteratur.
Årsbok för utbildningsstatistik (2014) Utbildningsstyrelsen
Vasalampi, K, Salmela-Aro, K., & Nurmi, J-E. (2010) Education-related goal appraisals
and self-esteem during the transition to secondary education: A longitudinal study.
International Journal of Behavioral Development 34(6) 481–490. Hämtad 25.4.2019
https://jyx.jyu.fi/bitstream/handle/123456789/39935/978-951-39-48535.pdf?sequence=1

60

Mia Henriksson-Ena
WERY, J. and THOMSON, M (2013) Motivational strategies to enhance effective
learning inteaching struggling students. Support for Learning · Volume 28 · Number 3.
Hämtad 05.05.2019 https://onlinelibrary.wiley.com/doi/epdf/10.1111/1467-9604.12027
Wrangsjö, B. & Winberg Salomonsson, M. (2007). Tonårstid – Utveckling, problem och
psykoterapeutisk behandling. Falköping: Natur och Kultur.
Yin, R och Retzlaff, J. (2013) Kvalitativ forskning från start till mål - Qualitative
research from start to finish. Stockholm: Studentlitteratur.

61

Bilaga 1 Informationsbrev till studien med titeln; Varför ett tionde läsår?
Jag heter Mia Henriksson-Ena och jag studerar till speciallärare vid Åbo Akademi i Vasa. Till
utbildningen hör att skriva en magisteravhandling som också publiceras elektroniskt.
Syftet med min studie är att ta reda på dels hur elever som gått utbildningen det tionde läsåret har
upplevt utbildningen, dels om eleverna upplever att de haft nytta av utbildningen. Studien bidrar
med kunskap om det tionde läsåret ur ett elevperspektiv och hjälper skolorna att utveckla det tionde
läsåret.
Studien genomförs som telefonintervjuer med deltagarna. Intervjuerna tar uppskattningsvis 2030minuter. Intervjuerna spelas in och skrivs därefter ut. Endast intervjuaren har tillgång till det
material som samlas in under intervjuerna och ingen av deltagarna kommer att kunna identifieras.
Inspelningarna och det utskrivna materialet kommer att förstöras när avhandlingen är godkänd.
Din medverkan i studien är frivillig och du kan när som helst välja att avbryta din medverkan utan
närmare motivering. Etiska riktlinjer för forskning följs under hela processen.
Dina synpunkter är ytterst värdefulla och jag hoppas att du deltar. Om Du säger ja till att delta i
studien kommer Du att kontaktas per telefon under tiden 3.2-21.2.2020, intervjuerna kommer i
första hand att ske kvällstid. Du kommer i god tid innan intervjuerna att få läsa den intervjuguide
som gjorts inför intervjuerna och Du kan därför förbereda dig på vilka frågor som kommer att
ställas.
Ansvarig för studien är Mia Henriksson-Ena. Kristina Ström, professor i specialpedagogik vid
Åbo Akademi fungerar som handledare för arbetet. Om Du har frågor är Du välkommen att
kontakta någon av oss. Med vänliga hälsningar
Skribent

Handledare

Mia Henriksson-Ena

Kristina Ström

Åbo Akademi

Åbo Akademi

Fakulteten för pedagogik och välfärd

Fakulteten för pedagogik och välfärd

mena@abo.fi

kristina.storm@abo.fi

Tfn +358 503 304 008

+Tfn. +358 503 662 898

Bilaga 2 Skriftligt, informerat samtycke till medverkan i en intervjustudie, med titeln;
Varför ett tionde läsår?
Jag har informerats om studiens syfte, om hur informationen samlas in, bearbetas och handhas.
Jag har även informerats om att mitt deltagande är frivilligt och att jag, när jag vill, kan avbryta
min medverkan i studien utan att ange orsak. Jag samtycker härmed till att medverka i denna
intervjustudie som handlar om det tionde läsåret Base Camp.

Ort/Datum/År________________________________________________________________________

Namnunderskrift_____________________________________________________________________

Namnförtydligande___________________________________________________________________

Jag Mia Henriksson-Ena förbinder mig att vid datainsamling, analys och rapportering att följa
gängse forskningsetiska principer.
Ort/Datum/År

Vasa 31.01.2020

Mia Henriksson-Ena__________________________________________________________________

Namnförtydligande___________________________________________________________________

Bilaga 3 Intervjuguide
Jag heter Mia Henriksson-Ena. Barbro Sandvik har visst kontaktat dig om att medverka i min
undersökning?
Jag studerar alltså till speciallärare vid Åbo Akademi. Till utbildningen hör att skriva en
magisteravhandling som sedan också kommer att publiceras elektroniskt.
Syftet med min studie är att ta reda på dels hur elever som gått utbildningen det tionde läsåret Base
Camp har upplevt utbildningen, dels att ta reda på om eleverna upplever att de haft nytta av
utbildningen efteråt.
Studien genomförs som telefonintervju med deltagarna.
Intervjun tar uppskattningsvis 20-30minuter.
Intervjuerna spelas in och kommer därefter att skrivas ut.
Endast jag kommer att ha tillgång till det material som samlas in under intervjuerna och ingen av
deltagarna kommer att kunna identifieras.
Inspelningarna och det utskrivna materialet kommer att förstöras när avhandlingen är godkänd.
Studien bidrar med kunskap om det tionde läsåret ur ett elevperspektiv och hjälper skolorna att
utveckla det tionde läsåret.
Din medverkan i studien är frivillig och du kan när som helst välja att avbryta din medverkan utan
närmare motivering. Etiska riktlinjer för forskning följs under hela processen. Ger du ditt muntliga
samtycke till att delta?

Före utbildningen
-

Vilket år gick du det tionde läsåret?
Varför valde du att söka till det tionde läsåret?
Sökte du till det tionde läsåret direkt efter grundskolan eller gick du någon annan
utbildning innan?
Hur fick du kunskap om det tionde läsåret?
Vilka var dina förväntningar på det tionde läsåret?

Mia Henriksson-Ena

Under utbildningen
-

På vilka sätt uppfylldes de förväntningar du hade inför det tiondeläsåret?
Vad minns du av undervisningen från ditt tionde läsår?
Vad var det viktigaste du lärde dig under det tionde läsåret?
På vilket sätt skiljde sig undervisningen under det tionde läsåret från grundskolans
undervisning, åk 6–9?
Hur upplever du att det tionde läsåret påverkade dig?
(a) självkänsla b) studiemotivation c) ditt val av fortsatt utbildning?)
Vad var det bästa med undervisningen under det tionde läsåret?
Om du skulle lämna bort något eller satt till något ni gjorde under de tionde läsåret,
vad skulle det vara?

Efter utbildningen
-

Kom du in till den utbildning du önskade efter det tionde läsåret?
Vilka fördelar upplever du med att ha gått utbildningen?
Upplever du att det finns nackdelar med att ha gått utbildningen tionde läsåret?
På vilket sätt upplever du att tionde läsåret har förändrat din motivation att studera?
Upplever du fortfarande att du har samma målbild beträffande utbildning och arbete
nu som du hade under det tionde läsåret?
Hur upplever du att utbildningen påverkar dina chanser till utbildning och arbete?

Det är viktigt att du undertecknar samtyckesblanketten och returnerar den så fort som möjligt!!!
Tack för din medverkan.

