Tjäna tillsammans
En studie av församlingsanställdas psykosociala miljö i Borgå stift

Annica Smeds
Avhandling pro gradu i praktisk teologi
Fakulteten för humaniora, psykologi och teologi
Åbo Akademi 2020
Handledare Bernice Sundkvist, Patrik Hagman

Petrus uppmanar de kristna att rena sina själar i lydnad för
sanningen och att leva i uppriktig kärlek till bröderna. Älska då
varandra av hela ert hjärta, betonar han (Pet. 1:22). Johannes
understryker i sitt första brev att vi är kallade att älska, inte med
tomma ord utan i handling och sanning. Den som säger sig älska
Gud men hatar sin broder, han ljuger. Ty den som inte älskar sin
broder, som han har sett, kan inte älska Gud, som han inte har
sett” (1 Joh. 3:18, 4:20).
Dessa bibelställen om kärlek, ödmjukhet och broderlig
tillgivenhet är förpliktande för den som verkligen vill vandra i
Kristi efterföljd. Bibeln understryker att all vår kunskap är
begränsad när det gäller andliga ting. Vi skall bemöta varandra
i kärlek och respekt.
Gustav Björkstrand

Är inte alla lika viktiga för att en församling skall funktionera?
citat ur enkäten

ÅBO AKADEMI – FAKULTETEN FÖR HUMANIORA, PSYKOLOGI OCH
TEOLOGI
Abstrakt för avhandling pro gradu
Ämne: Praktisk teologi
Författare: Annica Smeds
Arbetets titel: Tjäna tillsammans - En studie av församlingsanställdas psykosociala
miljö i Borgå stift
Handledare: Bernice Sundkvist
Handledare: Patrik Hagman
I den här avhandlingen undersöks de anställdas syn på det psykosociala måendet
inom församlingarna i Borgå stift. Ämnet är relevant eftersom kyrkan som
organisation och arbetsplats är relativt komplex och där samarbetet mellan de
anställda är av yttersta vikt för att kyrkan ska kunna tjäna sitt syfte. Kyrkans
komplexitet och uppbyggnad kan ha en viss inverkan på de anställdas psykosociala
miljö. Avhandlingen svarar på frågorna: Hur ser det psykosociala måendet ut
bland församlingsanställda i Borgå stift? Vilka faktorer påverkar det psykosociala
måendet? Vilka faktorer kunde enligt de anställda förbättra deras psykosociala
mående? Vilka verktyg och handlingsprogram finns för tillfället tillgängliga inom
Borgå stift och Evangelisk-lutherska kyrkan i Finland för att förebygga och
förbättra det psykosociala måendet hos de anställda? I avhandlingen diskuteras
även i hur stor utsträckning de anställda upplever sig få hjälp, samt hur väl
informationen kring personalvård når ut till de anställda.
Materialet består både av en enkätundersökning och en intervju, samt av relevant
litteratur och publikationer som behandlar frågor som rör välbefinnande i arbetet.
Enkäten riktade sig till alla församlingsanställda i Borgå stift. Åldersmässigt och
yrkesmässigt är spridningen stor bland svarspersonerna. Även båda könen är
representerade. I avhandlingen betonas den kvalitativa innehållsanalysen framför
den kvantitativa, men viss kvantitativ information ges för att klargöra enkätens
resultat på ett överskådligt sätt. En intervju med Borgå stifts stiftssekreterare för
personalvård ger ett kompletterande perspektiv av läget.
En stor del av de församlingsanställda anser sig arbeta i en god psykosocial miljö,
men det förekommer även en del psykosocial ohälsa. Såväl konflikter som osakligt
bemötande verkar förekomma. Den psykosociala miljön ser ut att påverkas av
faktorer både på organisations nivå, ledarskapsnivå och medarbetarskapsnivå.
Bland annat framkom strukturförändringarnas inverkan på det psykosociala
måendet. Även kommunikation och informationstillgänglighet ser ut att vara
avgörande faktorer för välbefinnandet i den psykosociala miljön.

Nyckelord: Borgå stift, församlingsanställda, psykosocialt mående,
välbefinnande, arbetsplats
Datum: 19.12.2020

Sidoantal: 72 + bilagor

Innehåll
1

2

3

Inledning .......................................................................................................................... 1
1.1

Syfte och frågeställning ........................................................................................... 2

1.2

Tidigare forskning och litteratur ............................................................................. 2

1.3

Material .................................................................................................................... 3

1.4

Metoder .................................................................................................................... 6

1.5

Anonymitet och etiska överväganden ...................................................................... 9

1.6

Avhandlingens uppbyggnad ................................................................................... 10

1.7

Centrala begrepp .................................................................................................... 10

Bakgrund ........................................................................................................................ 14
2.1

Borgå stift............................................................................................................... 14

2.2

Kyrkan som organisation och arbetsplats .............................................................. 15

Det psykosociala måendet bland församlingsanställda i Borgå stift .............................. 20
3.1

De anställdas syn på det psykosociala måendet på sin arbetsplats ........................ 21

3.2

De anställdas psykosociala mående enligt Borgå stifts stiftssekreterare för
personalvård ........................................................................................................... 22

4

Faktorer som påverkar det psykosociala måendet bland anställda i Borgå stift ............ 24
4.1

Faktorer som påverkar det psykosociala måendet enligt litteratur ......................... 24

4.2

Faktorer som påverkar det psykosociala måendet enligt informanterna ................ 31

4.2.1

Organisationsrelaterade faktorer .................................................................... 31

4.2.2

Ledarskap ....................................................................................................... 35

4.2.3

Medarbetarskap .............................................................................................. 40

4.3
5

Analys av teori och praxis ...................................................................................... 43

Vad kan man göra för att stärka välmåendet hos anställda i Borgå stift? ...................... 46
5.1

Handlingsplaner, riktlinjer och styrdokument inom Evangelisk-lutherska kyrkan i
Finland samt inom Borgå stift ................................................................................ 47

5.1.1

Handlingsprogram 2019 för förebyggande och bemötande av sexuella
trakasserier och övergrepp.............................................................................. 47

5.1.2

Stöd i arbetet .................................................................................................. 51

5.1.3

Riktlinjer utgående från kyrkans dokument ................................................... 54

5.2

Informanternas tankar kring hur man kunde stöda det psykosociala måendet ...... 55

5.2.1

Lättillgänglig information .............................................................................. 55

5.2.2

Personalvård ................................................................................................... 56

5.2.3

Öppenhet, respekt och samarbetsvilja ............................................................ 58

5.2.4

Ledarskap och utbildning i konflikthantering ................................................ 59

5.2.5

Vikten av stiftets stöd till både förmän och övriga anställda ......................... 61

5.2.6

Jämställdhet.................................................................................................... 63

5.3 Analys av teori och praxis............................................................................................ 64
6

Diskussion ...................................................................................................................... 67

Källor och litteratur

Bilaga 1 Enkät
Bilaga 2 Förberedande intervjufrågor

1 Inledning
För liksom vi i en enda kropp har många lemmar och alla lemmarna
inte har samma uppgift, så är vi många en enda kropp i Kristus.
(Rom. 12:4-5a)
Under de senaste årtionden har man inom forskning och litteratur allt mer
uppmärksammat arbetstagarnas mående på arbetsplatsen. På senare tid har forskning
kring det psykosociala måendet fått allt större utrymme, även när det gäller kyrkan
som arbetsplats. Arbetshälsoinstitutet i Finland (TTL) lyfter fram välmående
arbetsgemenskap på sin webbsida. Där behandlar man bl.a. mobbning på
arbetsplatsen. Man lyfter även fram arbetarskyddets roll samt varje arbetsgivares och
arbetstagares ansvar för en välmående arbetsplats.1 Som arbetstagare är man oftast en
del av ett socialt sammanhang, där olika faktorer påverkar hur arbetsmiljön upplevs
och hur det psykosociala måendet ser ut. Kyrkan som arbetsgivare är på många sätt
som vilken organisation som helst, men den är också specifik eftersom det är en
idéburen organisation där den kristna tron ganska långt anger dess uppgift. Kyrkan
som organisation är även uppbyggd så att samarbetet mellan de anställda är av yttersta
vikt för att kyrkan ska kunna tjäna sitt syfte. Kyrkans komplexitet och uppbyggnad
kan ha en viss inverkan på de anställdas psykosociala miljö. Borgå stift är dessutom
specifikt på sitt sätt, med tanke på att stiftet verkar inom den finlandssvenska
”ankdammen”, där fenomenet alla känner alla kan inverka på den psykosociala miljön
samt på hur man vågar ta upp eventuella problem och hantera dem.
Med min undersökning kring hur de församlingsanställda inom Borgå stift ser på sitt
psykosociala mående på arbetsplatsen vill jag synliggöra de eventuella faktorer som
försämrar det psykosociala välmåendet, för att på så sätt medvetandegöra både
arbetstagarna och arbetsgivarna om hur man eventuellt skulle kunna bidra till en bättre
psykosocial arbetsmiljö. En del forskning har tidigare gjorts kring måendet bland
kyrkligt anställda i Finland och inom Borgå stift, men ingen undersökning har gjorts
hos alla yrkeskategorier bland församlingsanställda inom just Borgå stift. Jag
fokuserar på de öppna frågorna kring de anställdas egna upplevelser av sitt

1

Arbetshälsoinstitutet: Mobbning på arbetsplatsen (Läst 8.12.2020)

1

psykosociala mående samt deras tankar om hur man kunde förbättra det psykosociala
välmåendet.

1.1 Syfte och frågeställning
Syftet med avhandlingen är att undersöka det psykosociala måendet bland
församlingsanställda i Borgå stift. Jag vill belysa faktorer som de anställda upplever
att inverkar på deras psykosociala mående, samt föra en diskussion kring vad som
enligt de anställda kunde göras för att förbättra välmåendet på arbetsplatsen. Jag
undersöker delvis också vilka verktyg som i nuläget finns till förfogande inom
Evangelisk-lutherska kyrkan i Finland samt Borgå stift. Jag vill även ta reda på hur lätt
de anställda anser sig få information, stöd och hjälp vid förekomst av psykosocialt
illamående, osakligt bemötande och konfliktsituationer på arbetsplatsen.
För att klargöra problematiken söker jag i min avhandling svar på frågorna:
-

Hur ser församlingsanställda inom Borgå stift på sitt psykosociala
mående på arbetsplatsen?

-

Vilka faktorer påverkar det psykosociala måendet?

-

Vilka faktorer kunde enligt de anställda förbättra deras psykosociala
mående?

-

Vilka verktyg och handlingsprogram finns för tillfället tillgängliga
inom Borgå stift och Evangelisk-lutherska kyrkan i Finland för att
förebygga, stöda och förbättra det psykosociala måendet hos de
anställda?

-

Hur upplever de anställda att de får hjälp och stöd kring sitt
psykosociala mående?

-

Vilken är de anställdas syn på kommunikationen kring personalvård?

1.2 Tidigare forskning och litteratur
Kyrkans forskningscentral har publicerat en del forskningsbidrag som tangerar mitt
undersökningsområde. Inom Borgå stift har Mats Lindgård år 2003 gjort en
2

enkätundersökning om Välbefinnande i arbetet inom Borgå stift, där han ställde sina
frågor till kyrkoherdar, kaplaner, församlingspastorer, kantorer, tjänsteinnehavare för
diakonin och ungdomsarbetsledare i församlingstjänst inom Borgå stift. Studien
fokuserar på arbetssituationen för och välbefinnandet hos de anställda inom Borgå
stift. Här tas både den fysiska arbetsmiljön, arbetsförhållanden gällande t.ex. tid och
arbetsuppgifter, samt arbetsgemenskapen upp. Rapporten inkluderar dock inte alla
yrkeskategorier bland församlingsanställda.
Harri Palmus forskningsrapport Työolot rakennusmuutosseurakunniss publicerades år
2010. Studien baserar sig på en enkätundersökning kring arbetsförhållanden i
församlingar som genomgår strukturförändring. Han har från olika synvinklar
undersökt på vilket sätt arbetsförhållanden skiljer sig mellan församlingar i
strukturförändring och bestående församlingar. En del av hans rapport beskriver hur
strukturförändringarna påverkar arbetsklimatet, samt huruvida man erfar konflikter i
samband

med

strukturförändringarna.

Hanna

Salomäkis

studie

Rakennemuutosseurakuntien työntekijöiden näkemykset uudistuksen vaikutuksista ja
työoloista (2012), behandlar problem och arbetsförhållanden vid strukturförändringar
från arbetstagarnas synvinkel. Hon hänvisar även en del till Palmus rapport i sin
publikation.
En undersökning som gäller Svenska kyrkan gjordes år 2018 vid Malmö Universitet
av Anders Edvik, Tuija Muhonen, Josefin Björk och Hope Witmer. Rapporten har
bl.a. publicerats via Svenska kyrkans arbetsorganisation och diakoni.nu med titeln En
undersökning av prästers och diakoners psykosociala arbetsmiljö.

1.3 Material
Jag har i huvudsak själv samlat in mitt material. Källmaterialet baserar sig primärt på
en digital enkätundersökning med hjälp av webbverktyget E-lomake. Enkäten bestod
av 23 flervalsfrågor varav en hade tillhörande ruta för fri text, samt tre helt öppna
frågor.

3

Jag har valt att studera det psykosociala måendet bland församlingsanställda i Borgå
stift som ger ett enhetligt svenskspråkigt material i egenskap av det enda
svenskspråkiga stiftet i Finland. Enkäten riktas till alla församlingsanställda inom
stiftet för att få så heltäckande analys som möjligt. Jag har däremot valt att inte rikta
mig till övriga anställda inom den Evangelisk-lutherska kyrkan i Finland eller övriga
anställda inom Borgå stift, eftersom det skulle ha blivit för omfattande för min
avhandling. Jag har fokuserat på enbart den psykosociala miljön, och helt utelämnat
andra perspektiv på välmående, så som hur man trivs med sina arbetsuppgifter, hur
arbetsplatsens fysiska miljö ser ut, samt hur man förhåller sig till arbetsmängd och
arbetstid. Jag är främst intresserad av hur de anställda samverkar i den psykosociala
kontexten, samt hur det påverkar deras mående.
Enkäten riktade sig till alla församlingsanställda inom Borgå stift och fanns tillgänglig
på nätet under tiden 16 mars till 10 april 2020. Inom den utsatta tiden fick jag in 81
enkätsvar från olika yrkeskategorier och ålderskategorier, samt av båda könen. Totala
antalet församlingsanställda inom Borgå stift ligger i nuläge på ca 940 personer, vilket
gör att svarsprocenten i min enkät ligger på ca 9 %. Bland informanterna fanns 61
kvinnor och 20 män. Åldersmässigt var 10 personer under 35 år, 34 personer mellan
35 och 50 år, samt 37 personer över 50 år. 20 informanter hade jobbat mindre än 5 år
i församlingen medan 32 personer hade jobbat mellan 5 och 15 år. 28 personer hade
jobbat över 15 år. I enkäten framkommer inte om de hela tiden har jobbat i en och
samma församling eller om de har jobbat i flera olika församlingar, vilket i viss mån
kunde ha varit intressant information, men inte avgörande för undersökningen.
Yrkeskategoriskt utgjorde diakoniarbetarna den största andelen (17 personer). 15
personer arbetade inom ungdomsverksamheten och 14 av informanterna var präster.
Övriga informanter utgjordes av 9 arbetare inom barnverksamheten, 7 vaktmästare, 4
kyrkomusiker och 15 personer med övrig anställning. Av alla 81 informanterna hade
15 personer ledaruppgifter.
Procentuellt kan det tyckas vara en ganska liten del av de anställda som svarat på
enkäten, och det kan ha olika förklaringar. Vissa yrkesgrupper använder sig troligtvis
inte så ofta av dator och epost i sitt arbete, vilket gör att det man kan ha missat att
uppmärksamma enkäten. En annan orsak kan vara att enkätförfrågan sammanföll med
de dagar då Corona-pandemin bröt ut i Finland och de flesta församlingsarbetare fick
4

sätta sin tid och energi på att försöka ställa om sina arbetsuppgifter enligt regeringens
restriktioner. Detta kan ha gjort att man inte tog sig tid att sätta sig ned och svara på
enkäten. Påpekas kan att den procentuella kvoten inte är av avgörande betydelse för
min avhandling, eftersom jag ämnar sätta fokus på den kvalitativa analysen och de
öppna svaren snarare än på den kvantitativa analysen. Jag är mera intresserad av de
psykosociala faktorer som påverkar måendet i arbetslivet framom dess procentuella
kvot.
Eftersom Borgå stift är ett relativt litet stift i en relativt snäv social krets, har jag med
tanke på informanternas integritet valt att inte ta reda på om de arbetar i en
stadsförsamling eller en landsortsförsamling. Informationen kunde ha varit av visst
intresse för att kunna undersöka om det psykosociala måendet skiljer sig i
stadsförsamlingar och landsortsförsamlingar, men i och med att jag prioriterade
informanternas anonymitet valde jag att räkna bort den informationen.
Förutom enkäten har jag även gjort en personintervju med Borgå stifts stiftssekreterare
för personalvård Virva Nyback, för att även få domkapitlets personalvårds syn på det
psykosociala måendet hos de församlingsanställda inom Borgå stift. När det gäller
intervjufrågorna fokuserade jag på hur man inom personalvården på domkapitlet
uppfattar att det psykosociala måendet ser ut i församlingarna, samt hur de menar att
man når ut till de församlingsanställda för att hjälpa dem till större välmående.
För att i övrigt hitta teoretiska förståelseramar för min forskning har jag använt mig av
litteratur från olika forskningsområden. Boken Psykologi i organisation och ledning
(2010) är skriven av Geir Kauffmann och Astrid Kauffmann som ger en grundlig
introduktion i organisations- och ledarskapspsykologi, samt tar bl.a. upp
mellanmänskliga samspel, teamarbete, kommunikation, arbetsmiljö, konflikter,
konflikthantering, maktbruk och mobbning. Den tangerar även bra och dåligt
ledarskap. Boken ger en vetenskaplig förståelse för en organisations psykosociala
miljö samt förklarar vissa begrepp som jag använder mig av i min avhandling.
Eftersom arbetsplatsmobbning är ett fenomen som enligt Östberg och Eriksson ofta
förekommer åtminstone inom Svenska kyrkans arbete, och som också framkommer
som en faktor i min enkät tillsammans med bl.a. maktrelaterade beteenden, har jag valt
5

att fokusera en del av litteraturforskningen kring dessa teman, för att belysa den reella
problematiken vilken jag utgår ifrån att även kan gälla Finland. En av de böcker jag
använt mig av gällande mobbning är Mobbning på arbetsplatsen – Handbok i konsten
att slå tillbaka (2009) skriven av Östberg och Eriksson. De hänvisar till ett antal
forskare och författare i sin bok, och jag har här valt att ta med även dessa som stöd
för min avhandling. Boken tar bl.a. upp kännetecken på en mobbares strategier samt
hur man hanterar mobbning.
En annan bok som tangerar samma ämne är boken Mobbning på jobbet – uttryck och
åtgärder, som är skriven av Stefan Blomberg år 2016. Hans bok är praktiskt inriktad
och ger en inblick i vad mobbning innebär och på vilket sätt det skiljer sig från vanliga
konflikter. Han beskriver även på vilket sätt de utsatta påverkas och hur man bäst
hanterar mobbning på en arbetsplats.
Förutom ovanstående publikationer har jag även använt mig av olika webbsidor som
har varit relevanta för min avhandling. I början av varje kapitel har jag valt att citera
bibelord, som får exemplifiera Bibelns syn på den kristna gemenskapen och hur man
som medmänniskor bör behandla varandra.

1.4 Metoder
Undersökningsprocessen inleddes med materialinsamlingen. Eftersom jag ville att min
avhandling skulle basera sig på min enkätundersökning, började jag med att utgående
från mina frågeställningar sammanställa enkätfrågorna, varefter jag samlade in
materialet via en nätbaserad enkät under tiden 16 mars till 10 april 2020. Efter att
kritiskt

ha

granskat

enkätens

uppfyllande

av

etiska

kriterier

och

dataskyddsbestämmelser skickades en inbjudan ut till alla församlingar i Borgå stift. I
inbjudan bjöds de församlingsanställda att svara på enkäten via en bifogad länk.
Enkäten kunde besvaras anonymt och de olika informanternas svar är endast
numrerade. I enkätundersökningen har jag strävat efter hög standardisering, vilket
innebär att jag har försökt ordna samma möjlighet för alla församlingsanställda att
delta i enkätundersökningen, på samma villkor. Jag valde att sända en länk till enkäten
via epost till varje kansli i församlingarna inom Borgå stift, med en önskan om att den
6

skulle vidarebefordras till alla församlingsanställda. På det sättet riktades enkäten både
till s.k. andliga arbetare och övriga församlingsanställda. Det här tillvägagångssättet
innebär att jag inte vet vilka kansliarbetare som valde att vidarebefordra enkäten och
vilka som inte gjorde det därför har jag ingen vetskap om från vilka församlingar
personer har valt att delta i enkäten. Eftersom kansliernas val att sända vidare min
enkätförfrågan i respektive församling låg utanför mina påverkningsmöjligheter, kan
det till viss del ha bidragit till att sänka standardiseringsnivån.
Risken med webbenkäter är även låg svarsfrekvens, eftersom det ofta är lätt att
glömma bort elektronisk post. Jag anser att jag ändå fick relativt god svarsfrekvens.2
Enkätfrågorna kan betraktas om relativt känsliga med tanke på ämnet, vilket också kan
ha inverkat på svarsfrekvensen. Inverkan kan ha varit åt båda hållen så att en del kan
ha undvikit att svara på enkäten för att den känts för känslig, medan en del kan ha valt
att svar på enkäten för att de anser ämnet vara av stor vikt. Eftersom ämnets karaktär
kan ha påverkat åt båda hållen bedömer jag ändå att jag har fått in trovärdigt material.
I mitt kvalitativa arbete har jag noga övervägt hur jag ska kategorisera min analys för
bästa möjliga överblick, och har då valt att dela in min analys dels utgående från
organisation, ledarskap och medarbetarskap, dels utgående från olika faktorer som
påverkar måendet.
Parallellt med att jag analyserade enkätmaterialet, fördjupade jag mig i relevant
litteratur samt i webbmaterial publicerat av Evangelisk-lutherska kyrkan i Finland
samt av Borgå stift. Först i ett relativt sent skede, när en stor del av analysen och
forskningen var ganska långt klar, gjorde jag intervjun med Nyback. Jag valde att göra
intervjun i ett så pass sent skede, för att kunna ställa frågor utgående från den förståelse
enkät- och litteraturmaterialet gett mig i förhållande till min frågeställning. Genom
intervjun kunde jag få ett bredare perspektiv i en del frågor som kändes relevanta för
att ge en tydligare helhetsbild i studien. Jag kontaktade Nyback via telefon redan på
våren 2020, för att informera om att jag ämnar skriva en avhandling kring detta tema
och att jag i samband med det är intresserad av att eventuellt göra en intervju med
henne. Efter att sedan ha kontaktat Nyback via e-post, för att fråga henne om hon ställer
upp på intervjun, blev vårt gemensamma val av intervju-forum webplattformen

2

Trost & Hultåker 2019, 57-58, 135, 141.

7

Microsofts Teams. Trots att ett möte i verkliga livet skulle ha varit det bästa
alternativet, ansåg jag att ett Teams-möte skulle fungera bäst utgående från den
situation som nu råder i vårt land p.g.a. Corona-pandemin. Via Teams kan man både
se och höra varandra, och där finns också möjlighet att banda in mötet för att lättare
kunna analysera intervjun i efterhand. Jag sände de övergripande intervjufrågorna till
Nyback några dagar innan intervjun, för att hon skulle kunna förbereda sina svar,
eftersom intervjufrågorna i vissa avseenden kan anses som känsliga och den
intervjuade därför behöver kunna göra etiska och moraliska överväganden i samband
med intervjun.3 Själva intervjun genomfördes i diskussionsform, där intervjufrågorna
endast var vägledande.
Såväl enkäten som intervjun kan ses som en typ av survey-undersökning4 som har
utförts digitalt och analyserats med hjälp av webverktyget E-lomake och
datorprogrammet Excel. Min avhandling baserar sig främst på kvalitativa metoder,
men återger även en del kvantitativ information som stöd till att förstå undersökningen.
Trost och Hultåker förklarar processen kring kvalitativa studier i tre steg.
Datainsamlingen kan ses som det första steget, där man inom kvalitativ forskning
intervjuar eller ställer frågor via en enkät till ett antal människor om deras tankar kring
en viss problematik. Som det andra steget i processen kan bearbetning av data ses. I
en kvalitativ intervju bearbetas materialet genom att man försöker utröna vad den
enskilda informanten menar, tänker och känner, samt utgående från det analysera och
urskilja vissa mönster. Tredje steget i processen handlar om att tolka analysen, vilket
i en kvalitativ forskning innebär att man t.ex. föreslår vissa ändringar gällande
ifrågavarande problematik utgående från analysresultaten.5 I min kvalitativa studie har
jag börjat med att samla in data via enkäten och intervjun. Därefter har jag analyserat
materialet och försökt tolka de öppna frågorna för att ta reda på vad de enskilda
informanterna tänker, upplever och känner i förhållande till mina frågeställningar. Ur
de fria formuleringarna har jag valt att lyfta fram en del relevanta citat ur texten. Jag
har i min undersökning utfört en innehållslig analys av enkätsvaren samt strukturerat
utgående från centrala teman där jag har tagit såväl social kontext som påverkande
faktorer i beaktande. Därefter har jag tolkat analysresultaten för att diskutera och
3

Trost 2005, 106.
Kvale & Brinkmann 2014, 84-85.
5
Trost & Hultåker 2016, 21.
4

8

sammanfatta de anställdas upplevelser av sitt psykosociala mående på arbetsplatsen,
samt deras tankar kring hur man kan få stöd och hjälp vid behov.

1.5 Anonymitet och etiska överväganden
Som tidigare nämnts är Borgå stift ett relativt litet stift i en relativt snäv social och
språkligt krets. Därför har jag med tanke på informanternas integritet valt att på alla
sätt genomföra enkäten med beaktande av deltagarnas anonymitet. Med hjälp av
webbverktyget E-lomake kunde jag till mitt epostmeddelande som skickades ut till
församlingarna bifoga en länk, som gjorde det möjligt för informanterna att delta i
enkäten helt anonymt. I epostmeddelandet hade jag också möjlighet att informera
undersökningspersonerna om det allmänna syftet med undersökningen samt om
undersökningens anonymitet och konfidentialitet.6
I webbverktyget E-lomake anges informanterna enbart med siffror, vilket gör att jag
har valt att även i min studie benämna informanterna med bokstäverna FA samt en
siffra som hänvisar till svarsblanketten. Bokstäverna FA står för församlingsanställd.
Jag har även undvikit att i mån av möjlighet förknippa citaten med t.ex. kön, ålder eller
yrkeskategori, för att minimera risken för igenkännande. På något enstaka ställe har
jag haft med sektorsområdet för att jag ansett det relevant för förståelsen av påståendet,
men har ändå noga övervägt och kommit fram till att det inte ska kunna äventyra
informanternas integritet.
I samråd med min handledare kom jag fram till att jag inte behövde ansöka om etiskt
tillstånd för mina undersökningar, eftersom den information jag frågar efter inte hör
till de kriterier som kräver detta. Eftersom informanterna frivilligt har deltagit i
enkäten och eftersom de enligt löfte och med hjälp av webbverktyget fått vara
anonyma, samt eftersom den intervjuade frivilligt deltagit i intervjun och samtyckt till
att nämnas vid namn i avhandlingen, håller jag mig även här inom ramarna för
dataskyddsreglerna.7

6
7

Kvale & Brinkmann 2014, 107.
Kvale & Brinkmann 2014, 107-109.

9

1.6 Avhandlingens uppbyggnad
Avhandlingen innefattar sex kapitel. I det inledande kapitlet har jag presenterat syfte,
frågeställning, metod och material. I kapitel två tecknar jag en bild av Borgå stift
som bidrar till förståelsen av undersökningen samt lyfter fram perspektiv på kyrkan
som arbetsplats. I kapitel tre och fyra presenterar och analyserar jag det psykosociala
måendet bland församlingsanställda i Borgå stift, samt faktorer som inverkar på
måendet, både ur forskningsperspektiv och utgående från det insamlade materialet. I
kapitel fem presenteras och analyseras informanternas tankar kring hur man kan
förbättra församlingsanställdas välmående, samt en del av de handlingsverktyg som
redan är utarbetade inom Borgå stift och Evangelisk-lutherska kyrkan i Finland.
Slutligen diskuterar jag resultaten i kapitel 6.

1.7 Centrala begrepp
I enkätfrågorna användes ett antal olika begrepp för att försöka ringa in vilken typ av
konflikter och osakliga bemötanden som eventuellt förekommer inom församlingarna
i Borgå stift. För att dessa begrepp ska kunna förstås på ett enhetligt sätt i studien har
jag valt att i det här kapitlet försöka definiera begreppen så som de används i min
undersökning.
Två övergripande begrepp är konflikter och osakligt bemötande. Enligt Kauffmann &
Kauffmann innebär begreppet konflikt ett tillstånd där det finns motsättningar som är
svåra att förena hos parterna. De menar även att det i en stor del av sociala processer
mellan människor i olika organisationer förekommer konfliktelement. De lyfter fram
olika konfliktorsaker, så som kampen om budgetmedel, oklara ansvarsförhållanden
eller uppkomsten av negativa samspel mellan personer, grupper eller avdelningar.
Konfliktsituationer kan också bero på mellanmänskliga relationer, där det t.ex. kan
handla om feltolkningar eller upplevelsen av att man motarbetas av någon. Andra
viktiga faktorer är kommunikationsproblem, samt den enskildes värdegrund och
personlighet.8

8

Kauffmann & Kauffmann 2010, 304-307.

10

I min studie har jag valt att använda osakligt bemötande som en övergripande
benämning på t.ex. att bli mobbad, nedvärderad, hotad, förödmjukad, diskriminerad,
trakasserad och särbehandlad. I boken Psykologi i organisation och ledning använder
sig författarna av ordet antisocialt beteende för att beskriva samma sak. Där förklarar
man uttrycket som en destruktiv handling som bryter mot sociala och etiska normer i
syfte att skada andra människor, sig själv eller materiella ting, som i sin tur medför
konsekvenser för andra människor.9
Mobbning uppfattas som att en person blir utsatt för negativa handlingar från en eller
flera personer upprepade gånger och under en viss tid, vilket leder till att den utsatta
plågas starkt. Mobbningsutförandet kan ske endera öppet och direkt eller dolt och
indirekt. Direkt mobbning innebär att man utför handlingar direkt mot den utsatta, t.ex.
genom att skälla ut personen, ge gliringar eller hota. Med öppen mobbning menas att
man t.ex. fryser ut, eller medvetet förbiser den utsatta. Indirekt och dold mobbning
handlar om t.ex. ryktesspridning, baktaleri och manipuleringar som förstör den utsattes
anseende och möjligheter att kommunicera eller utföra sitt arbete.10
Östberg och Eriksson hänvisar i sin bok till den norske mobbningsforskaren Ståle
Einarsen och hans medförfattare, vilka menar att det vid mobbning och osakligt
bemötande är en fråga om ojämlikhet i en relation. I boken beskrivs det som att den
ena parten uppfattar sig vara i underläge och har svårt att försvara sig eftersom hen
står i någon form av beroendeförhållande till den andra parten. Upplevelsen av makt
är en stark drivkraft hos mobbaren. Mobbarens huvudsakliga mål är att skapa mera
handlingsutrymme och makt åt sig själv. Mobbaren försöker ta makten från den andra
parten och göra hen maktlös genom att t.ex. negligera, baktala, förlöjliga och
inkompetensförklara den mobbade. Genom att skapa skuld och skam hos den mobbade
underkastar hen sig så småningom mobbarens makt eller helt enkelt säger upp sig på
eget initiativ.11
Blomberg hänvisar i sin bok till Einarsen som skiljer framför allt på två slags
mobbning, vilka båda kan ske på arbetsplatsen: arbetsrelaterad mobbning och
9

Kauffmann & Kauffmann 2010, 312.
Kauffmann & Kauffmann 2010, 312, 314.
11
Östberg & Eriksson 2009, 12-14.
10

11

personrelaterad mobbning. Arbetsrelaterad mobbning tar sig uttryck som att inte ge
information, inte ge kallelse till möten eller frånta en person hens arbetsuppgifter utan
diskussion

eller

rimlig anledning.

Personrelaterad

mobbning handlar

om

ryktesspridning, förtal, negligering och sexuella anspelningar. Mobbning på
arbetsplats handlar om att sprida rykten, komma med personliga förolämpningar,
skvaller, otrevliga skämt eller uttalade hot.12 Dessa typer av mobbning och osakligt
bemötande kan finnas både hos ledare och medarbetare.
Enligt säkerhetsdokumentet En trygg församling (2018) definierar man inom
Evangelisk-lutherska kyrkan mobbning som tillfälligt, upprepat eller långvarigt och
underkuvande fysiskt eller psykiskt våld. Det handlar om obalans i ett
styrkeförhållande. Man lyfter fram att bl.a. utskällning eller skymfande är mobbning
om samma person utsätts för det upprepade gånger. Även i säkerhetsdokumentet
poängterar man att mobbning ofta sker diskret och utan att någon märker det, och att
det framför allt är frågan om att någon utesluts ur gruppen.13
Diskriminering handlar om att någon missgynnas eller kränks p.g.a. t.ex. kön, etnisk
tillhörighet, religion, funktionsnedsättning, sexuell läggning eller ålder.
Trakasserier handlar om oönskat agerande som kränker en persons värdighet och ofta
hänger samman med diskriminering. Sexuella trakasserier handlar om både oönskade
kommentarer och fysiska handlingar av sexuell natur.14 Det syftar till eller leder till att
en persons psykiska eller fysiska integritet kränks genom t.ex. gester eller miner med
sexuell anspelning, samt genom t.ex. fräckt tal eller vitsar med sexuell anspelning. Det
kan också handla om anmärkningar eller frågor gällande kroppen, klädsel eller
privatlivet, fysisk beröring samt förslag eller krav som gäller något slag av sexuellt
umgänge. Det är skillnad på trakasserier p.g.a. kön och sexuella trakasserier.
Trakasserier p.g.a. kön handlar t.ex. om nedsättande eller negativt tal om det andra
könet, eller förringande av det andra könet, utan sexuell anspelning. Sexuellt och
könsrelaterat utnyttjande och trakasserier kan även ske på nätet och i sociala medier.15

12

Blomberg 2016, 27.
Trygg församling 2018, 41.
14
Blomberg 2016, 41.
15
Trygg församling 2018, 48.
13

12

Kränkande särbehandling innebär negativt präglade handlingar som på ett kränkande
sätt riktas mot en enskild arbetstagare, vilket leder till att hen ställs utanför
arbetsgemenskapen.16
För att göra skillnad på anställda i ledande ställning och övriga anställda har jag valt
att använda orden ledare och medarbetare.

16

Blomberg 2016, 39.

13

2 Bakgrund
2.1 Borgå stift
Evangelisk-lutherska kyrkan är indelad i nio stift, varav Borgå stift är det enda
svenskspråkiga stiftet. Till Borgå stift hör därför de församlingar inom Evangelisklutherska kyrkan i Finland som har svenskspråkig majoritet. Det innebär att stiftet
geografiskt är utspritt. År 2020 består Borgå stift av 9 prosterier till vilka sammanlagt
49 församlingar hör. Förutom de svenskspråkiga församlingarna tillhör också Tyska
församlingen och Rikssvenska Olaus Petri församling Borgå stift. Det sammanlagda
medlemsantalet är ca 230 000. Liksom övriga stift leds Borgå stift av en biskop, ett
domkapitel och ett stiftsfullmäktige. Domkapitlets uppgift är att övervaka
församlingarna och prästerna i stiftet samt sköta förvaltnings- och personalfrågor.
Biskopen är den som leder domkapitlets och stiftets verksamhet. Det högsta
beslutsfattande organet gällande frågor som rör verksamhet och ekonomi är
stiftsfullmäktige.17
Evangelisk-lutherska kyrkan i Finland samt Borgå stift har genomgått en period av
omstruktureringar och förändringar gällande såväl strukturer, organisation, ekonomisk
situation och arbetssätt. Flera av Borgå stifts församlingar har under de senaste åren
genomgått strukturförändringar, som innebär att flera församlingar sammanslås eller
bildar större samfälligheter. Biskop emeritus Gustav Björkstrand påpekar i sitt
herdabrev Framtidens folkkyrka att domkapitlet har en central roll i den pågående
kommun- och servicestrukturreformen. Han definierar kyrkans uppdrag som att man
tillhandahåller en mängd olika verksamhetsformer, där förrättningarna innehar en
särställning. Till församlingens uppgifter räknar han upp diakoni, själavård och
mission samt andra tjänande uppgifter som grundar sig på det kristna budskapet.18
Björkstrand lyfter också fram att kyrkotillhörigheten har minskat överlag under de
senaste åren. Enligt kyrkostatistiken för Evangelisk-lutherska kyrkan i Finland har
medlemsantalet sjunkit med 11,1 % under åren 2009-2019.19 Samtidigt säger

17

Borgå stift: Om Borgå stift. (Läst 3.12.2020
Björkstrand 2008, 114.
19
Evangelisk-lutherska kyrkan i Finland: Kyrkans statistik (läst 15.12.2020).
18

14

Björkstrand att det naturligtvis är omöjligt att med säkerhet ange hur framtiden ser ut
för den Evangelisk-lutherska kyrkan i Finland. Detsamma gäller för Borgå stift.
Björkstrand är inne på att kyrkan behöver hitta sin plats i det nutida samhället och att
kyrkan bör, enligt vad redan Martin Luther var inne på, ständigt reformeras och
förnyas.20

2.2 Kyrkan som organisation och arbetsplats
Den evangelisk-lutherska kyrkan i Finland har ca 4 miljoner medlemmar. Varje
medlem hör till en församling i sin hemkommun. Det finns 400 församlingar inom
Evangelisk-lutherska kyrkan i Finland, vilka i sin tur är indelade i de 9 stiften. Till
kyrkans gemensamma förvaltning hör kyrkomötet, som är kyrkans högsta
beslutandeorgan, samt kyrkostyrelsen, biskopsmötet och kyrkans arbetsmarknadsverk.
Kyrkans organisation och förvaltning är reglerad i lag. Kyrkomötet består av 96 valda
ombud och biskoparna, samt en representant för samerna och en representant från
statsmakten. Det samlas två gånger per år och besluter om viktiga riktlinjer för kyrkans
lära och arbete, samt om kyrkans förvaltning och ekonomi.21 De utformar även kyrkans
lagstiftning samt ger färdiga lagförslag till riksdagen. Republikens president och
riksdagen har sedan till uppgift att pröva och stadfästa kyrkomötets förslag.22
Kyrkostyrelsen hör till kyrkans centralförvaltning och sköter kyrkans gemensamma
förvaltning, ekonomi och verksamhet. Kyrkostyrelsen bereder även ärenden för
kyrkomötet, samt ser till att de beslut som kyrkomötet gör verkställs. Biskopsmötet
består av kyrkas tio biskopar samt fältbiskopen och det behandlar frågor kring kyrkans
tro, förkunnelse och arbete, samt sköter ärenden om stiftens förvaltning och skötsel.
Det gör även framställningar samt ger utlåtanden till kyrkomötet och kyrkostyrelsen.
Församlingarna kan ganska långt själva bestämma om sin verksamhet och ekonomi.
Inom församlingarna är kyrkofullmäktige det högsta beslutsorganet. Det beslutar om
riktlinjer för församlingens verksamhet, ekonomi, kyrkoskatt, byggnadsprojekt och
grundandet av tjänster. Kyrkofullmäktige utser ett kyrkoråd som leder församlingens

20

Ecclesia semper reformanda est; kyrkan skall ständigt reformeras (Björkstrand 2009, 167).
KL 20:7.
22
KL 2:2.
21

15

verksamhet och arbete samt bereder ärenden som kyrkofullmäktige besluter om. Det
finns även kyrkliga samfälligheter som består av flera församlingar och som framför
allt förekommer i större städer och kommuner. En kyrklig samfällighets högsta
beslutsorgan är gemensamma kyrkofullmäktige, som i sin tur utser ett gemensamt
kyrkoråd. Dessa fungerar i princip på samma sätt som de enskilda församlingarnas
kyrkofullmäktige och kyrkoråd, men beslutar gemensamt för de ifrågavarande
församlingarna. I de församlingar som hör till ett gemensamt kyrkoråd väljs även
församlingsråd som leder församlingens verksamhet, samt främjar det andliga livet
och besluter om de medel som tilldelats respektive församling.23
Den evangelisk-lutherska kyrkan i Finland är en stor arbetsgivare med sammanlagt ca
20 000 anställda. Församlingarna är självständiga enskilda arbetsgivare, men till
kyrkans anställda hör också de som jobbar i de nio stiftens domkapitel. I
församlingarna arbetar både sådana som direkt jobbar med människors andliga liv och
sådana som jobbar inom förvaltning, kommunikation och fastighetsskötsel. En del
präster jobbar med specialuppgifter inom kyrkan, t.ex. som sjukhuspräster och
familjerådgivare. Evangelisk-lutherska kyrkan i Finland idkar även arbete utomlands
på ett antal turistorter.24
Björkstrand skriver i sitt herdabrev redan år 2008 att den kommande kommun- och
servicesstrukturreformen kommer att få långtgående konsekvenser för församlingarna
genom att det kommer att ske många sammanslagningar samt bildas nya kyrkliga
samfälligheter. Han menar att dessa förändringar i samhällsstrukturen kommer
historiskt sett att vara en av de största inom den Evangelisk-lutherska kyrkan i Finland.
Han påpekar att dessa förändringsbehov också kommer inifrån kyrkan själv eftersom
det blir allt svårare för framför allt de små församlingarna att klara sig ekonomiskt,
förvaltningsmässigt och administrationsmässigt. Samtidigt lyfter han fram att
undersökningar har visat att det andliga arbetet ofta fungerar bättre i små församlingar.
Han konstaterar att här gäller det att hitta en balans mellan kraven på effektivitet,
kvalitet och mångsidighet i personalsammansättningen och de fördelar som finns i en

23
24

Evangelisk-lutherska kyrkan i Finland. Om kyrkans organisation. (Läst 6.11 2020).
Evangelisk-lutherska kyrkan i Finland. Om kyrkans statistik. (Läst 6.11 2020).

16

liten församling där närheten, de personliga kontakterna och aktiveringen av lekmän
har större förutsättning att förverkligas.25
Att arbeta inom kyrkan innebär att möta människor i alla situationer, både i vardag och
fest. Många anställda arbetar därför även på kvällar och veckoslut. Man tvingas också
att

samarbeta

och

fungera

socialt

både

med

andra

anställda,

med

församlingsmedlemmar och med andra organisationer. Enligt kyrkolagen bör det i en
församling finnas en kyrkoherdetjänst, en kantorstjänst och en tjänst för diakonin.
Förutom kyrkoherdetjänsten kan det finnas kaplans- och församlingspastorstjänster.26
Andra yrken som också förekommer i de flesta församlingar är personal inom
ungdomsarbete och barnarbete, kyrkvaktmästare och församlingssekreterare. På en del
håll anställs egen köks- och städpersonal, av t.ex. en samfällighet.27
Enligt evangelisk-lutherska kyrkans strategi Vår kyrka – Gemenskap och delaktighet
menar man att kyrkans starka sida är en yrkeskunnig, mångsidig och motiverad
personal, som anser sitt arbete vara viktigt. Strategin vill sträva till att göra kyrkan till
en arbetsplats där de anställda trivs genom att skapa meningsfulla arbetsuppgifter, en
uppmuntrande arbetsmiljö och gott ledarskap.28 I kyrkolagen beskrivs kyrkans uppgift
på följande sätt:
I enlighet med sin bekännelse förkunnar kyrkan Guds ord och
förvaltar sakramenten samt verkar också i övrigt för att utbreda det
kristna budskapet och förverkliga kärleken till nästan.29
Evangelisk-lutherska kyrkan i Finland beskriver i sin strategi kyrkans uppgift som att
kalla människor till gemenskap med Gud samt uppmuntra till omsorg om
medmänniskorna och om skapelsen.30
I min intervju med Nyback, lyfter hon fram att kyrkan som organisation och arbetsplats
är ganska komplex eftersom den är en idéburen organisation där tron anger uppgiften.
Hon lyfter fram vissa särdrag för församlingen som arbetsplats. Bland annat är det så
att en del av de anställda är utanför reglerad arbetstid. Därtill utförs arbetet på många
olika platser, eftersom mycket av kyrkans arbete handlar om uppsökande verksamhet

25

Björkstrand 2008, 112.
KO 6:1.
27
Evangelisk-lutherska kyrkan i Finland: Om kyrkan som arbetsplats. (Läst 6.11 2020).
28
Vår kyrka (läst 8.10 2020). 345-346.
29
KO 1:2.
30
Evangelisk-lutherska kyrkan i Finland: Om kyrkans riktlinjer (läst 19.11 2020).
26

17

och verksamhet i olika byggnader. Medarbetarnas utbildningar och uppgifter skiljer
sig också mycket från varandra. Eftersom tron har en så central plats i kyrkans arbete,
inverkar också centrala åskådningsfrågor samt skiftande uppfattningar och
trossanningar. En annan sak som skiljer sig från många andra arbetsplatser är
lekmännens delaktighet i verksamheten och beslutsfattandet, samt att det bland
församlingsmedlemmarna ofta finns en nyfikenhet för hur saker sköts och hur och vad
de anställda gör i sitt arbete. På en del håll är också väckelserörelsetillhörigheten stor,
vilket kan inverka på lojalitetsfrågor. Genom en förenklad version av en bild som
Nyback brukar använda i undervisningssyfte, åskådliggörs här nedan de olika delarna
som bör fungera och bilda en helhet för att den psykosociala arbetsmiljön ska vara
välmående.

Figur 1: Kyrkans som organisation och arbetsplats enligt Nyback.
För att använda Nybacks uttryck är tanken med den här bilden är illustrera att kyrkan
som organisation och arbetsplats är en organisk helhet, ett system där delarna påverkar
helheten. För att de församlingsanställda ska må bra är det viktigt att organisationens
och arbetets innehåll är fastställt och introducerat. Arbetslaget och förtroendevalda bör
ha klara bestämmelser som alla har möjlighet att följa. Den andra viktiga biten är
kommunikationen, som bör vara professionell och öppen bland ledarskapet och i
arbetslaget. Den tredje biten är strukturen. Den bör vara tydlig, så att alla vet vilken
18

arbetsfördelning som gäller samt vilka ansvarsområden var och en har. Här lyfts även
informationsgången fram. Kommunikationen behövs både för att besluta om
innehållet och skapa strukturer. Innehållet är viktigt för att kunna skapa strukturer och
strukturer skapar möjligheter att kommunicera. På det sättet är de olika delarna
beroende av varandra. För att alla dessa delar ska fungera bör ledarskapet fungera på
ett uppbyggligt sätt, där makt och ansvar är i rätt balans. Nyback konstaterar att om
någon av dessa delar i triangeln inte fungerar som den ska i en församling, blir oftast
den psykosociala belastningen väldigt stor hos de anställda.31
Kyrkans strategi fram till och med år 2020 heter En mötande kyrka. Genom den
strategin har man velat ge riktlinjer i samband med att kyrkans liv och verksamhet
förändras och förnyas till att motsvara de förändringar som sker i världen. Man betonar
budskapet, mötandet, kärleken till nästan och medlemskapet. Kyrkans värderingar
handlar om tro, hopp och kärlek. Tron syftar på att ”kontakten med nådens Gud är den
kristnes hållfasta livsgrund”. Hopp syftar på att ”Jesu framtidslöften ger hopp”. Kärlek
syftar på att ”den heliga Anden uppmanar oss att älska varandra”.32 När Björkstrand
skrev sitt herdabrev under sin tid som biskop i Borgå stift (2006-2009) var han mån
om att lyfta fram att det i kyrkolagens paragraf betonas att Bibeln är rättesnöret i frågor
som gäller kyrkans lära vilket han poängterar att är viktigt att komma ihåg när man
diskuterar och analyserar kyrkan som arbetsplats. 33
I kapitel 2 har jag presenterat de yttre ramar som stiftet och kyrkoorganisationen som
arbetsplats utgör för församlingsanställda, vilkas upplevelser jag studerar i kapitel 3.

32
33

Evangelisk-lutherska kyrkan i Finland: Om kyrkans riktlinjer (läst 19.11 2020).
Björkstrand 2009, 72.

19

3 Det psykosociala måendet bland församlingsanställda i
Borgå stift
Håll frid med varandra. Vi uppmanar er, bröder: förmana de
oansvariga, uppmuntra de missmodiga, ta hand om de svaga och ha
tålamod med alla. Se till att ingen lönar ont med ont, utan sträva
alltid efter att göra gott både mot varandra och mot alla.
(1 Tess 5:13b-15)
I min studie handlar det psykosociala måendet långt om hur vi behandlar varandra och
hur vi kan respektera varandra och ge varandra utrymme för att tillsammans kunna
tjäna i enlighet med kyrkans syfte. I enkäten framkommer det att det gällande
psykosocial ohälsa många gånger är frågan om konflikter och upplevelsen av att bli
osakligt bemött. När det gäller osakligt bemötande på arbetsplats spelar såväl
organisation, ledarskap och medarbetarskap avgörande roller. Blomberg förklarar i
sin bok Mobbning på jobbet fenomenet på följande sätt:
I riskfyllda arbetsmiljöer, där relationerna är ansträngda, där
ledarskapet brister, där det är kaos och oordning, frodas mobbning
och allsköns kränkningar.34
Blomberg menar att det sällan är bara en orsak till att det förekommer osakligt
bemötande och dåligt mående på arbetsplatser. Han nämner ledarskap, den sociala
miljön, värdegrunder, kultur, roller, förändringsprocesser och arbetsbelastning som
faktorer som spelar stor roll för uppkomst av mobbning på arbetsplats.
Arbetshälsoinstitutet i Finland (TTL) lyfter fram att arbetstagarnas hälsa och
välbefinnande påverkas av bl.a. ledningspraxis, arbetsgemenskapernas funktion samt
organisering av arbetet. Därtill inverkar även personalens kompetens och resurser, bra
samarbete och företagshälsovårdens roll.35 Många av de här faktorerna finns med
bland de berättelser som informanterna delat med sig av i enkäten. Därför väljer jag
att i kapitel 4.2 fördjupa mig i de faktorer som informanterna nämner, och försöka
kategorisera faktorerna till vilken del av helheten de kan ha sitt ursprung.
I kapitel 3.1 delger jag en del kvantitativa uppgifter från enkäten, för att bättre kunna
belysa de anställdas upplevelser av den psykosociala miljön på sin arbetsplats.
34
35

Blomberg 2016, 69.
Arbetshälsoinstitutet (läst 8.12.2020).

20

Förutom enkäten har jag valt att i kapitel 3.2 se på de församlingsanställdas mående
med hjälp av intervjun med Borgå stifts personalvårdssekreterare Virva Nyback, för
att få ett bredare perspektiv på församlingsanställdas psykosociala välmående ser ut i
Borgå stift samt få en bättre inblick i hur personalvården fungerar.

3.1 De anställdas syn på det psykosociala måendet på sin arbetsplats
Ungefär 80 % av de 81 informanterna anser att man delvis eller helt arbetar för en
gemensam vision i sina respektive församlingar. Samtidigt erfar ca 80 % att det
förekommer konflikter på deras arbetsplats. Kring 60 % håller delvis eller helt med
om att ledningen tar konflikter på allvar. På frågan om man anser att det finns en viss
”tystnadskultur” bland kyrkligt anställda när det gäller hantering av konflikter och
osakligt beteende håller ungefär hälften med, medan ca 30 % tycker att det är svårt att
säga. Kring hälften av informanterna tycker att kyrkan har tillräckliga mekanismer för
att hantera konflikter, medan knappa 20 % helt eller delvis inte håller med. Ungefär
40 % anser helt eller delvis att det finns lättillgänglig information om hur förfarandet
sker vid konflikthantering, medan ca 30 % inte alls eller delvis inte håller med.
Omkring 45 % svarar att de har varit utsatta för någon svårhanterlig konfliktsituation.
Lite över hälften av informanterna erfar att de har blivit utsatta för någon form av
osakligt bemötande eller trakasserier, medan ca 40 % svarade nej på den frågan. 36
personer anser sig osakligt bemötta under de senaste fem åren medan 9 personer har
upplevt det längre tillbaka än så. Ungefär 60 % av de som har varit med om osakligt
bemötande har blivit illa bemött av en medarbetare i jämlik ställning. Lite över 20 %
har erfarit osakligt bemötande från sin förman och knappa 20 % från en medarbetare i
underordnad ställning. I lite över hälften av fallen var motparten en kvinna, medan det
har varit frågan om en manlig kollega i lite under hälften av fallen.

21

3.2

De anställdas psykosociala mående enligt Borgå stifts
stiftssekreterare för personalvård

Nyback poängterar i intervjun att om arbetsplatsen mår bra är även den psykosociala
miljön bra. Hennes bedömning är att de flesta mår relativt bra med normala
svårigheter, men hon är också medveten om att det inom vissa församlingar råder stora
svårigheter gällande arbetsplatsen och den psykosociala miljön. Hon framhåller att
man bör komma ihåg att församlingen är en organisation som många andra
arbetsplatser, samt att mekanismerna långt är desamma och att den psykosociala
miljön påverkas av metastrukturen. Samtidigt menar hon att kyrkan är en komplex
organisation, eftersom den är en idéburen organisation där tron anger uppgiften. Därför
är det viktigt att inom församlingarna ha klara strukturer och riktlinjer att följa. Om
församlingen inte har en klar identitetsbild av vem man är som församling, leder det
lätt till frustration och trötthet, vilket i sin tur gör att arbetet inte löper. Det här kan hon
se att lätt händer i de församlingar som är mitt i ett strukturförändringsarbete. Det här
har påverkat många församlingar.
Nyback konstaterar att i.o.m. att Corona-pandemin bröt ut och påverkade
arbetsvardagen i hög grad, ökade stressen även hos de församlingsanställda. Eftersom
restriktionerna

och

försiktighetsåtgärderna

har

påverkat

vardagens

kommunikationssätt och samarbetssätt splittras arbetslagen sönder när man inte kan
träffas, vilket leder till att det psykosociala välbefinnandet påverkas negativt. Hon
lyfter fram att när man träffas enbart via webben har man endast synkontakt men inte
ögonkontakt, vilket gör att man inte delar varandras arbete och vardag på samma sätt.
När man även har en stor del av kontakten till andra endast via epost bäddas lättare för
missförstånd. Nyback säger sig märka att också små saker lätt kan skapa
missuppfattningar genom det skrivna ordet. Hur framtiden kommer att påverkas av
pandemin skapar också osäkerhet och stress. Även arbetsstrukturer, som för en del är
viktiga, har påverkats av pandemin. Den här aspekten saknas hos svarspersonerna i
enkäten, eftersom den gjordes alldeles i början av Corona-pandemin och hade alltså
ännu inte hunnit börja påverka de församlingsanställdas vardag så mycket.
Nyback förklarar att domkapitlet främst har arbetsgivaransvar för prästerna, men i
förlängningen även för arbetsgemenskapen. Domkapitlet får också samtal av enskilda
22

medarbetare som mår dåligt, och då kan man ge hjälp och råd och ibland fungera som
”speglar” i diskussionen kring måendet. Även den enskilda medarbetarens ärende
kommer till deras bord vid riktigt allvarliga situationer, men det sker relativt sällan.
Nyback menar att det är bäst om situationen kan lösas i ett tidigare skede, vilket oftast
också lyckas enligt henne.

23

4 Faktorer som påverkar det psykosociala måendet bland
anställda i Borgå stift
Jag kan inte fatta att jag gör som jag gör. Det jag vill, det gör jag inte,
men det jag hatar, det gör jag. (Rom. 7:15)
I det här kapitlet undersöker jag hur osakligt bemötande och dåligt mående på
arbetsplatsen påverkar såväl individen och arbetsmiljön som arbetsgivaren samt vilka
faktorer som inverkar på det psykosociala måendet. I första underkapitlet gör jag det
utgående från litteraturstudier och i det andra underkapitlet gör jag det utgående från
det insamlade materialet. I det tredje underkapitlet gör jag mina egna reflektioner
utgående från analys av teori och praxis. Jag har därtill valt att ytterligare dela in
underkapitlen i underrubriker för att lyfta fram olika kategorier och på så sätt göra
analysen kring de olika faktorerna tydligare.

4.1 Faktorer som påverkar det psykosociala måendet enligt litteratur
Osakligt bemötande och konflikter
En stor orsak till att man mår psykiskt dåligt på en arbetsplats är osakligt bemötande
och framför allt mobbning. Den som en längre tid blivit utsatt för regelrätt mobbning
på arbetsplatsen utsätts för höga hälsorisker. Bl.a. orsakar mobbningen stress för den
utsatta eftersom den utsatta i stor utsträckning saknar kontroll och möjlighet att kunna
förutse vad som ska hända, vilket leder till en stark upplevelse av maktlöshet. Också
oron över att förlora sitt jobb, eller att vara tvungen att säga upp sig kan orsaka kraftig
stress. Mobbning fördubblar också risken att bli deprimerad och råka ut för psykisk
ohälsa. Några av de vanligaste diagnoserna är posttraumatiskt stressyndrom,
depression, ångest och utmattning. En konsekvens av sådan ohälsa är att den utsatta
riskerar att slås ut från arbetslivet. Det blir ofta fråga om långvariga sjukskrivningar
och ibland t.o.m. förtidspension eller arbetslöshet.36 Blomberg hänvisar i sin bok bl.a.
till Knack, Gomez & Jensen-Campbell (2011), som har kommit fram till att man i
samband med att man blir utestängd och utsatt hamnar i ett slags riskläge för
grundläggande stress- och smärtsyndrom. Utsattheten kan leda till stora psykiska och

36

Blomberg 2016, 54-56.

24

fysiska hälsorisker. Om man blir socialt utstött förhöjs stresskänsligheten med psykisk
och fysisk påverkan. Fysiskt kan det leda till hjärt- och kärlproblem, samt till kroniska
smärtproblem. Eftersom mobbning kan ge så svåra följder är det viktigt att man som
arbetsgivare tar situationen på allvar. Blomberg är tydlig med hur allvarlig mobbning
är när han uttrycker sig på följande sätt:
Att mobbning på arbetsplatsen kan leda till sådana symptom, som vi
annars mest ser i samband med mycket svåra trauman, stryker under
hur allvarligt människor riskerar att bli påverkade av detta.37
Blomberg påpekar att det även finns studier som pekar på att mobbningsutsatta
personer löper större risk för att begå självmord. Han fortsätter med att hänvisa till
Leymann & Gustafsson (1996) och lyfter fram risken för att bli personlighetsförändrad
i samband med att ha blivit utsatt för mobbning. Den utsatta kan bli mer överkänslig
och svår att samarbeta med, samt oftare dra sig undan.38
Så som jag tidigare nämnt spelar såväl faktorer rörande organisation, ledarskap och
medarbetarskap avgörande roller när det gäller osakligt bemötande på arbetsplats.
Forskning visar på att det är betydligt vanligare med mobbning i arbetsmiljöer som är
präglade av rollkonflikter och en frånvarande, undvikande ledning.39 Många av de
faktorer som nämns i litteraturen finns med bland de berättelser som informanterna
delat med sig av i enkäten. Jag kommer att i kapitel 4.2 att fördjupa mig i de faktorer
som informanterna nämner.
I boken Psykologi i organisation och ledning menar författarna att en stor del av de
sociala processerna mellan människor på arbetsplatser är konfliktbetonade. Författarna
definierar ordet konflikt bl.a. som att det är frågan om ”en oöverensstämmelse, ett
tillstånd där det finns motsättningar som är svåra att förena”.40 Konflikter kan uppstå i
olika situationer och ha olika konsekvenser. Konflikter av olika slag är en av de största
orsakerna till stressproblem och negativa känslor i organisationer, vilket leder till
sämre produktivitet, problemlösning och prestation.

37

Blomberg 2016, 56.
Blombeg 2016, 54-58.
39
Kauffmann & Kauffmann 2010, 313.
40
Kauffmann & Kauffmann 2010, 304.
38

25

Som konstaterats kan osakligt bemötande få långtgående följder för både individen,
arbetsmiljön och arbetsgivaren. I dokumentet En trygg församling (2018) lyfter man
fram följande negativa följder som bl.a. kan orsakas av någon form av trakasserier:
Utnyttjande och trakasserier leder till exempel till kraftiga negativa
känslor, tankar och självanklagelser hos individen, nedstämdhet,
stressymptom eller andra psykiska problem, allt större problem som
gäller mänskliga relationer, återkommande besvär, frånvaro från
skolan eller arbetet, störningar i hälsan och välbefinnandet, i värsta
fall till och med arbetsoförmåga.
Man poängterar att det därför är viktigt att man tar alla slags trakasserier på
allvar, vilket gäller all form av osakligt bemötande.41
Organisation och strukturförändringar
Även om mobbning kan ske i stort sett i vilket sammanhang som helst är det ändå mer
troligt i t.ex. situationer där arbetsgrupper plötsligt förändras samt när företagets policy
eller ekonomiska situation förändras.42 Östberg och Eriksson lyfter fram tidigare
forskning som tyder på att regler och sociala strukturer som egentligen har kommit till
i säkerhetssyfte istället kan skapa nya möjligheter till gränsöverskridande när det gäller
osakligt bemötande. Nya regler och strukturer på en arbetsplats kan skapa nya
osäkerhetszoner för tillåtet och otillåtet, vilket kan ge förövaren utrymme att utöva sin
makt.43 Även en omorganisering i gruppen eller att gruppen får en ny chef kan utgöra
mobbningsutlösande situationer i arbetsgruppen.44
I dokumentet En kyrka med ökade olikheter som publicerades år 2017 av kyrkans
forskningscentral inom Evangelisk-lutherska kyrkan i Finland, lyfter man fram att de
förändringar som sker i omvärlden och i församlingarnas strukturer utgör en allt större
utmaning för de anställda inom kyrkan. Här menar man också att kyrkligt anställda allt
oftare måste motivera sitt arbete. Delvis beror det på samhället, men det kan även
komma

inifrån

organisationen

eller

församlingen.

I

samband

med

strukturförändringarna tvingas ofta de anställda att försöka marknadsföra sin tjänst, sin

41

Trygg församling 2018, 29.
Östberg & Eriksson 2009, 12.
43
Östberg & Eriksson 2009, 42-43.
44
Östberg & Eriksson 2009, 48.
42

26

kompetens och sina uppgifter för att inte riskera att höra till dem som mister sin plats
vid minskningen av tjänster:
Det räcker inte längre för en kyrkligt anställd att vara ett
specialutbildat proffs som sköter kyrkliga uppgifter professionellt
och högklassigt. Han eller hon måste också kunna motivera sin
existens, sitt arbete och sina ord.45
Palmu lyfter i sin rapport Työolot rakennusmuutosseurakunnissa (2010) fram att
konflikter verkar vara lite vanligare i församlingar som genomgår strukturförändringar
än i andra församlingar. Ganska ofta gäller det konflikter mellan förmannen och övriga
anställda (29%), men nästan lika ofta gäller det konflikter medarbetare emellan
(25%).46 Samtidigt är det viktigt att påpeka att strukturförändringar också medför
positiva konsekvenser för arbetstagarna. Palmu konstaterar i sin publikation att de
anställda många gånger kan uppleva att de har större möjlighet att påverka sin
arbetssituation i samband med strukturförändringar, där man får chans att diskutera
arbetsuppgifter och arbetsområden.47
Östberg utgår från situationen i Sverige, när han skriver att han i sitt arbete som
kognitiv psykoterapeut har lagt märke till att påfallande många av dem som sökt hjälp
är personer som arbetar i ideella organisationer och samfund, inte minst inom Svenska
kyrkan. Han lyfter fram att i Sverige toppar Svenska kyrkan som arbetsplats statistiken
över mobbning. Så här försöker han förklara fenomenet:
Ett försök till förklaring av kärleksbudskapets paradoxala
kärlekslöshet kanske ligger i kyrkans dubbla ansikte: man har en
världslig organisation/hierarki med demokratiskt vald styrelse och
som ska följa värdsliga lagar och avtal samt en andlig hierarki som
rör lärans innehåll. Ibland sammanfaller hierarkierna i en och samma
person, men lika ofta inte. Detta leder till en pressad situation.48
Här syftar författarna på att det inte alltid går att förena de lagar och regler som gäller
överlag i organisationer med de riktlinjer som kyrkan i andlig mening vill följa. Det
här kan ge upphov till paradoxala tolkningar av det världsliga och det andliga och på
så sätt göra att en del av riktlinjerna och lagarna är svåra att tolka enhetligt. Författarna
45

Ketola K. & Hytönen M. & Salminen V-M. & Sohlberg J. & Sorsa L. 2017, 43.
Palmu 2010, 23.
47
Palmu 2010, 10.
48
Östberg & Eriksson 2009, 31.
46

27

uttrycker det som att ideella företag så som Svenska kyrkan oftast har två parallella
regelsystem, där det dels finns en formell hierarki och dels en ”renlärighetshierarki”.
Ann-Sophie Hansson som nämns i boken Mobbning på arbetsplatsen lyfter i sin
avhandling fram att arbete inom kyrkan kan innebära hälsorisker. Med det syftar hon
på att man inom kyrkan anammar en kultur där man ska framstå som ”god” och där ett
”kall” till yrket är viktigt, vilket i sin tur kan pressa folk att handla illa i det fördolda,
eftersom man utåt sett vill ge sken av att vara god och följa sitt kall. Konflikträdslan
inom kyrkan kan ofta ha att göra med den ”snällhet” som präglar kristenheten.49 Man
har blivit lärd att man ska vara snäll mot andra, men det kan leda till att man i sin
förvrängda snällhet gentemot en förövare istället skadar en annan medarbetare genom
att inte våga ta ställning och stå upp för hen i rädslan för att såra förövaren. Man vill
p.g.a. snällhet inte blanda sig i. Den sortens snällhet kan även ge utrymme för
förövaren att bete sig osakligt utan att den utsatta hävdar sig eller går till motattack
eller för saken vidare till utredning.
Ledarskap och medarbetarskap
Arbetsmiljön påverkas av flera olika faktorer, så som t.ex. hur tillfredsställd man är
med sitt arbete samt hur bra man hanterar förändringar i samband med
strukturförändringar. Samtidigt är arbetsplatsens sociala förhållanden en viktig del för
arbetsmiljöns välmående. Undersökningar har visat att organisationens och
ledarskapets kommunikationskultur och förmåga till socialt stöd har stor betydelse för
det psykosociala välmåendet.50 Ledarskapet har stor betydelse för hur trygg en grupp
är och hur det i sin tur påverkar risknivån för mobbning inom gruppen. Östberg och
Eriksson särskiljer fyra olika grupptyper i förhållande till trygghetsfaktorn, där
ledarens roll, personlighet och kompetens är långt avgörande. Här nedan ges en
beskrivning av hur de olika grupperna fungerar, samt hur ledarskapet inverkar på
gruppens trygghetsfaktor.
I den trygga gruppen fungerar ledarskapet väl. Den leds av en fokuserad ledare, där
man låter konflikter komma upp till ytan och bearbetar dem. Ledaren ger sina

49
50

Östberg & Eriksson 2009, 31.
Palmu 2010, 20.

28

medarbetare konstruktiv kritik i både med- och motgång och hen ser långsiktigt på
ledarskapet och ser till att vårda den psykosociala arbetsmiljön. Här är ledaren tydlig
med att mobbning inte är tillåtet.51
I den otrygga ambivalenta gruppen är ledarskapet mera otryggt och varierande.
Beroende på ledarens och gruppens dagsform är stämningen ibland god och ibland
dålig. Här förekommer många olösta konflikter som upptar ledarens tid, och hen har
ofta svårt att själv bedöma vad som är rätt och fel. Den här gruppen styrs lätt av känslor
och ledaren låter sig påverkas av personernas åsikter om varandra. Ledarens osäkerhet
skapar en otrygg arbetsmiljö för medarbetarna, vilket under långvarig stress kan ligga
som grogrund för osakligt bemötande.52
Den otrygga undvikande gruppen kan endera ledas av en svag eller otränad ledare som
nog har resurser att utvecklas, eller av en undvikande ledare som inte klarar av att ta
itu med gruppens problem. I det första fallet kan man genom att stötta ledaren t.ex.
genom att anlita en konsult utifrån, hjälpa hen att utvecklas och skaffa tydligare
strategier för att förebygga och förhindra eventuell mobbning. I det andra fallet ligger
ledarens fokus mera på att hålla skenet uppe inför sina högre chefer än på att se
problemen i gruppen. Om det förekommer mobbning upptäcks den inte och erkänns
inte eftersom ingen annan i gruppen heller vågar ta upp problemet av rädsla för att
själv råka illa ut.53
Den fjärde gruppen som definieras som den otrygga destruktiva gruppen är den grupp
där mobbaren får mest handlingsutrymme. Den här gruppen leds av en ledare som
saknar empati för andra människor. Här är ledarskapet maktbaserat och farligt,
eftersom ledaren fokuserar på sig själv samtidigt som hen försöker dölja det utåt. Utåt
visar man att gruppen fungerar exemplariskt, och om någon vågar påpeka att det inte
stämmer råkar den personen själv illa ut eftersom ledaren ser detta som ett hot. Ledaren
för den här gruppen skyr inga medel för att nå sitt mål, utan styr med makt och kontroll.
Hen är expert på manipulation. Om man som medarbetare stöder den här ledaren får

51

Östberg & Eriksson 2009, 74.
Östberg & Eriksson 2009, 76.
53
Östberg & Eriksson 2009, 80.
52

29

man belöning av olika slag, medan den som är emot ska bort. Här råkar den
oliktänkande ut för mobbning, utfrysning och utstötning.54
Bland annat när det gäller mobbning har ledarskap och medarbetarskap stor betydelse.
Om teamarbete saknas på arbetsplatsen, skapas det lätt osäkerhetszoner där arbetet och
dess regler känns svävande och instabilt. Mobbaren utnyttjar osäkerhetszoner för att
underbygga den personliga makten. Oftast sker det i det fördolda, många gånger
genom att påtala den andres inkompetens och skam belägga den mobbade. Mobbaren
utnyttjar ofta regler och annan social struktur för att skapa handlingsutrymme åt sig i
gränslandet för vad som är förbjudet och inte. Nya regler kan många gånger skapa
osäkerhetszoner som mobbaren kan utnyttja i sitt maktutövande. Det här kan hända
såväl bland ledare och medarbetare.55
När det gäller etik och moral bland medarbetare och ledare är det viktigt att komma
ihåg att medarbetarnas passivitet är av betydelse när en arbetskamrat utsätts för
osakligt bemötande eller mobbning. Mobbaren mobbar för att det är möjligt, bl.a. för
att ingen reagerar på det och för att ledarskapet är dåligt. Här spelar arbetskamraterna
en stor roll eftersom de ofta kan bli tysta åskådare som inte ingriper i mobbningen.
Mobbaren gör allt hen kan för att ta kontrollen över medarbetarna så att de inte ska
lägga sig i. Åskådarnas passivitet beror ofta på att de inte är medvetna om hur stor
betydelser deras agerande kan ha. De minimerar ofta den mobbades lidande för att
slippa engagera sig, men i själva verket har forskning visat på att just åskådarnas
förminskande av mobbningen starkt kan bidra till att mobbaren kan uppfatta sina
handlingar som legitima. Åskådarnas passivitet kan också långsamt förändras så att
man till sist accepterar förföljelsen och så småningom ansluter sig till mobbaren. Det
blir lättare att få beröm och bifall från mobbaren än att hela tiden känna skuld för att
man inte gör något för att hjälpa den mobbade, vilket leder till att man så småningom
skjuter över sina egna skuldkänslor på den mobbade genom att anse att allt ändå sist
och slutligen är den mobbades eget fel.56

54

Östberg & Eriksson 2009, 84.
Östberg & Eriksson 2009, 42.
56
Östberg & Eriksson 2009, 43.
55

30

4.2 Faktorer som påverkar det psykosociala måendet enligt
informanterna
4.2.1

Organisationsrelaterade faktorer

Strukturförändringar
Liksom i litteraturen framkom det även i enkäten att en av de faktorer som påverkar
välmående i deras respektive församlingar för tillfället är de strukturförändringar som
är på gång. Som jag skrev i kapitel 2 har ett flertal församlingar inom Borgå stift under
de senaste åren planerat och genomfört sammanslagningar mellan flera församlingar,
vilket har gjort att församlingsstrukturer, verksamhetsstrukturer och personalstrukturer
har genomgått en hel del förändringar. Det här har på en del håll löpt smidigare och
ibland mindre smidigt. En del församlingar har hunnit längre i omorganiseringen,
medan det för andra är alldeles nytt och ovant. Som tidigare nämnts, konstaterar
Nyback att församlingsanställdas psykosociala miljö påverkas av församlingarnas
strukturförändringar.

Strukturförändringarna

medför

ofta

långvariga

utvecklingsprocesser som påverkas av såväl arbetsplatsernas kulturer, människornas
förmåga att klara av förändringar samt ledarskapets förmåga att leda arbetslaget
igenom denna utvecklingsprocess. Annars föds lätt snedvridna kulturer i samband med
strukturförändringarna.
Enkätsvaren lyfter bl.a. fram att sammanslagningar har gjort att arbetslagen har utökats
och att det även kommit en del helt nyanställda. Ibland har sammanslagningarna även
inneburit minskning av arbetsstyrkan inom någon sektor. Medarbetarskaran förändras
genom att alla de sammanslagna församlingarnas personal plötsligt ingår i samma
medarbetarteam. För en del anställda leder det här till osäkerhet över var man har sin
plats i medarbetarskaran. Det här leder i sin tur till att många går in i försvarsposition
när man börjar diskutera hur man ska fördela arbetsuppgifter, samt hur man ska hitta
en gemensam linje för hur man ska jobba inom den nya konstellationen och
organisationen. En del anställda reagerar då med att tolka förslagen och diskussionerna
i samband med förändringarna som kritik mot dem personligen eller mot deras
arbetsområde och -insats. För att citera informant FA43:

31

I det förstorade teamet finns det vissa problem som inte går att ta till
tals då genast någon går i försvarsposition och slätar över eller så tas
det som sägs som kritik som man inte kan ta emot eller ta för vad det
är.
Här verkar problemet vara att man inom den nya organisationen känner sig osäker och
misstänksam gällande sitt arbete och verksamhetsområde. Annat som inverkat på
välmående i samband med sammanslagningar verkar ha med minskad personalstyrka
och svagt ledarskap att göra. Det framkommer att sammanslagningar kräver att ledaren
klarar av att omstrukturera och leda tryggt under omorganiseringen. Problematiken
kring

hur

de

olika

förändringarna

inom

verksamhetsområden

samt

personalomorganiseringar och personalbyten påverkar de anställdas välmående är av
relativt stor betydelse vid strukturförändringarna. 57 Om ledarskapet därtill är svagt
och inte klarar av att styra upp alla förändringar leder detta till stor osäkerhet och hög
stressnivå bland de anställda. Ett annat fenomen som framträder i de otrygga
förhållandena är att i vissa arbetskulturer har man en benägenhet att utse någon skyldig
gällande eventuella problem inom arbetet, vilket försvårar en fungerande och saklig
kommunikation mellan medarbetare sinsemellan samt mellan medarbetare och ledare.
Hierarkiskt tänkande, ojämlikhet och diskriminering
Något som framkommer på flera ställen i undersökningen är hierarkin inom kyrkans
organisation.58 Rangordningen verkar spela stor roll och ibland gör det att arbetet
börjar kännas obekvämt och betydelselöst, speciellt för dem som befinner sig på de
nedersta pinnarna på den hierarkiska stegen. En del erfar att det finns en viss skillnad
mellan de medarbetare som är utbildade för kyrkliga tjänster och de övriga
medarbetarna. Här ser man en viss indelning i möjligheten att delta i olika kurser och
möten, vilket skapar osäkerhet och missnöje samt en upplevelse av särbehandling.
Också bland de som är utbildade för kyrkliga tjänster syns en tydlig rangordning, vilket
framkommer bl.a. i informant F33:s berättelse:
Jag har berättat hela Bibeln åt jättemånga barn i (...) år och lärt dem
be, men jag har inte fått någon "välsignelse till tjänst" som andra
anställda fått under en gudstjänst. Det känns så tydligt att vissa
anställda är viktigare än andra. Och jag är längst ner och inte värd
mycket.
57
58

FA77.
FA43, FA46, FA47, FA64.

32

Här tycks det finnas en skillnad i om man t.ex. jobbar inom församlingens
barnuppfostran eller hör till övriga andliga medarbetare. Den här informanten som
jobbar inom barnfostran, känner sig tydligt bli åsidosatt och borträknad när de övriga
anställda samlas eller uppmärksammas. Hon anser sig därmed orättvist behandlad och
bemött beroende på den hierarkiska ordningen.
Det verkar också förekomma en viss diskriminering och ojämlikhet hos mindre
församlingar i förhållande till större församlingar i samband med sammanslagningar
och olika samarbeten kan. Man menar att det i samband med sammanslagningar eller
förnyelser tas resurser och medel från de mindre församlingarna för att stöda de större
församlingarnas verksamhet.59 Här lyfter man även fram känslan av att organisationen
behandlar anställda ojämlikt angående löner, semestrar, permitteringar och
kaffepauser m.m. Det leder till att man får känslan av att behandlas med olika värde
beroende på vilken ställning man har i arbetsstrukturen.60 Informant FA77 uttrycker
det som att ”yrkeskunskapen är olika värd, beroende på titel och popularitet”.
Tystnadskultur och konflikträdsla
Som tidigare konstaterats verkar tystnadskultur och konflikträdsla påverka kyrkans
arbetsmiljö.61 I enkäten påpekas att man inom kyrkan och bland församlingsanställda
många gånger nonchalerar små konflikter, vilka då får möjlighet att växa sig stora. Det
ser ut som att konflikträdslan främst finns bland förmännen och särskilt då bland
kyrkoherdarna, men även delvis inom själva organisationen. Man har en känsla av att
konfliktsituationer ofta mörkas och att man låter det hierarkiska styrsättet dominera.62
Även om ett specifikt problem har tagits upp till diskussion och man har försökt få till
stånd en förändring, kan det sluta med att ärendet rinner ut i sanden. Det har hänt även
om det gällande problemet anmälts till domkapitlet, och förmannen därigenom fått en
varning.63 Det gör att den utsatta anställda erfar att förmannen försökt släta över
problemet kring en medarbetares osakliga bemötande genom uttryck som ”hen är som

59

FA 21.
FA33, FA77.
61
FA17, FA18, FA43, FA48, FA52, FA54, FA58, FA65, FA69, FA74, FA75, FA80, FA82.
62
FA77.
63
FA19.
60

33

hen är” eller genom att påpeka att man inte ska idas bry sig eftersom man själv gör ett
bra jobb.64 Här ser de utsatta anställda det som att respektive förmän inte förstår hur
dåligt de mår och helst inte vill ta tag i saken. De anställda kan ibland känna att de nog
har blivit lyssnade till, t.o.m. via arbetsplatshälsovården eller arbetshandledaren, men
att situationen sedan trots det har lämnats ouppklarad.65
Resurser och informationstillgänglighet
Undersökningen visar på att det förekommer brister i resurser kring personalvård, samt
brister i informationstillgänglighet gällande personalvård och tillvägagångssätt vid
osakligt bemötande och konflikter. Man kan erfara en känsla av att det inte finns
tillräckligt med stöd åt nyanställda i den församling hen arbetar i. 66 En del av de
anställda som enligt enkäten har upplevt sig osakligt bemötta har även känt att stödet
från församlingens arbetarskydd, arbetsplatshälsovård eller från stiftet inte alltid har
räckt till. Det här menar man att grundar sig ganska långt på resursbrist och i vissa fall
på långa avstånd. En orsak som lyfts fram är att man från stiftets sida kanske inte har
tillräckligt med tid och resurser till att stöda de som innehar ledarskapspositioner i
församlingarna.67 En annan tanke är att det är svårt för många ledare att hinna och orka
stöda när alla resurser dragits ner till det minimala i många församlingar. 68 Det
framkommer även att församlingarna alltför ofta försöker reda ut sina egna problem
och själva agera experter även i sådana fall där de borde anlita sakkunnig hjälp
utifrån.69 Några anser att både mellanförmän och kyrkoherdar borde få mera utbildning
inom ledarskap och konflikthantering.
Även Nyback menar att resursfrågan är av betydelse på flera plan, och att svårigheter
att få resurserna att räcka till skapar i sig stress. I vissa församlingar har man även
under en lång tid haft svårt att få varaktiga ledare, vilket leder till långvariga perioder
av vikarier och inhoppare. Det här leder i sin tur till avbrott i ledarskapet, vilket
påverkar samarbetet mellan ledare och medarbetare. Det skapar en otrygghet när man
inte hinner bygga upp ett förtroende för ledarskapet samt när man lever i ovisshet om
64

FA23, FA65, FA72, FA82.
FA29, FA33, FA65.
66
FA9.
67
FA21.
68
FA9.
69
FA8.
65

34

hur länge ledaren stannar och vad som händer sedan. Nyback menar därtill att
resursbristen gör att församlingarna många gånger väljer att spara in på förebyggande
personalvård inom församlingarna, trots att det skulle vara av största vikt att man satsar
mera tid och pengar på den delen av verksamheten.
Även brist på information ses som en faktor som inverkar på möjligheten till
välmående bland församlingsanställda inom Borgå stift. Man anser att den information
som finns är svårtillgänglig. Här är det frågan om att man i vissa församlingar inte ges
tillräcklig med information om hur man kan gå till väga vid osakligt bemötande och
vid konflikter. Informant FA77 uttrycker sig så här:
Det finns många planer och modeller inom helhetskyrkan och i
lokalförsamlingarna, problemet är närmast att de inte läses och följs.
Tänker att problemet delvis är bristande ledarskap, oförmåga att
sakligt behandla den här sortens ärenden. Delvis också alltför vanligt
att "mörka" dessa konflikter.
Här är hen inne på att mycket av det som brister har att göra med delvis tidsbrist,
okunskap eller bekvämlighet hos ledarskapet, vilket diskuteras mera i följande kapitel.

4.2.2

Ledarskap

Svagt ledarskap
I enkätundersökningen framstår ledarskapets betydelse som avgörande för välmående
bland Borgå stifts församlingsanställda. I vissa avseenden kan ledarskapet vara svagt.
Bl.a. lyfter man fram upplevelsen av att man har fått en otydlig arbetsbeskrivning och
uppgiftsindelning, samt att man saknar möjlighet till arbetshandledning.70 Det påpekas
även att ett bristande ledarskap ofta leder till stor osäkerhet och hög stressnivå bland
de anställda. Man menar att hos en del svaga ledare finns oförmågan att se objektivt
på eventuella konflikter, samt en tendens till favoriserande.71 Ibland kan ledaren ha
svårt att hålla medarbetarsamlingarna sakliga och inom tidsramarna, vilket känns
frustrerande för många. Informant FA10 uttrycker frustration över att man som

70
71

FA77, FA80.
FA47.

35

anställd ibland hamnar att utföra sådant som borde höra till ledarens uppgift. Hen
efterlyser därmed ett ”tydligare och stabilare ledarskap”.
Som tidigare nämnts, diskuterades i enkäten att planer och modeller inom kyrkan och
i församlingarna inte läses och följs i den utsträckning som skulle behövas. Här menar
man att det långt har att göra med bristande ledarskap och oförmåga att sakligt
behandla den här sortens ärenden. Här kan det också vara frågan om hur pass mycket
ledaren sätter vikt på personalvården. Man menar även att vissa ledare många gånger
gömmer sig bakom det hierarkiska synsättet för att lättare kunna bortse från en del
konflikter.
Personrelaterade problem
En del av problemen när det gäller ledarskapet har med ledarens personlighet och
ledarstil att göra. En informant uttrycker det som att man är tvungen att hålla sig på
god fot med förmannen och inte ta upp konflikter med hen, eftersom man ”är beroende
av dennes gillande”.72 Resultatet blir då att man måste akta sig för att stöta sig med
ledarens åsikter och kringgå brännande frågor för att allt ska vara okej från ledarens
sida. Det framkommer också i undersökningen att ledarskapets starka åsikter och
attityder leder till att det blir svårt att diskutera olika frågor och man blir rädd och
osäker på vad man får säga och inte får säga och att kritik och oliktänkande ofta tystas
ned73. De här faktorerna tyder på ett maktrelaterat ledarskap, vilket lätt kan missbrukas
i en ledande ställning inom kyrkan. De uttrycker en känsla av att kyrkan är en ”skyddad
arbetsplats”, där den som har rätt kontakter och rätt hierarkiska status inte behöver ta
sitt ansvar.74 Informant FA45 uttrycker det på följande sätt:
Inget fungerande sätt för att hantera olämpliga präster. "Hyvä veli"75
fungerar, präster anmäls inte... de får jobba på. Kyrkan är en
skyddsarbetsplats för prästerna. Mår andra dåligt får de bita ihop,
sluta eller flytta på sig.

72

FA69.
Bl.a FA58.
74
FA45, FA82.
73

”hyvä veli” syftar här på ett brödraskap där man sympatiserar med varandra och täcker upp för
varandra (min kommentar).
75

36

Här menas att präster kan göra som de vill utan att det får några följder, och att den
som är i ledande position inte anmäls. Om andra mår dåligt p.g.a. deras beteende, är
det den utsatta som måste byta arbetsplats – inte ledarna.
Man kan märka en besvikelse över ledarskapets maktmissbruk. I enkäten återges olika
berättelser som hänvisar till att ledaren har utnyttjat sin position som ledare. Bland de
anställda erfars att det hos ledarna bl.a. har förekommit osakligt beteende, direkt och
indirekt mobbning, hot om förflyttning, skvaller och osakliga beskyllningar samt
oskälig kritik. Det har även förekommit antydningar om att man måste foga sig för att
inte få en varning, samt medvetet underhållande av information, ignorering,
kontrollerande och misstänkliggörande av arbetsuppgifter. Anställda erfar även i vissa
avseenden att ledarna inte tar tag i problem eller respekterar den anställdes privatliv.
Andra osakliga beteenden är förhindrande av tillgång till arbetsverktyg, ifrågasättande
av kompetens inför kolleger, nedvärderande och förödmjukande beteende samt
ojämlikt bemötande.76 De här handlingarna ses av många som ”härskarmetoder”, för
att använda informant FA46:s uttryck. I enkäten uttrycks även en känsla av utfrysning
och ignorering från ledarskapets sida.
Nyback uttrycker det som att det finns risker med kyrkans demokratiunderskott. Med
det menar hon att eftersom det är kyrkoherden som både bereder, föredrar och
verkställer inom församlingens beslutsorgan, ges en stor makt till hen. I ett hierarkiskt
ledarskap är det ledningen som ger mål och medel för arbetet samt följer upp arbetet
istället för att göra det gemensamt med de övriga anställda. Arbetets karaktär blir då
regelstyrt sektorsarbete. Nyback är mån om att lyfta fram att det finns många bra
kyrkoherdar inom Borgå stift, men att det även förekommer ledarskap som är väldigt
instrumentella, t.o.m. auktoritära, där ledaren låter förstå att så som hen säger, så är
det. I sådana församlingar föds mycket rädsla för att våga kommunicera öppet.
En del människor, både bland medarbetare och ledare, har ett stort kontrollbehov. Bl.a.
informant FA72 beskriver det som att ledaren:

76

FA19, FA46, FA47, FA48, FA71, FA72, FA77, FA82.

37

Inte lyssnar när man påtalar ett arbetsrelaterat problem, värderar
sjukdomsfall mellan anställda olika, kontrollerar och misstänkliggör
arbetsuppgifter utan att någonsin ha haft ett arbetsutvärderingsmöte,
viftar bort frågor på personalmöte medan andra får ta upp sina, inte
agerar trots att man påpekat ett problem, inte ger instruktioner vid
för mig nya arbetsuppgifter, inte respekterar ens privatliv utan vips
så jobbar man på ledig dag, inte får arbetsverktyg, som en dator att
arbeta med, trots år av önskan förklaring och behov, dålig
information.
Man kan inte med säkerhet veta vilka faktorer som har inverkat på den här ledarens
beteende, men man kan tänka sig att mycket bottnar i både personliga problem, i
osäkerhet eller i oförmåga till ledarskap. Kontrollbehov gör ofta att man trampar folk
på tårna och lägger sig i andras arbete på ett destruktivt sätt.
Kommunikationsproblem och konflikträdsla
Hos vissa ledare finns en stark konflikträdsla, som resulterar i att många undviker att
försöka reda ut konflikter eller ta parti. En förklaring som ges är att det finns människor
som innehar en förmåga att uttrycka sin vilja väldigt starkt, vilket kan leda till att en
del ledare tycker att det är enklast att ”låta den starka vinna”. Det kan i sin tur göra att
någon annan anställd känner sig åsidosatt och nertrampad. Problemet med förmännens
konflikträdsla och okunskap har enligt informant FA17 stor betydelse för hur man
hanterar konflikthantering inom kyrkan:
Det är av väsentligt art att varje konflikt, skulle tas på allvar innan
den eskalerar. Detta verkar vara en svår sak, i kyrkan. Man
nonchalerar små konflikter eller bryr sig inte om dem, så de växer
till att bli stora. I onödan. En viss konflikträdsla, även bland
förmännen (och speciellt bland kyrkoherdarna) går att se.
Kommunikationsproblem verkar också enligt studien bidra till olustkänsla och
konflikter. De anställda efterlyser bättre kommunikation, där man talar och diskuterar
öppet med varandra.77 Ibland verkar det som att ledaren inte lyssnar på medarbetarna
och tar deras ord och idéer på allvar. Det poängteras att man alltför sällan får gå på
utvecklingssamtal med ledaren, vilket också bidrar till en känsla av att man inte har
möjlighet att kommunicera och framföra sina tankar och diskussionsämnen. Man
önskar att ledaren skulle skilja på utvecklingssamtal och lönediskussion. Det anses
77

FA52, FA54.

38

viktigt att de här två samtalen inte hålls samtidigt eftersom det lätt kan leda till att
lönediskussionen börjar dominera medan fokus flyttas bort från hur arbetet för
arbetstagaren kan utvecklas och stärkas. Det handlar också om att man i ett
utvecklingssamtal ser den enskilda individen och att ledaren sätter sig in i den situation
som medarbetaren befinner sig i.78 Även Nyback menar att kommunikation,
utvecklingssamtal och satsning på arbetshandledning bör prioriteras mera av ledarna.
Hon framhåller också vikten av att kyrkoherdarna håller skillnad på utvecklingssamtal
och samtal kring prestationstillägg. Även om ledarna många gånger tror att en
sammanslagning av dessa två samtal är effektiv, är det inte så i verkligheten. I en sådan
sammanslagning drunknar lätt samtalet kring hur den anställde mår, samt diskussionen
kring vad ledaren förväntar sig av

medarbetaren

och

tvärtom.

Övriga

kommunikationsproblem som gäller såväl ledare som övriga anställda behandlar jag
mera i kapitel 4.2.3.
Bortprioritering av personal- och gemenskapsvård
Tidsbrist och resursbrist är många gånger ett faktum för ledarna, vilket kan leda till
avsaknad av tid och bortprioritering av tid för att bygga upp gemenskapen bland
anställda,

samt

avsaknaden

av

regelbundna

utvecklingssamtal

och

arbetshandledning.79 Det kan också delvis handla om ledarskapets bristande
kompetens.

För

en

del

anställda

saknas

såväl

utvecklingssamtal

som

arbetshandledning i grupp på arbetsplatsen, medan en del saknar förståelse och vilja
till flexibilitet både mellan anställda inom samma sektor och mellan olika sektorer,
vilket gör att man inte kan stöda varandra.80 Därför önskas det att man skulle ha mera
samarbete med andra anställda inom samma sektor och även mellan olika
yrkesgrupper för att öka förståelsen för andras arbete.
Som tidigare nämnts får de anställda ibland inte tillräckliga arbetsbeskrivningar och
tillräcklig information om arbetsfördelning och uppgiftsfördelning anställda
emellan.81 Bland annat finns det brister i stödet av nyanställda, där det inte ges
tillräckligt med information om arbetet och arbetarskyddet. De anställda ser det som

78

FA48.
FA27, FA29, FA33, FA36, FA70, FA72.
80
FA27, FA64, FA74, FA78.
81
FA72, FA80, FA77.
79

39

viktigt att även de som är nya i arbetsteamet blir insatta i ”de tysta och outtalade regler
som finns i väggarna och som nyanställda inte känner till”. Den här typen av problem
beror ofta på att de anställda inte lärt känna varandra och förstår varandra. Dylika
problem anses långt beror på att ledarskapet inte prioriterar personalvården. 82
Som Nyback redan tidigare var inne på, har prioritering av tid och resurser för
förebyggande och uppbyggande personalvård stor betydelse för det psykosociala
måendet bland församlingsanställda. Hon menar att när man i en församling tänker att
man inte har tid att satsa på att utveckla arbetet och arbetsteamet är det helt enkelt
frågan om en ”falsk illusion”. Hennes erfarenhet av församlingarna runtom i stiftet är
att om man verkligen är villig att satsa hittas nog tiden.

4.2.3

Medarbetarskap

Personrelaterade problem samt brist på ansvar, etik och moral
I undersökningen framkommer att det ibland förekommer osakligt bemötande som
verkar bottna i att den felande parten känner sig avundsjuk eller missunnsam mot den
utsatta personen. Det reflekteras över att det också kan bero på att man känner sig
hotad av den andres utbildning och kompetens, vilket gör att man agerar osakligt mot
nämnd person. Också i samband med att någon nyanställd kommer med nya idéer och
utvecklingsplaner kan övriga anställda reagera med avoghet och avundsjuka. En del
kan även uppleva att den nyanställda kommer in och ”tar den andres plats”, vilket
också skapar misstänksamhet och avundsjuka. Man menar att eftersom man inom
kyrkan långt arbetar utifrån sin personliga tro och sitt personliga kall, kan olika frågor
kring tron, livet och existensen skapa konflikter mellan oliktänkande medarbetare,
vilket i sin tur försvårar samarbetet.83
I enkäten lyfts förutom respektlöshet från ledarens sida även respektlöshet
medarbetarna emellan fram som ett problem.84 I en del situationer verkar det som att
kontrollbehov, respektlöshet och osakligt bemötande följs åt. Det ena föder det andra,
82

FA36.
FA58.
84
FA36, FA58, FA80.
83

40

så att säga. Bland osakligt bemötande både gentemot medarbetare och ledare nämns
bl.a. ålders-, köns-, språk- och positionsrelaterade inställningar, ifrågasättande av
andras kompetens samt sexuella trakasserier.85 Även en del manipulativa drag,
skvaller, förtal och osanningar framkommer i flera av berättelserna i enkäten.86
Som tidigare konstaterats, tros en del av problemen i arbetsgemenskapen bero på att
de anställda inte tar sitt ansvar för att följa de anvisningar, planer och
rekommendationer som man har utarbetat inom Borgå stift, trots att det finns många
bra planer och strategier inom stiftet. Det här är inte bara medarbetarnas ansvar utan i
första hand ledarskapets ansvar, samtidigt som alla bör vara inställda på att använda
planerna för att det ska fungera. Ibland saknas en tillräcklig öppen kultur bland de
anställda, vilket gör att man inte riktigt litar på varandra och respekterar varandra.
Informant FA78 efterlyser följande i sin berättelse:
Efterlyser bättre arbetsklimat, mera samarbete och lyssnande öron
hos arbetskamraterna. Att jobba i team och se resurserna hos
varandra som en tillgång. Många jobbar ensamma, men tillsammans
med andra kan man göra bättre jobb om man vågar se resurserna och
medarbetarna som en tillgång.
Hen önskar bättre samarbete och teamarbete för att man ska bli bättre på att se
varandras styrkor och resurser. Även känslan av utanförskap och att ens åsikter inte
lyssnas till eller tas i beaktande av såväl ledare som arbetskamrater lyfts fram bland de
anställda.87 Det förekommer även ovilja till samarbete och utveckling bland
medarbetarna, vilket försvårar arbetet och känslan av att sträva mot samma mål.
Kommunikationsproblem och konflikträdsla
Många av problemen gällande det psykosociala måendet hänger ihop med
kommunikationsbrister och konflikträdsla även medarbetare emellan, inte bara mellan
ledare och medarbetare. En del av kommunikationsproblemen härrör sig till att de
anställda inte litar på varandra. Man menar att det delvis kan ha att göra med att man

85

FA11, FA19, FA23, FA41, FA65, FA71, FA72, FA74, FA78, FA82.
FA8, FA36, FA48, FA65, FA71, FA72, FA82.
87
FA29, FA72.
86

41

inte gör sig anträffbar för de övriga medarbetarna, vilket i sin tur försvårar
samarbetet.88
Med hänvisning till Nybacks resonemang angående Borgå stifts litenhet, kan man
utgående från intervjun konstatera att fenomenet att ”alla känner alla” lätt gör att man
sopar problem under mattan. Det är bekvämare att släta över och tiga, ifall man är
osäker på om man vågar tala öppet inför människor som upplevs för bekanta. Nyback
menar att när det gäller tillhörighet och identitetsskapande kan fenomenet att man
känner varandra väl vara en styrka i sig, men att det kan bli destruktivt när man tror
sig veta allt om varandra. Då blir det lätt så att man vid konflikter väljer att ”sluta sitt
sinne för den andra”. Den andra får inte blomstra eftersom man redan har satt rollerna
klara för varandra.
En uppdelning mellan medarbetare som är utbildade för kyrkliga tjänster och de övriga
medarbetarna vålla problem om det blir ett ”vi och dom” – tänkande. Det leder till att
man inte förstår varandra – varken varandras arbetsuppgifter eller behov – vilket i sin
tur lätt leder till att kommunikationen brister. Här krävs att både ledarskapet och
medarbetarna anstränger sig för att överbrygga klyftan. Undersökningen tyder på att
kommunikationsproblematiken delvis hänger ihop med att man undanhåller
information från vissa medarbetare, endera omedvetet eller medvetet. Även olika
värdegrunder och bakgrunder verkar kunna inverka negativt på kommunikationen.
Borgå stifts särdrag
Andra faktorer i relation till medarbetarskap, som speciellt framkommer i intervjun
med Nyback och som kan utgöra både styrkor och svagheter i förhållande till det
psykosociala välmåendet bland församlingsanställda, härrör sig till vissa särdrag hos
Borgå stift. Stiftets geografiska splittring kan utgöra en svaghet genom att det blir så
långa avstånd som försvårar besök och möten där man kan förebygga och följa upp de
anställdas välmående samt den psykosociala arbetsmiljön. Den geografiska
splittringen bidrar även med en mångfald bland de anställda, vilket kan å andra sidan
vara en rikedom och tillföra något nytt bara vi uppehåller en dialog samt lyssnar och
samtalar. Å andra sidan kan olikheter i frågan om personligheter och även de
88

FA80.

42

traditioner och hembygdskulturer som de anställda vuxit upp med, skapa oförståelse
samt påverka vi-andan negativt om mångfalden hanteras på fel sätt. Svenskfinlands
och Borgå stifts litenhet kan alltså vara både en styrka och en svaghet, som nämnts på
föregående sida. Nyback menar att litenheten gör att ”alla är insyltade i varandra”,
vilket gör att man tror sig veta allt om varandra, samt lätt placerar varandra i hyllor
och fack. Det här kan leda till att man ifrågasätter förtroendet för varandra, skvallrar
och favoriserar. Det sociala livet inom Svenskfinland och Borgå stift kan bli till en
möjlighet om man kan vara öppna och kommunicera med varandra samt vågar lita på
varandra. Om man undviker att ha förutfattade meningar om varandra kan
tillhörigheten vara en styrka, menar Nyback.

4.3 Analys av teori och praxis
De anställdas upplevelser av vilka faktorer som påverkar det psykosociala välmåendet
sammanfaller i mycket med det som framkommer i litteraturen. Här kan man bl.a. se
hur viktigt det är att försöka skapa en öppen kultur inom arbetsteamet, där man strävar
efter god kommunikation och samarbetsvilja. I många konfliktsituationer eller vid
osakligt bemötande är det ofta flera faktorer som tillsammans kan vara bakomliggande
orsaker. T.ex. när det gäller ledarskap, kan det både var frågan om ledarskap på högre
nivå inom organisationen och ledarskap på lägre nivåer inom församlingarna. I enkäten
framkommer att både bland ledarskap och bland övriga medarbetare förekommer
problem som har med ens personlighet att göra, vilket kan påverka arbetet och
arbetsgemenskapen samt välmående på arbetsplatsen. Det kan bl.a. ha att göra med
olika värdegrunder och olika synssätt på arbetet, olika sätt att se på tron och på kyrkans
uppgift, osäkerhet i sin roll på arbetet, psykopatiska drag, problem med personkemin
i relation till vissa medarbetare samt rädsla för att stöta sig med andra.
Personliga faktorer kan också finnas på flera plan inom organisationen, och när det
gäller människors samverkan med varandra är det oundvikligt att personkemin
människorna emellan inte alltid fungerar som önskat. I boken Psykologi i organisation
och ledarskap definierar man begreppet personlighet som en individs karaktäristiska

43

sätt att tänka, känna och handla.89 Den personligheten bidrar till att göra människorna
till unika individer, men kan samtidigt bidra till att deras personligheter ibland krockar
med varandra och bäddar för konflikter.
Både enligt litteraturen och enkätundersökningen kan strukturförändringar göra att
man plötsligt ska klara av att samarbeta med nya människor, vilket leder till att nya
unika individer behöver lära sig att förstå varandra på ett sunt sätt för att man inom
den nya organisationen ska kunna må bra. I kapitel 5.1.1 hänvisar jag till kyrkans
dokument Handlingsprogram 2019 för förebyggande och bemötande av sexuella
trakasserier och övergrepp. Där betonar Helen Liljeström vikten av att man inom
kyrkans verksamhet anammar en kristen människosyn som bygger på tron om att Gud
har gett livet som gåva åt människan, och som därför är heligt och bör skyddas och
värnas om.90 När människan glömmer bort att värdesätta sina medmänniskor framom
att alltid sätta sina egna behov i främsta rummet, tappar hen lätt bort den kristna
människosynen i sitt tänkande och handlande.
I enkäten framkommer inte så många uttalade följder av osakligt bemötande och
konflikter, men man kan i de svarandes berättelser i många fall skönja en frustration
över att deras situation inte tagits på allvar och att inget blivit gjort för att förändra
situationen. I något fall har medarbetaren varit tvunget att söka sig en ny arbetsplats.
Man har också konstaterat att om det är frågan om att man har blivit fel behandlad av
ledaren, så sitter ledaren ändå säker på sin position medan det är den anställda som blir
tvungen att anpassa sig eller byta arbetsplats. Det här leder enligt litteraturen till
långvarig stress och oavslutade problem. Med tanke på alla allvarliga följder som
Blomberg nämner i sin bok kan man konstatera att det är av största vikt för varje
enskild anställds välmående att man tar tag i osakligt bemötande på arbetsplatsen i ett
så tidigt skede som möjligt.
När man ser till enkäten kan man konstatera att det förekommer en hel del känsla av
orättvisor bland de kyrkligt anställda som deltagit i enkäten. Det kan i sin tur bl.a.
resultera i att en del människor reagerar genom att börja bete sig missunnsamt,

89
90

Kauffmann & Kauffmann 2010, 163.
Liljeström i Borgå stift: Handlingsprogram 2019 (läst 27.8 2020).

44

misstänksamt och avundsjukt. Även problematiken kring sammanslagningar kan leda
till osäkerhet, vilket i sin tur kan leda till avundsjuka och misstänksamhet. Därför är
litteraturen, de anställda och Nyback överens om att det är viktigt att vid
strukturförändringar satsa tid och resurser på att värna om den psykosociala miljön.

45

5 Vad kan man göra för att stärka välmåendet hos
anställda i Borgå stift?
Allt vad ni vill att människorna skall göra er, det skall ni också göra
dem. (Matt. 7:12)
I min intervju med Nyback lyftes det fram vilka grundpelare som bör finnas för att
hålla upp ett fungerande arbetslag, vilket åskådliggörs här nedan med en bild:

Figur 2: Arbetets palats91
Bilden är en av Nyback omarbetad version av TTL:s (Arbetshälsoinstitutets)
”arbetsförmågehuset”.92 Nyback framhåller att organisationen och ledningen bör stöda
arbetet. Det är viktigt med tydlighet och ett organiserat arbete samt gemensamma
spelregler, öppen kommunikation och kontinuerlig utvärdering för att arbetslaget ska
fungera och vara psykosocialt välmående. TTL lyfter fram att en arbetsplats som
främjar hälsan bör utveckla arbetet, arbetsgemenskapen och arbetsmiljön så att det är
möjligt för de anställda att göra hälsosamma val. En bra arbetsplats bör även
uppmuntra arbetstagarna till att delta aktivt och göra saker tillsammans samt sporra
personalen att utvecklas.93

91

Figuren är lånad av Nyback, som själv använder den i sina föreläsningar. Arbetets palats är Nybacks egen
begrepp.
92

Arbetshälsoinstitutet: Arbetsförmågehuset (läst 8.12.2020)

93

Arbetshälsoinstitutet: Om arbetsgemenskap (läst 8.12.2020).

46

Mycket av det som önskas i enkäten angående att förbättra välmående på arbetsplatsen
ses som en anspelning på den Gyllene regeln, d.v.s. den bibelvers som jag citerat i
början av det här kapitlet. Oberoende av om man fungerar som ledare eller
medarbetare, eller om man har en position inom organisationen, kan man gå till sig
själv, lyssna till vad som skulle vara viktigt för en själv samt hur man själv skulle vilja
bli bemött. Ofta stämmer det ganska långt överens med andras behov för att befrämja
deras välmående.
I all den litteratur jag studerat inför mitt skrivande har det framkommit hur viktigt det
är att osakligt bemötande och andra problem kommer till tals inom organisationen,
gärna i ett så tidigt skede som möjligt. Det framkommer hur viktigt det är att både
förebygga, förbättra och ta itu med redan befintliga problem. I kapitel 5.1 vill jag lyfta
fram en del av de riktlinjer och åtgärder som redan finns inom Evangelisk-lutherska
kyrkan i Finland och inom Borgå stift. I kapitel 5.2 belyser jag vilka
förbättringsmöjligheter de anställda erfar att det finns behov av.

5.1 Handlingsplaner, riktlinjer och styrdokument inom Evangelisklutherska kyrkan i Finland samt inom Borgå stift
För att få en inblick i vilka handlingsprogram och riktlinjer kyrkan i allmänhet och
Borgå stift i synnerhet redan har, delger jag i detta kapitel en del av det som redan är
utarbetat. Eftersom avhandlingen riktar in sig på Borgå stifts församlingsanställda har
jag fokuserat på de handlingsprogram och riktlinjer som finns inom Borgå stift, men
nämner i slutet av kapitlet i korthet något om Evangelisk-lutherska kyrkans
styrdokument En trygg församling.

5.1.1

Handlingsprogram 2019 för förebyggande och bemötande av sexuella
trakasserier och övergrepp

Borgå stift har utarbetat dokumentet Handlingsprogram 2019 för förebyggande och
bemötande av sexuella trakasserier och övergrepp. I dokumentets inledning står det
att det inom kyrkans liv och verksamhet bör finnas respekt för livet och för människans
47

värde och självbestämmande över sin kropp.94 I samband med att det under hösten
2017 aktualiserades många frågor kring övergrepp, som i sin tur ledde till den s.k.
meetoo-rörelsen, var det många – främst kvinnor – som vågade stiga fram och berätta
om olika lags sexuella övergrepp även inom kyrkan. Det här gjorde att Borgå stifts
dåvarande biskop Björn Vikström gav referensgruppen för personalvård i Borgå stift
uppgiften att komplettera det tidigare handlingsprogrammet som antagits 2014. I det
tidigare handlingsprogrammet hade man främst haft fokus på att skydda barn och unga
mot övergrepp. Nu ville man även utveckla materialet kring övergreppsfrågorna att
gälla även vuxna. Även om handlingsprogrammet främst är inriktat på trakasserier,
finns här en mångfacetterad definition på kyrkans syn på människans värde, vilket
kommer i uttryck genom ett antal artiklar författade av referensgruppen.
Handlingsprogrammet riktar inte specifikt in sig på hur man inom medarbetarskaran
ska bemöta varandra, utan tar allmänt upp hur man inom kyrkan bör bemöta andra
människor. Referensgruppen bestod av kyrkoherde Helen Liljeström samt Maria Sten
och Fredrik Kass, båda sakkunniga vid kyrkostyrelsen. De vill i sina artiklar framför
allt lyfta fram tre huvudrubriker: människosyn, självkänsla och makt. Helen Liljeström
skriver om kristen människosyn och hur man förhåller sig till varandra bl.a. genom
den människosyn man har. Hon beskriver kristen människosyn på följande sätt.
Kristen människosyn bygger på tron på Skaparen som står bakom
allt liv och som har gett människan livets gåva. Livet, skapat av Gud,
bär i sig en helighet som bör skyddas och värnas.95
Hon lyfter fram att sexuellt övergrepp är skadligt och orätt, och bör därför behandlas
som ett brott och anmälas till myndigheter. Hon skriver vidare att kyrkans uppgift är
att skydda den utsatta, och att det därför inte är rätt att tiga om sexuella övergrepp
oberoende om det gäller vuxna eller barn. Liljeström sammanfattar den kristna
människosynen genom att förankra den i bibeln. Hon skriver att man kan sammanfatta
etiken i Den gyllene regeln, vilken jag har citerat i början av kapitel 5, samt i det dubbla
kärleksbudet:

94
95

Liljeström i Borgå stift: Handllingsprogram 2019 (läst 27.8 2020).
Liljeström i Borgå stift: Handlingsprogram 2019 (läst 27.8 2020).

48

Du skall älska Herren, din Gud, med hela ditt hjärta och med hela
din själ och med hela ditt förstånd. Detta är det största och första
budet. Sedan kommer ett av samma slag: Du skall älska din nästa
som dig själv. (Matt. 22:37-40).
Liljeström utvecklar vidare den kristna människosynen med att om man som kristen
ser Gud som skapare av allt liv, så bör man också se sin medmänniska som en varelse
skapad av Gud, och därigenom en varelse med det värde och den helighet som Gud
har lagt in i skapelsen. Den här synen på människan borde då påverka den kristnes sätt
att möta andra, även som medarbetare. För att ytterligare citera Liljeström:
Bruk av våld, missbruk av makt, utövande av handlingar som sker
mot någon annan människa mot hennes vilja, bristande respekt för
medmänniskans integritet, kropp och självbestämmande är ett brott
mot Guds skapelse och skapelsens helighet.
Det här citatet beskriver långt hur man också som medarbetare bör behandla varandra.
Maria Sten skriver om att ha en sund självbild. Hon skriver att Bibelns bild av
människan i 1 Mos. 1:27 är att hon är skapad till något underbart, skapad till Guds
avbild, men att människan blir påverkad av omgivningen och livsförhållanden samt
relationer, vilket kan ge människan en nedvärderande självbild. Sten menar att om
människan inte får sitt behov av att bli älskad och bekräftad uppfylld, känner hon sig
osedd och förbisedd. Hon skriver att det känslomässiga klimatet i hemmet påverkar
människans självbild. Kyrkan har enligt henne en viktig uppgift i att se alla och visa
respekt för alla, samt bekräfta att alla har samma värde, och att en kristen människosyn
ska vara grunden för hur kyrkan bemöter människor.96
I handlingsprogrammet tas även problem med maktrelaterat ledarskap upp. I sin artikel
#metoo, makt och ledarskap skriver Fredrik Kass bl.a. om hur många människor,
främst kvinnor, blivit utsatta för sexuella trakasserier av män som befann sig i
ledarposition, d.v.s. i en maktposition. Han nämner viss forskning tyder på att det ofta
är en vilja att dominera och utöva makt om kan ligga som motiv bakom en förövares
sexuella övergrepp och att en del människor väljer yrken som ger dem möjlighet att
vara dominanta. Därför är det för ledare att ständigt reflektera kring vad deras uppdrag
och deras position kan medföra gentemot andra. Kass använder begreppet tillitsmakt

96

Sten i Borgå stift: Handlingsprogram 2019 (läst 27.8 2020).

49

för att förklara fenomenet att en person kan få makt och inflytande över en eller flera
människor p.g.a. den tillit som hens position eller roll medför. När det gäller kyrkliga
ledare kan man utge sig för att ha fått sin auktoritet av Gud. Här, poängterar Kass,
används det mandatet på fel sätt. Han vill samtidigt påpeka att begreppet makt inte
behöver vara negativt. Han uttrycker det som att det även kan ”fungera som en
drivkraft att göra något gott för en annan människa eller för hela samhällen”.97 Kass
menar att om en ledare känner sig trygg eller inte i sin position, inverkar på hurdant
ledarskap hen utövar. Han skriver att om ledarskapspositionen är otydlig eller om
ledaren saknar egenskaperna för gott ledarskap kan det leda till att hen börjar
kompensera för sina brister med härskartekniker, maktmissbruk och övergrepp.
I handlingsprogrammet 2019 finns ett program som är avsett att i första hand användas
när den om upplever sig ha blivit utsatt för övergrepp är en anställd eller en frivillig
ledare i församlingen. Här har man listat förmannens uppgift efter att de akuta
åtgärderna har vidtagits, d.v.s. när kontakt till polismyndigheten, stiftets
kontaktpersoner eller församlingens kyrkoherde redan har tagits:
•
•
•
•

•
•

se till att förövaren fråntas sina arbetsuppgifter
se till att den utsatta får professionell hjälp i form av samtal och
själavård
stöd dem som på olika sätt berörs av det skedda med samtal och
handledning
avväg när och hur församlingen skall informera media om att
sexuella övergrepp förekommit inom ramen för församlingens
verksamhet. Den som ansvarar för kontakten till media bör vara
saklig och säga endast det som man har belägg för.
Kommunikationen utåt och inåt följer i regel principerna för
församlingens kriskommunikation
ge saklig och nödvändig information till anhöriga, biskopen,
medarbetare och förtroendevalda
i samråd med biskop avgöra om åtgärder bör vidtas också i de
fall där polisutredning inte blir aktuell

Här finns tydliga direktiv på hur man bör gå till väga när någon har blivit utsatt för
övergrepp. Många gånger kan det vara frågan om andra typer av osakligt bemötande
av en person som utövar maktmissbruk, men en del av de här direktiven fungerar även
i sådana sammanhang.

97

Kass i Borgå stift: Handlingsprogram 2019 (läst 27.8 2020).

50

5.1.2

Stöd i arbetet

På Borgå stifts hemsida finns en länk på startsidan som heter Stöd i arbetet.98 Under
den länken finns en rad med underrubriker som handlar om just personalvård,
arbetshandledning, utveckling av arbetslag, arbetshälsa, osakligt bemötande,
trakasserier m.m. När det gäller Borgå stift, försiggår personalvård både i församlingar
och samfälligheter, samt i prosterierna och domkapitlet. Här ingår såväl
arbetsmiljöarbete, handledning, konflikthantering som arbetslagsutveckling. Även
rehabilitering, mentorskap och biskopsvisitationer hör till personalvårdens område.
Inom kategorin arbetshandledning finns det både arbetshandledning för kyrkoherdar
och ledande tjänstemän, samt arbetshandledning för kyrkligt anställda. Inom
chefshandledningen vill man ge verktyg och färdigheter till att leda och förstå
organisationer. Man vill även hjälpa dem till att klara av att leda förändringsarbete och
främja god personalförvaltning. När det gäller nyanställda kyrkoherdar, har man som
ett led i att utveckla och stärka deras ledarskap, utvecklat ett mentorskapsprogram.
Nyback berättade i intervjun att mentorsprogrammet innebär att varje ny kyrkoherde
får en egen mentor efter att hen har hunnit installeras. Efter installationen sätter
domkapitlet igång mentorsprogrammet och efter uppgjort kontrakt träffas den
nyblivna kyrkoherden och mentorn ca en gång per månad i ett års tid. Efter
genomgånget mentorsprogram utvärderas tiden tillsammans. Genom att ha en lite äldre
mentor med erfarenhet, kan den nyblivna kyrkoherden få konkret hjälp med t.ex.
identitetssökande, personalfrågor och styrdokument. Det här hoppas man ska bidra till
fler verktyg i sitt ledarskap för den nya kyrkoherden.
Handledning av övriga kyrkligt anställda sker delvis individuellt och delvis i grupp
under ledning av behöriga arbetshandledare. Där samtalar man och reflekterar över
frågor som berör såväl yrkesroll som uppdrag, arbetsgemenskap och arbetssituation.
När det gäller arbetshandledning förklarar Nyback att det oftast är frågan om en längre
satsning vid utvecklandet av ett arbetslag. Oftast sträcker sig projektet över ett år, där
man avsätter vissa dagar till enbart arbetshandledning. Hon poängterar att kyrkoherden
ska vara nyckelperson i handledningen, inte någon utifrån. Enligt hennes erfarenheter
98

Borgå stift: Stöd i arbetet (läst 27.8 2020).

51

finns oftast lösningarna hos ledningen och personalen tillsammans. Samarbetet och
förståelsen mellan ledningen och medarbetarna är av största vikt, eftersom alla ska
inspireras och vilja arbeta för en gemensam fungerande struktur och verksamhet
Nyback lyfter även fram den relativt nya satsningen inom domkapitlet, som innebär
att man systematiskt arbetar för att få organisationskonsulter till stiftet.
Organisationskonsulterna utbildas till att kunna jobba med organisationer, förstå hur
de fungerar, hur konflikter uppstår samt hur ledare och övriga anställda fungerar i en
organisation. De tränas i sin utbildning till att kunna utveckla organisationer i positiv
riktning. Dessa konsulter kan även gå in i strukturförändringar samt göra insatser för
att skapa bra arbetsplatser i kyrkan.
På sin webbsida ger Borgå stift även direktiv för hur man kan gå tillväga vid osakligt
bemötande, trakasserier och sexuella trakasserier på arbetsplatsen. Man ger
anvisningar om vad arbetsgivaren kan göra för att ingripa i sådana situationer.
Arbetsgivaren kan ge den skyldige en anmärkning, ge hen en varning, omorganisera
arbetsuppgifter eller arbetslokaler samt i allvarliga fall säga upp den skyldige eller
häva hens tjänste- eller avtalsförhållande. Här poängterar man också att osakligt
bemötande och trakasserier många gånger kan bli en följd av dålig arbetsorganisering,
oklar ansvarsfördelning, brister i ledarskapet eller ett icke fungerande samarbete. Även
här, betonar man på Borgå stifts webbsidor, ska arbetsgivaren ingripa vid behov. Men
man lyfter även fram arbetstagarens eget ansvar genom att hänvisa till
arbetarskyddslagen. Man vill poängtera följande:
Det är vars och ens skyldighet att undvika ett beteende som kan
upplevas som osakligt bemötande eller trakasserier. Dessutom ska
den vars beteende upplevs som osakligt bemötande eller trakasserier
förändra sitt agerande.99

99

Borgå stift: Stöd i arbetet (läst 27.8 2020).

52

När det gäller hur man går tillväga vid upplevelse av att ha blivit osakligt bemött eller
trakasserad på arbetsplatsen ger Borgå stift följande direktiv:
•
•
•

•

Gör klart för personen att du upplever beteendet som osakligt och
inte kan acceptera sådant agerande.
Beskriv konkret vilket slags beteende du upplevt som osakligt.
Be personen sluta med trakasserierna eller förändra sitt agerande.
Anmäl trakasserierna till arbetsgivaren. Du kan berätta om dem
muntligt eller skriftligt. Du kan be en arbetskamrat,
arbetarskyddsfullmäktigen eller förtroendemannen om hjälp och
ni kan tillsammans anmäla trakasserierna till arbetsgivaren. Vid
behov får du också hjälp från företagshälsovården.
Med tanke på den fortsatta behandlingen av ärendet är det viktigt
att anteckna när trakasserierna förekommit, hur ofta de
upprepats, vem som varit närvarande och hur du själv agerat. Det
är också bra att spara eventuella osakliga eller sårande
meddelanden.100

Direktiven är konkreta och klara, vilket är viktigt vid situationer där man som utsatt
behöver tydlig ledning.
Inom kategorin arbetshälsa tar man på Borgå stifts webbsidor upp företagshälsans
tjänster, arbetsmiljöfrämjande åtgärder och förebyggande av trakasserier. Inom den
hälsobefrämjande

verksamheten

ordnas

även

s.k.

Tyhy-verksamhet

inom

församlingen eller samfälligheten. Tyhy är en förkortning av ordet Työhyvinvointi,
vilket betyder Hälsobefrämjande på arbetsplatsen. Inom Tyhy-verksamheten erbjuds
förebyggande aktiviteter och förmåner till de anställda. Det bjuds även på olika
möjligheter till rekreation, förbättrande av konditionen o.s.v. Hit hör åtgärder för att
upprätthålla arbetsförmågan t.ex. genom att se över arbetsmetoder, arbetsmiljön,
arbetsplatsens kultur, tidsarrangemang m.m. På Borgå stifts webbsidor lyfter man fram
att kyrkligt anställda årligen erbjuds svenskspråkig yrkesrelaterad rehabilitering på
Härmä Rehab.101

100
101

Borgå stift: Stöd i arbetet (läst 27.8 2020).
Borgå stift: Stöd i arbetet (läst 27.8 2020).

53

5.1.3

Riktlinjer utgående från kyrkans dokument

Inom Evangelisk-lutherska kyrkan i Finland har kyrkostyrelsen utvecklat ett
säkerhetsdokument, En trygg församling (2018). Säkerhetsdokumentet är utarbetat för
att utveckla och förbättra säkerheten i veckoverksamheten och på församlingarnas
utfärder och läger. Dokumentet riktar sig både till anställda och personer inom
förvaltningen. Det handlar alltså inte specifikt om kyrkligt anställdas psykosociala
trygghet, men det innefattar hela kyrkan, hela församlingen, och alltså då också de
anställda. I dokumentet lyfter man fram följande:
När man diskuterar trygghet i församlingen måste man till exempel
fundera över hur vi skapar atmosfären, hur vi möter människor och
hur vi sörjer för att mobbning, diskriminering eller sexuellt trakasseri
på någon nivå inte börjar gro i församlingen.102
Här poängterar man strävan efter att minska osakligt bemötande i församlingen. Man
betonar vikten av att människans värde respekteras oberoende av hennes bakgrund och
livsåskådning och att man inom församlingen beaktar människan som en fysisk,
psykisk, social och andlig helhet. Dokumentet belyser även mobbning på
arbetsplatsen, och att det är viktigt att omedelbart ingripa vid förekomsten av sådant
genom att till exempel kontakta den verksamhetsansvariga eller chefen. För att
tydliggöra detta följer här ett utdrag ur dokumentet:
Det är chefens uppgift och arbetsgivarens ansvar att hantera
mobbning. Om den som mobbar är chef hör ärendet till dennes chef.
Den som blivit utsatt för mobbning ska upplysa gärningsmannen om
att han eller hon inte godkänner dennes beteende. Om mobbaren är
chef kan fallet meddelas direkt till personens chef. Alla anställda är
dock skyldiga att göra anmälan om de upptäcker att någon på
arbetsplatsen blir osakligt bemött. Ur uppföljningens och
övervakningens synvinkel hör arbetsplatsmobbning också till
arbetarskyddsfullmäktigen och företagshälsovården. Arbetarskyddsfullmäktige och företagshälsovården ger information och
anvisningar och kan vid behov hjälpa vid behandlingen av osakligt
bemötande. Den anställda kan alltid be arbetarskyddsfullmäktigen,
den förtroendevalde eller någon annan stödperson att komma med
när osakligt bemötande av vilket slag som helst behandlas.103

102
103

Trygg församling 2018, 35.
Trygg församling 2018, 42-43.

54

På kyrkans arbetsmarknadsverk finns utarbetade instruktioner för församlingen som
arbetsgivare. Instruktionen heter Främjande av ett gott bemötande på arbetsplatsen
och innehåller en rekommendation om åtgärder för att förebygga osakligt bemötande
och trakasserier. Websidan innehåller länkar till material och anvisningar gällande
osakligt bemötande och trakasserier, bl.a. till arbetarskyddsförvaltningens webbtjänst,
som inleder sin webbsida kring osakligt bemötande på följande sätt:
Trakasserier eller annat osakligt bemötande på arbetsplatsen kan
äventyra arbetstagarnas hälsa. Arbetsgivaren är skyldig att ingripa i
trakasserier på arbetsplatsen efter att de blivit kända.104
I dokumentet En kyrka med ökade olikheter - Evangelisk-lutherska kyrkan i Finland
åren 2012–2015: En översikt över kyrkans arbete, poängterar författarna att det har
blivit allt viktigare att de anställda kan arbeta mångfacetterat och behärska konsten
att samarbeta med olika människor och yrkesgrupper. För att citera författarna:
Anställda måste möta andra och vara beredda till samverkan både
med andra professionella och med församlingsmedlemmar.105
Det här visar på att det är av största vikt att församlingarna och deras ledare väljer att
prioritera personalvård, utvecklingssamtal, grupphandledningar o.dyl. för att få en så
bra grund som möjligt till gott samarbete och respektfulla människomöten.

5.2 Informanternas tankar kring hur man kunde stöda det psykosociala
måendet
5.2.1

Lättillgänglig information

När det gäller faktorer som kan stärka den psykosociala arbetsmiljöln framstår
lättillgänglig information som en önskvärd resurs bland de anställda.106 Informant
FA37 skriver:

104

Arbetarskyddsförvaltningen (läst 20.11 2020).
Haapiainen & al. En kyrka med ökade olikheter 2017, 44.
106
FA28, FA37, FA73.
105

55

Jag tycker att läget i allmänhet är bra när det gäller information och
instruktioner kring dessa, men det är en annan sak om folk vet att det
finns.
I enkäten nämns både information som borde ges till nyanställda i samband med att de
börjar jobba på sin nya arbetsplats, samt information om hur man går till väga vid
osakligt bemötande. Ett förslag är att man vid introducering av nyanställda kunde ta
mera hjälp av de som arbetat längre på arbetsplatsen.107 Förslaget innebär att man t.ex.
kunde ha en lista som de redan inkörda arbetstagarna kan gå igenom med de
nyanställda. Man lyfter även fram vikten av att tänka igenom vilka outtalade regler
som kan finnas på just den arbetsplatsen i just det teamet.108 Sådant kan annars vara
svårt för den nyanställda att snappa upp och få grepp om.
Det anses viktigt att ha klara strukturer och ansvarsfördelningar inom teamet, samt
tydliga befattningsbeskrivningar och klargöranden av vem som har vilka befogenheter.
Även lättillgänglig information och modeller för hur man i ett tidigt skede tar sig an
små problem, samt hur man tar tag i situationer som gått för långt anser hen vara
viktiga.109 Nyback lyfter också fram vikten av att ha lättillgänglig information för de
anställda.

5.2.2

Personalvård

Som redan konstaterats har man i enkäten betonat både regelbundna utvecklingssamtal
och regelbunden arbetshandledning. Enligt de anställda borde arbetshandledningen
hållas i ett tidigt skede och erbjudas medvetet åt varje anställd. Varje medarbetare bör
känna till att man har rätt till arbetshandledning. Man uttrycker en önskan om att alla
skulle uppmuntras till att åtminstone en gång under sin tid i arbetslivet delta i en
arbetshandledningsprocess på 40 timmar, vilken finns att tillgå inom kyrkan. Man ser
också gärna att man i arbetet skulle uppmuntras till att ha en personlig själavårdare
eller andlig vägledare.110

107

FA9.
FA36.
109
FA73.
110
FA36.
108

56

I enkäten efterlyses även regelbunden grupphandledning oberoende av om man ännu
har stora problem inom teamet eller inte. Man framhåller att det är viktigt att lägga upp
gemensamma mål samt fundera kring hur man når dit och vad man gör om man inte
når dit. Som nämnts i kapitel 5.2.1, anser också Nyback att det skulle vara viktigt att
ta tillvara kyrkans arbetshandledare och att satsa mer tid speciellt på arbetshandledning
i grupp. En grupps styrka är att man kan bolla problem och spegla sina tankar och
åsikter mot varandra för att nå gemensamma mål och strukturer. Både Nyback och de
anställda poängterar att kyrkan har bra utbildade arbetshandledare, vilket man bör ta
tillvara. Man poängterar även vikten av att prata om vilka förväntningar man har på
sina uppgifter, på chefen och på varandra. Det är viktigt att sträva efter bättre
arbetsklimat och mera samarbete, samt att öva sig i att lyssna på sina arbetskamrater.
Här lyfter man fram en önskan om mer arbetshandledning i grupp och
utvecklingssamtal minst två gånger per år, samt att man inte bör blanda in t.ex.
lönediskussioner i samband med utvecklingssamtalen, utan att de ska föras skilt.111
Man ser helst att utvecklingssamtalen följs upp noggrant bl.a. genom anteckningar.
Dessa utvecklingssamtal bör vara obligatoriska både från ledarens och medarbetarnas
sida.112 Man hoppas på att ledarna tar individuella samtal i rutin och faktiskt håller
dem, lyssnar på sin personal och prioriterar deras behov.
Det är önskvärt att församlingarna skulle satsa tid och pengar på att stärka
arbetsgemenskapen. Medarbetarna behöver känna varandra och lita på varandra för att
få en mera öppen kultur och trygg atmosfär.113 De anställda poängterar att det är viktigt
med vi-andan och att man inom kyrkans arbete får uppleva att man arbetar tillsammans
för ett gemensamt mål och för allas bästa. Man behöver lära sig att se resurserna hos
varandra istället för att leta efter fel.
I undersökningen poängteras även att man bör uppmuntra varandra och försöka förstå
varandra. För att öka förståelsen föreslår man att man ska försöka stärka gemenskapen
mellan olika sektorer och olika yrken inom kyrkan. Som tidigare påpekats är det viktigt
att satsa på tillfällen där man har möjlighets att träffas över sektorsgränserna för att få

111

FA27, FA48.
FA27, FA29.
113
FA11, FA36.
112

57

mera insikt i varandras arbete inom medarbetarskaran.114 Informant FA64 uttrycker
sig så här:
Men utifrån det jag sett, hört och förstått så skulle det behövas mera
insikt i varandras arbete inom medarbetarskaran. Det är superviktigt
att alla har en inblick i andra sektorers arbete, på det viset minskar
vi på mobbning, missförstånd, avundsjuka, konflikter m.m. Enligt
mig utgör alla sektorer lika viktigt och tungt arbete men på olika sätt!
När det gäller att hantera konflikter betonas vikten av att anlita sakkunnig hjälp. Hen
menar att det ibland krävs en utomstående person för att kunna se problemet ur en mer
objektiv synvinkel. Om man försöker lösa alla konflikter internt kan det lätt ske
orättvisor i konfliktlösningsprocessen.115 En viss problematik kan skönjas kring att de
som är i ledande ställning oftast verkar vara skyddade från att behöva ställas till svar
för osakligheter och dåligt ledarskap (se kapitel 4.2.2). Här önskar man en rättvis
behandling av alla oberoende av vilken yrkesstatus man innehar.

5.2.3

Öppenhet, respekt och samarbetsvilja

I enkäten belyser man vikten av att behandla och bemöta varandra respektfullt, och
man lyfter åter fram Den gyllene regeln. I det här avseendet handlar det om att alla
anställda borde ta sitt ansvar och se till varandras bästa för att öka välmående i
församlingen.116 Här skiljer det sig säkert en hel del från team till team och församling
till församling, samt på den enskilda individens upplevelse av sin arbetsmiljö. När det
gäller ansvar, är det viktigt att alla anställda gör sitt yttersta för att följa anvisningar,
rekommendationer och planer som finns utarbetade inom kyrkan. Samtidigt
poängteras det att det är viktigt att de anställda inte är ”för känsliga”, d.v.s. att de inte
tar åt sig personligen av sådant om sägs för att utveckla och befrämja arbetet.117
Än en gång betonas vikten av att ta konflikter på allvar innan de eskalerar, och att man
inte ska hålla tyst om osakligt bemötande, utan att såväl medarbetare som ledare ska
våga lyfta fram det som är fel. Informant FA17 föreslår följande:
114

FA64, FA74.
FA8.
116
FA48, FA63.
117
FA11.
115

58

Genom att modigt tala och inte godkänna osakligt bemötande i ett
tidigt skede, kunde en stor del av problemen undgås. Detta kräver
naturligtvis att förmännen med kyrkoherdarna i spetsen är medvetna,
utbildade och har verktyg för att hantera situationerna. Att ha en
förebyggande plan, räddar inte situationerna om inte någon förman
"vågar" ta tag i saken.
Ett par anställda använder uttrycket ”att lyfta katten på bordet”, och vill med det
poängtera vikten av att våga ta till tals osakligt bemötande och andra oenigheter.118
Det är viktigt att det på arbetsplatsen är sådan atmosfär att man vågar berätta när något
inte känns bra, och att man då får uppleva att man blir hörd och trodd.119 En del av de
anställda tror att om medarbetarna tar större ansvar för att ta del av och följa kyrkans
planer och styrdokument skulle ingripandet vid felaktigt behandling av en medarbetare
bli mera ”legitimt” och det skulle bli lättare att agera. Som tips ges att man kan göra
egna trivselregler på arbetsplatsen för att stöda gott medarbetarskap samt aktualisera
frågan hur vi bemöter varandra.120 Med hänvisning till kapitel 4.1 kan man här nämna
den felaktiga ”snällheten” och betona att man inte bör släta över osakligt bemötande.
Vikten av att kunna samarbeta och lyssna på varandra i medarbetarskaran betonas i
enkäten.121 Här är Nyback inne på samma linje. Hon framhåller att öppenhet i
kommunikationen är mycket viktig för det psykosociala välmåendet. Det behöver
finnas både en öppenhet medarbetarna emellan samt mellan ledaren och medarbetarna.
Även öppenhet mellan de anställda och förtroendevalda är viktig, eftersom man ska
arbeta för en gemensam sak.

5.2.4

Ledarskap och utbildning i konflikthantering

Som redan konstaterats i avhandlingen, har ledarskapet stor betydelse för välmående
på arbetsplatsen.122 Bland de anställda efterlyses tydligare och stabilare ledarskap.
Man menar att bristande ledarskap och oförmåga att hantera osakligt bemötande bland
medarbetarna är två faktorer som starkt inverkar på välmående. Man ser gärna att
förmännen inte är konflikträdda, utan att de vågar ta tag i saker även om det kan kännas

118

FA31, FA82.
FA29.
120
FA11.
121
FA29, FA72, FA78.
122
Se bl.a. kapitel 4.1 och 4.2.2.
119

59

obekvämt för dem.123 Förmännen bör enligt de anställda se till att olika planer och
riktlinjer följs inom arbetsteamet, samt att det är alla medarbetares ansvar att följa
planer och riktlinjer.124 Man lyfter även fram vikten av att ledaren skulle sträva till att
bidra till förstärkandet av medarbetarnas självtroende, genom att bl.a. ge dem
möjlighet att delta i kurser samt ha möjlighet att upprätthålla kontakt med andra
arbetare både inom egen församling och med andra församlingar. Därför önskas mer
ledarskapsutbildning bland ledarna, där man skulle sätta vikten på kommunikation och
konflikthantering i stället för att sätta för stor vikt vid enbart det administrativa. 125 I
enkäten föreslås att det efter ledarskapsutbildningen skulle ges direkt fortbildning
inom konflikthantering för alla ledare och förmän. Det påpekas att ”formell kompetens
och att ha ledarskapskunskaper är två helt olika saker”.126 Här verkar man syfta på att
det inte bara räcker med att ha intyg som bestyrker att man har formell behörighet till
att vara t.ex. kyrkoherde, utan att det även krävs att man verkligen behärskar
ledarskapsmetoder och hur man bemöter människor i egenskap av ledare. Ytterligare
en tanke är att man inom alla yrkeskårer i församlingarna borde lära sig mera om
konflikthantering i sina grundläggande utbildningar.127
Även behovet av en ledares förmåga att hålla sig neutral och opartisk lyfts fram i
undersökningen.128 Här kommer känslan av att bli orättvist behandlad fram, vilket
även behandlas i kapitel 5.2.6. Det är inte alltid riskfritt att ta upp konflikter med
förmannen och man menar att man som anställd är beroende av ledarens gillande,
vilket leder till att man väljer sina strider.129 Informant FA47 ställer frågan: ”Varför är
kyrkan en skyddad verkstad där kritik och oliktänkare tystas ner?” Det här visar på att
det bland en del medarbetare finns en rädsla för vad man kan och inte kan säga åt
ledaren. Det här är också en viktig sak att ta upp under ledarskapsutbildningarna. Det
här handlar också ganska långt om ledarens egna personliga utveckling och utveckling
av förmågan att hantera medarbetarnas ifrågasättande och kritik, för att kunna vända
det till något positivt. Både som ledare och medarbetare bör man kunna ta kritik och

123

FA17.
FA11, FA77.
125
FA77.
126
FA21.
127
FA43.
128
FA33, FA54, FA73.
129
FA69.
124

60

oliktänkande från varandra för att arbetet och arbetsgemenskapen ska kunna
utvecklas.130 Det här är också en viktig sak att behandla inom arbetshandledningen.
Nyback lyfter fram att ledarskapet är utvecklande där man jobbar för att man
gemensamt ställer upp mål och utvärderar resultatet samt satsar på ett värdestyrt team.
När det gäller ledarnas kompetens och utveckling kan här nämnas det mentorskap som
Nyback lyfter fram. Det ettåriga mentorskapet som de nyanställda kyrkoherdarna får
ta del av, ger dem en möjlighet att snabbare växa in i den ledande rollen, både när det
gäller personalfrågor och förvaltningsfrågor. Nyback tar som exempel hur viktigt det
är att kyrkoherden försöker hålla medarbetarsamlingarna på ett optimalt sätt. Hon
menar att det även här är viktigt med struktur och att det bör skötas på ett professionellt
sätt med protokollföring och klara linjer.

5.2.5

Vikten av stiftets stöd till både förmän och övriga anställda

Undersökningen synliggör problematiken kring otillräckliga resurser för att hinna
stöda de som befinner sig i ledarskapspositioner i församlingarna. Mer tid borde
avsättas till att stärka arbetsgemenskapen och en annan reflekterar över att det verkar
som att det inte finns tillräckligt med tid och resurser för stiftet att stöda församlingarna
ledare i den omfattning som skulle behövas. Man önskar även en bättre strukturering
vid sammanslagningar, vilket skulle hjälpa till att dela resurserna mera rättvist inom
hela den nya församlingen. Som det är nu anser hen att resurserna fördelas på ett
ojämlikt sätt till fördel för de större ursprungsförsamlingarna.131
Även i detta kapitel vill jag ta upp problematiken som framkommer i enkäten gällande
vad kyrkan har för verktyg till att hantera situationer där det är den kyrkliga ledaren
som har betett sig olämpligt. Som redan nämnts i kapitel 3.2.2 verkar det enligt de
anställda som att präster – speciellt de i ledande ställning – sitter säkert även om de
beter sig osakligt. De beskriver det som att kyrkan då fungerar som ”skyddad
arbetsplats”. Informant FA11 nämner dokumentet En trygg församling, som behandlar
även osakligheter från förtroendevalda eller andra samarbetspartners (vilket jag väljer
130
131

FA11, FA36, FA47.
FA21, FA33.

61

att inte nämna desto mera i denna avhandling). Dokumentet En trygg församling har
även presenterats i kapitel 5.1. Som tidigare nämnts, så erfar en del anställda att de
planer och styrdokument som finns inom kyrkan inte riktigt används så effektivt som
de borde. Uttrycket ”lyfta katten på bordet” syftar här på följderna av osakligt
bemötande och man menar att det är oerhört viktigt att förövarna får stå till svars för
sina handlingar och att det är onödigt med kyrkans olika planer, dokument och
blanketter om ingen ändå tar tag i saken, utan allt rinner ut i sanden. Här efterlyses
alltså en tydligare linje från kyrkans/förmännens sida att följa de riktlinjer som finns,
även om det blir ”obekvämt”. I enkäten förekommer flera exempel på att man som
anställd erfar att ingen förändring har skett när man påtalat det osakliga bemötandet.
På frågan om vad som gjordes för att reda ut det osakliga bemötandet i informant
FA65:s situation, svarar hen såhär:
I vissa fall inget, i några fall diskussion med berörda. Jag har en gång
bytt arbetsplats då närmaste förmannen var problemet. I många fall
säger ledningen att "hen är nu bara sån" och allt har fortsatt som
förut.
Ett exempel på hur situationen har behandlats kommer fram i informant FA33:s
berättelse:
Jag har försökt prata om hur det känns vid arbetshälsovården flera
gånger, en gång ledde det till ett trepartssamtal med chefen men det
ledde ingenstans, inget blev bättre.
I ovan citerade berättelse kan man skönja en uppgivenhet och frustration över att
problemet inte tas på allvar, och att ingen verkar på allvar försöka åtgärda problemen.
Men i enkäten finns även exempel på hur man på ett konstruktivt sätt har kunnat hjälpa
den utsatta. Till exempel framkommer det att någon anställd har fått stöd genom
interna samtal med de inblandade samt genom värdefullt stöd från domkapitlet och
arbetsplatshälsovården. Någon annan har också blivit hjälpt av arbetshandledning
inom teamet och en tredje fick hjälp genom arbetslagsutveckling tillsammans med
domkapitlets arbetshandledare. 132 Följande åtgärder hjälpte FA73:
Arbetsplatshälsovårdens psykolog träffade alla inblandade för
enskilda samtal, därefter för ett gruppsamtal med de inblandade.

132

FA7, FA35, FA70.

62

Här ser vi exempel på när personalvården och arbetarskyddet har fungerat som sig bör,
och där de anställda har fått uppleva att det går att göra skillnad för att få en mera
psykosocialt välmående arbetsmiljö. För de anställda är det viktigt att kunna känna sig
trygg i sin arbetsmiljö, att medarbetarna känner varandra och att atmosfären känns
öppen och trygg.
Nyback lyfter fram biskopsvisitationerna som ett ytterst viktigt arbetsredskap när det
gäller att stöda, inspirera och pejla in hur de anställda mår. I samband med
biskopsvisitationerna träffar domkapitlets personal hela församlingens personal både
enskilt och i grupp, vilket ger dem möjlighet att se och höra hur de anställda upplever
sin arbetssituation. Biskopsvisitationen utgör på så vis en viktig del i det förebyggande
arbetet gällande den psykosociala arbetsmiljön. Här har man från domkapitlets sida
möjlighet att få en bra bild av arbetslaget, den psykosociala miljön och arbetsplatsen
samt upptäcka om något avviker inom en församling. Om det exempelvis är ovanligt
mycket sjukskrivningar som verkar beror på psykosocial utmattning eller om man från
församlingen informerar om konflikter eller andra psykosociala problem har
domkapitlet möjlighet att agera konsulterande samt möjliggöra och skapa plattformar.
Ibland kan de också komma in med medling. Hon påpekar att det ju handlar om
personer, relationer och kommunikation. Hon konstaterar samtidigt att det ibland
faktiskt är så illa att man helt enkelt måste fly. Nyback citerar Margareta Melin och
säger: ”Ibland måste man fly för livets skull”. Hon förklarar det som att ibland ska man
inte ens försöka, utan man måste låt självbevarelsen driva en till flykt, och poängterar
att det i det sammanhanget aldrig är frågan om ett misslyckande.

5.2.6

Jämställdhet

I enkäten betonas vikten av jämlik fördelning som en förbättringsfaktor med tanke på
välmående.133 Man önskar bl.a. en jämlikare behandling angående befattning, kön,
ålder, yrke och arbetsuppgifter. Informant FA71 efterlyser ”jämlik behandling av alla
i alla situationer”.

133

FA21, FA33, FA54, FA71.

63

Som tidigare nämnts, lyfts problematiken kring kyrkans hierarkiska struktur fram, och
man menar att det finns en viss rangordning bland anställda.134 Det här hoppas man att
ska kunna motarbetas. I en del församlingar görs också skillnad mellan kyrkligt
utbildad personal och övrig personal, och man efterlyser en tydligare jämlik
behandling mellan alla yrkesgrupper, där alla får uppleva att de behandlas som lika
viktiga och värdefulla, med samma rättigheter och skyldigheter.135 Nyback framhåller
också att det är viktigt att inom arbetslaget diskutera frågor kring hur man ska jobba.
Man behöver tänka igenom om man ska jobba sektorsvis eller överskridande, samt
försöka hitta en balans som kan hjälpa till att minska den psykosociala belastningen.
Hon påpekar att strukturer är viktiga och att de skapar möjligheter att kommunicera.
Även när det gäller att få en mera jämställd arbetsplats inom kyrkan, är det viktigt med
en öppenhet, där man kan lyfta upp de här frågorna på bordet.

5.3 Analys av teori och praxis
Författarna Östberg och Eriksson diskuterar betydelsen av att känna sig trygg som
arbetstagare. De menar att det framför allt är tre faktorer som är av stor vikt för att
minska på stressen på en arbetsplats. Dessa tre faktorer är krav, kontroll och stöd. De
förklarar att det är viktigt med tydliga arbetsuppgifter, samt utrymme för den anställda
att själv kunna påverka arbetstakten och arbetssättet. De poängterar nödviändigheten
av kontinuerligt stöd för att som arbetstagare kunna utvecklas och känna trygghet.136 I
min undersökning kan man också se att de här faktorerna har stor betydelse för de
anställda. Genom deras berättelser ser man hur viktigt det är med klara strukturer och
arbetsbeskrivningar, god information och stöd från arbetsgivaren för att erfara god
psykosocial arbetsmiljö.
I en del enkätberättelser framkommer det att man vid osakligt bemötande eller
konflikter erfar att ledarskapet har tagit saken på allvar. Man har i vissa situationer fört
en del samtal eller genomgått trepartssamtal med arbetsplatshälsovårdens psykolog,
den utsatta och den som upplevts som förövare. En del har även fått tillgång till

FA64.
FA47.
136
Östberg & Eriksson 2009, 135-136.
134
135

64

arbetshandledning, vilket i vissa fall har hjälpt och i vissa inte. Men här kan man se att
även om situationen inte alltid har blivit helt åtgärdad, skapar ändå känslan av att ha
blivit lyssnad till och blivit tagen på allvar en viss trygghet och positivitet.
En del av de utsatta har inte anmält sin situation till ledarskapet eller någon annan, och
det framkommer inte i enkäten vad det beror på. Det kan möjligtvis bero på att de inte
vågat göra det, inte brytt sig om att göra det eller inte har fått information om hur de
kan gå till väga i en dylik situation Jag tänker att det kan vara vilken av dessa orsaker
som helst och ibland flera faktorer som inverkar på huruvida man som utsatt klarar av
att ta tag i saken. När det t.ex. gäller mobbning kan det många gånger vara så att den
utsatta till sist tror att det är hen själv som är orsaken till problemet. Som tidigare
nämnts är det också ofta så att den utsatta är i underläge i förhållande till den som
mobbar, vilket gör att hen får svårt att försvara sig.137 Det kan också vara så att den
utsatta är rädd för vilka följderna kan bli om man vänder sig till organisationen för att
få hjälp, speciellt om man inte litar på att organisationen är kapabel att hantera
mobbningen eller konflikten. Därför är här förutsättningen att organisationen fungerar
och är beredd att ta tag i saken och även begära professionell hjälp utifrån vid behov.138
När man fördjupar sig i de planer och strategier som Borgå stift och Evangelisklutherska kyrkan i Finland har, ser man att det långt finns välutvecklat och väl
genomtänkt material med goda tjänster som vill förebygga och stöda personalens
välmående. Min tolkning utgående från enkäten är att det är många anställda som inte
är medvetna om dessa tjänster och möjligheter, och jag ser här en möjlighet för
församlingarna att kunna förebygga och underhålla välmående bland de anställda
genom att satsa mer helhjärtat på sina anställdas välmående. En tydligare information
och framhållande av stödmöjligheter kunde vara på sin plats i många församlingar.
I kapitel 5.1.2 nämns mentorskap som något positivt, men som bara erbjuds åt blivande
kyrkoherdar. Mentorskapet organiseras av domkapitlet och pågår i ca ett års tid genom
att man ingår ett mentorsavtal. Jag tror att mentorskap skulle kunna vara något bra
även för övriga församlingsanställda, samt för kyrkoherdarna även senare under

137
138

Blomberg 2016, 32.
Blomberg 2016, 177.

65

arbetslivet. Att ha en mentor att tillgå skulle delvis kunna ersätta arbetshandledning
genom att bli en del av vardagen där den anställda har möjlighet att bolla sina tankar,
samt få en möjlighet att utvecklas och se med rätt perspektiv på sin yrkesroll och på
sin arbetsmiljö. Den här typen av mentorskap skulle möjligtvis kunna ordnas på
församlingsnivå.
I kapitel 3.1.3 återger jag Kauffmann & Kauffmanns forskning kring konflikter,
konflikthantering och bristen på sådan samt konfliktkonsekvenser, vilket passar in
även på det här kapitlet.
De menar att å ena sidan är långvariga personkonflikter skadliga, medan konflikter å
andra sidan även kan leda till lärande, prestationsförbättring, självutveckling samt
ökad kreativitet. Men det innebär att konflikterna bör tas tag i och hanteras på ett
konstruktivt sätt. Här kommer ledarens roll in i bilden. Ekvall menar att det är ytterst
betydelsefullt att en ledare tar tag i konflikter och försöker bidra till att den löses
konstruktivt. Kauffamann & Kauffmann betonar vikten av att erkänna och klarlägga
konflikter, och att ledaren tillsammans med medarbetarna bör försöka hitta nya sätt att
hantera konfliktsituationen istället för att förtiga eller förbise den. De betonar även att
det är av yttersta vikt att ledaren kan ta tag i konflikten och hantera den på rätt sätt så
att det inte gör mera skada än nytta. Därför är det ofta skäl att ta hjälp utifrån av tränade
konfliktförhandlare och vägledare, för att konflikthanteringen ska bli så konstruktiv
som möjligt.139 Som jag ser det, borde tröskeln till att vända sig till professionell hjälp
bli lägre i församlingarna. Även om församlingarna strävar till att jobba för en bättre
arbetsgemenskap och arbetsmiljö, skulle det säkert finnas utrymme och behov av
ytterligare åtgärder, såväl förebyggande som återupprättande. Mot bakgrunden av
enkätens berättelser är det rimligt att anta att är att församlingarna skulle vinna på att
satsa på mera arbetshandledning, föreläsningar och informationstillfällen som främjar
det psykosociala välmåendet hos de anställda. Även Nyback är inne på samma linje.
Hon framhåller vikten av att församlingarnas ledare skulle satsa på att avsätta tid för
sina medarbetare. Hon menar hon har god erfarenhet av att det faktiskt är möjligt att
hitta den nödvändiga tiden om man verkligen vill. En förändrad inställning hos de
anställda till att delta i dessa tillfällen skulle också behövas för att åstadkomma en
gemensam satsning för en bättre psykosocial arbetsmiljö.

139

Kauffmann & Kauffmann 2010, 310-311.

66

6 Diskussion
Men visheten från ovan är först och främst ren, dessutom fredlig,
mild, följsam, full av barmhärtighet och goda frukter, opartisk och
uppriktig. Rättfärdighetens frukt sås i frid och ges åt dem som skapar
frid. (Jak. 3:17-18)
I min studie har jag fått svar på mina frågor kring de anställdas psykosociala
välmående, faktorer som påverkar dem, vilka verktyg som redan finns samt vad som
enligt de anställda skulle kunna förbättras. Jag har undersökt det psykosociala måendet
hos anställda inom församlingarna i Borgå stift. Jag har fått ta del av de anställdas
berättelser om situationer som de upplevt har varit svåra. Undersökningen visar också
på att den psykosociala arbetsmiljön upplevs väldigt olika av olika människor inom
Borgå stift, vilket i sig har många förklaringar. Efter att först ha analyserat enkäten och
samlat de teoretiska förståelseramarna för min undersökning och sedan i ett ganska
sent skede intervjuat Nyback, kan jag konstatera att Nybacks erfarenheter långt
stämmer överens med de anställdas upplevelser och tankar av det psykosociala
måendet bland församlingarna i Borgå stift. Även när det gäller svagheter och styrkor
vid förebyggande och befrämjande av psykosocialt välmående kan konstateras att det
finns många likheter hos de anställdas och Nybacks reflektioner, vilka i sin tur
sammanfaller i mycket med forskning kring hithörande frågor. Utgående från min
analys kan man konstatera att trots att de flesta församlingsanställda ger uttryck för att
de vill arbeta för Guds rike och tjäna tillsammans för kyrkans syfte, är det inte alltid
så lätt när den mänskliga faktorn spelar in på olika sätt.
En dimension som har fått ganska lite utrymme i min avhandling är den andliga
dimensionen i det kyrkliga arbetet. I kap 4.1 nämner jag att teorier om att man inom
kyrkan anammar en kultur där man som kristen ska framstå som god, vilket kan leda
till att man handlar illa i det fördolda, samt att det finns en slags felaktig ”snällhet”
inom kyrkan, som gör att det lätt uppstår en ovilja att ta tag i konflikter och orättvisor
för att inte stöta sig med någon. Men förutom den aspekten på den andliga dimensionen
vill jag här även nämna den medvetenhet som kan finnas hos många anställda: Att Gud
är ständig närvarande i det andliga arbetet och i den anställdes arbete i kyrkan. Man
kan beskriva det som en tretvinnad tråd, som består av Gud-ledarskap(organisation
och yttre strukturer)-medarbetarskap. Den här tretvinnade tråden utgör en helhet som
67

bör fungera för att kyrkan ska fungera. Som troende tar många även den andliga
maktkampen i beaktande när det gäller problem som uppstår mellan de anställda. Man
räknar med att där man arbetar för Gud rike finns även den onda motståndarsidan i den
andliga världen, vilken strävar till att försöka förstöra och bryta ner det som kyrkan
arbetar för. Jag har av egen erfarenhet den uppfattningen att för många
församlingsanställda blir därför bönen ett viktigt och kraftfullt verktyg, vilket kan blir
en gemenskapsskapande faktor i arbetet för en bättre psykosocial arbetsmiljö. Den
andliga aspekten kan på så sätt också bidra till att de anställda och kyrkans medlemmar
är mera beredda att stå upp för varandra, verka för gemenskap och se varandras styrkor
i strävan efter att tillsammans tjäna Guds rike. I ljuset av den andlighet som man
arbetar med kunde man därför även praktisera andakter och bönestunder i gemenskap
anställda emellan.
I min undersökning har jag som sagt koncentrerat mig på de psykosociala kontexterna
utan att för den skull glömma att det även finns många andra faktorer som påverkar
måendet på en arbetsplats. Min bild är att det hos de flesta – både ledare och
medarbetare - ändå finns en vilja att förebygga och förbättra det psykosociala måendet
bland de församlingsanställda, men det krävs ytterligare satsningar för att nå ännu
längre. Framför allt krävs en prioritering av personalvården för att få till stånd
kännbara förbättringar. Många av de önskade åtgärderna kräver även större resurser i
tid och pengar, vilket gör att det i praktiken kan kännas utmanande att förverkliga dem.
En viktig utgångspunkt vid förbättrandet av den psykosociala arbetsmiljön är att satsa
på obligatoriska informationstillfällen och diskussionstillfällen, där de anställda får
möjlighet att bli införstådd och informerad om hur personalvården fungerar och ska
fungera, samt var man kan söka hjälp och stöd.
I studien har det inte nämnts så mycket om arbetarskyddets roll vid
personalvårdsfrågor, även om det borde ha en stor betydelse i dessa sammanhang. Det
väcker frågor kring hur pass synligt arbetarskyddet är i församlingarna, samt hur pass
väl de anställda känner till dess roll, funktion och ansvar i förhållande till deras fysiska
och psykiska välmående. Här kan man också fråga sig hur stor betydelse
befattningspositionerna hos medlemmarna i arbetarskyddsfullmäktige har för
arbetarskyddets påverkningsmöjligheter, t.ex. när det gäller osakligt bemötande från
en ledare/kyrkoherde, som står i ledande ställning till dem. Dessa frågor är relevanta
68

när det gäller befrämjandet av församlingsanställdas psykosociala välmående, och
kunde därför ligga som grund för vidare undersökningar.
När man ser till samspelet mellan de olika faktorernas inverkan på psykosocialt
välmående kan man konstatera att de anställdas och Nybacks tankar långt rör sig kring
samma delar. Struktur, kommunikation, grunduppgift, ledarskap och medarbetarskap
har varit de återkommande nämnarna genom hela avhandlingen. För att sammanfatta
det i en mening, kan man säga att A och O för en psykosocialt välmående arbetsmiljö
är en balans mellan tro och yttre riktlinjer, klara strukturer, klar ledning och en öppen
kultur där alla får känna sig lika värdefulla och viktiga. I enlighet med kyrkans
självförståelse om hur det är att vara en tjänande kyrka, är det viktigt att hitta
tillvägagångssätt som underlättar samarbetet och gemenskapskänslan bland anställda.
Det är viktigt att se varje församlingsanställd som lemmar i en och samma kropp, där
lemmarna inte är konkurrenter till varandra, utan där varje lem behövs för att stöda
varandra och få hela kyrkan att fungera. Varje anställds välmående är viktigt för att
helheten ska kunna fungera. Och framför allt behövs en god vilja att från alla håll jobba
för samma syfte, söka förståelse för varandra och ge utrymme för varandra.

69

Källor och litteratur
Källor
Kronoby

Annica Smeds arkiv
Enkätsvar FA 1–81 (16.3.2020–10.4.2020)
Intervju med Virva Nyback via Microsoft Teams 18.11.2020.

Litteratur
Bibeln
Svenska folkbibeln, reviderad upplaga 2015.
Björkstrand, Gustav
2008
Framtidens folkkyrka. Fontana media.
Blomberg, Stefan
2016
Mobbning på jobbet – uttryck och åtgärder. Lund: Studentlitteratur.
Kauffmann Geir & Kauffmann Astrid
2010
Psykologi i organisation och ledning. Lund: Studentlitteratur.
Keskitalo, Jukka & Haapiainen, Timo-Matti & Hukari, Ari & Kokkonen, Jarmo &
Kopperi, Kari & Kuusimäki, Kalle & Kähkönen, Päivi & Muurinen, Sampo &
Peltonen, Kai & Rehumäki, Pekka & Ruotsalainen Kari & Lohikoski, Lari & Saares,
Kimmo & Hiltunen, Pekka Y. & Häkkinen, Vesa & Jukko, Risto & Karttunen, Tomi &
Kääriäinen, Kimmo & Merikanto-Timonen, Susanna & Mäkelä, Ilkka & Ojell, Ari &
Träskbacka, Bror & Jormakka, Terhi

2017

En kyrka med ökade olikheter. Evangelisk-lutherska kyrkan i Finland
åren 2012-2015: En översikt över kyrkans arbete. Tammerfors: Kyrkans
forskningscentrals webbpublikationer 50.
https://evl.fi/documents/1327140/45386794/Kirkon+nelivuotiskertomu
s_I+osa_En+kyrka+med+okade+olikheter_50.pdf/9970e1d6-244b7d03-d52e-3e83abfe53cc

Kvale, Steinar & Brinkmann Svend
2014
Den kvalitativa forskningsintervjun. Lund: Studentlitteratur.
Kyrkolagen (KL)
https://www.finlex.fi/sv/laki/ajantasa/1993/19931054#O5L20P7
https://www.finlex.fi/sv/laki/ajantasa/1993/19931054#O1L2P2
Kykoordningen (KO)
https://www.finlex.fi/sv/laki/ajantasa/1993/19931055#V7

70

Lindgård, Mats
2003
Välbefinnande i arbetet inom Borgå stift. Enkätundersökning gällande
arbetssituationen för anställda i Borgå stifts församlingar år 2003.
Kyrkans forskningscentral, www-publikationer 4.
https://evl.fi/documents/1327140/45386794/Wwwjulkaisu+4+Lindg%C3%A5rd.pdf/739415bc-c786-56c6-b031c62ff8f06231
Palmu, Harri
2010
Työolot
forskningscentral

rakennusmuutosseurakunnissa.

Tammerfors:

Kyrkans

Palmu, Harri & Salomäki, Hanna & Ketola, Kimmo & Niemelä, Kati
2013
Utmanad kyrka. Evangelisk-lutherska kyrkan i Finland åren 2008-2011.
Tammerfors: Kyrkans forskningscentral.
https://kirkonpilvi.sakasti.fi/files/3510ef5c-5524-429d-837770b04c9b96e1/utmanad-kyrka.pdf
Salomäki Hanna
2012
Rakennemuutosseurakuntien työntekijöiden näkemykset uudistuksen
vaikutuksista ja työoloista. Tammerfors: Kyrkans forskningscentral.
Trost, Jan
2005

Kvalitativa intervjuer. Lund: Studentlitteratur.

Trost, Jan & Hultåker, Oscar
2016
Enkätboken. Lund: Studentlitteratur.
Trygg församling
2018
Trygg församling – säkerhetsdokument. Helsingfors: Kyrkostyrelsen.
https://evl.fi/documents/1327140/43626708/Trygg+f%C3%B6rsamling
.pdf/b654843f-5616-404a-390c-c298d7a9deb0?t=1579607930000
Vår kyrka
2007

Vår kyrka. Strategi för Evangelisk-lutherska kyrkan i Finland fram till år
2015. Helsingfors: Kyrkostyrelsen.
https://evl.fi/documents/1327140/52566745/Var_Kyrka_strategi2015_t.
pdf/46921da2-8cb7-8381-97c0-401f167b582b?t=1560323156000

Östberg, Kristina & Eriksson Lasse
2009
Mobbning på arbetsplatsen – Handbok i konsten att slå tillbaka.
Uppsala: Publishing House.
Internet
Arbetarskyddsförvaltningen (Työsuojeluhallinto)
https://www.tyosuojelu.fi/web/sv/arbetsforhallanden/osakligt-bemotande
(läst 20.11.2020)

71

Arbetshälsoinstitutet (TTL)
https://www.ttl.fi/sv/arbetsgemenskap/halsoframjande-verksamhet/ (läst 8.12.2020)
https://www.ttl.fi/sv/arbetsgemenskap/mobbning-pa-arbetsplatsen/ (läst 8.12.2020)
https://www.ttl.fi/sv/arbetsgemenskap/arbetsformagehuset/ (läst 8.12.2020)
Borgå stift: Om Borgå stift
https://www.borgastift.fi/ (läst 27.8.2020)
Borgå stift: Stöd i arbetet
https://www.borgastift.fi/stod-i-arbetet/ (läst 27.8.2020)
https://www.borgastift.fi/stod-i-arbetet/handlingsprogram-2019-for-forebyggandeoch-bemotande-av-sexuella-trakasserier-och-overgrepp/ (läst 27.8.2020)
Diakoni.nu
http://www.diakoni.nu/wp-content/uploads/2018/06/Pr%C3%A4sters-o-diakonerspsykosociala-arbetsmilj%C3%B6-2018.pdf (läst 6.11.2020)
Evangelisk-lutherska kyrkan i Finland
https://evl.fi/fakta-om-kyrkan/kyrkan-som-arbetsplats/yrken-och-utbildning
(läst 6.11 2020)
https://evl.fi/fakta-om-kyrkan/organisation (läst 6.11.2020)
https://evl.fi/fakta-om-kyrkan/riktlinjer (läst 19.11.2020)
https://evl.fi/fakta-om-kyrkan/statistik/personal (läst 6.11.2020)
https://www.kirkontilastot.fi/viz?id=131 (läst 17.12.2020)

72

Bilaga 1 Enkät

Bilaga 2 Förberedande intervjufrågor

Intervjufrågor till Borgå stifts stiftssekreterare för personalvård, Virva Nyback 18.11
2020:

1. Hur upplever du ur personalvårdens synvinkel att Borgå stifts
församlingsanställdas psykosociala mående ser ut?

2. Hur stor del av konflikter och osakligt bemötande i Borgå stifts församlingar
uppskattar du att når domkapitlet?

3. Hur upplever du att samspelet mellan domkapitlet, församlingarna,
arbetarskyddet, församlingsledare och församlingsanställda fungerar?

4. Upplever du att det är lätt eller svårt att lösa konflikter och osakligt
bemötande inom Borgå stift? Vilka redskap finns till förfogande?

5. Vilka styrkor och svagheter finns inom Borgå stift för att förebygga samt
möta behovet av stöd och hjälp hos församlingsanställda?

