Sambandet mellan rytmträning och läsflyt
– en metaanalys

Christoffer Pörn

Magisteravhandling i specialpedagogik
Fakulteten för pedagogik och välfärdsstudier

Åbo Akademi
Vasa, 2020

Abstrakt
Författare

Årtal

Pörn, Thomas Christoffer

2020

Arbetets titel

Sambandet mellan rytmträning och läsflyt – en metaanalys
Opublicerad avhandling i specialpedagogik för pedagogie magisterexamen.

Sidantal (tot.)
71

Vasa: Åbo Akademi. Fakulteten för pedagogik och välfärdsstudier.

Referat

Sedan tidigare har forskning visat på ett tydligt samband mellan musik, språk och läsning.
Elever som fått ta del av musikinterventioner har visat sig prestera bättre både inom ämnet
musik och när det handlar om språkfärdigheter. Under det senaste årtiondet har det gjorts en
hel del mindre undersökningar som försökt kartlägga musikens och rytmens betydelse för
olika delmoment inom läsning. För att fylla en forskningslucka fokuserar denna avhandling
på att undersöka rytmträningen och läsflytet.
Syftet med avhandlingen är att undersöka hurudant sambandet är mellan rytmträning och
läsflyt samt vilken effekt rytmträningen har på läsflytet och dess komponenter. För att
undersöka sambandet har följande forskningsfrågor utarbetats:
-

Hurudant är sambandet mellan rytmträning och förbättrat läsflyt hos elever i
grundskolan?

-

Vilken är rytmträningens effekt på läsflytet hos elever i grundskolan?

-

Vilken effekt har rytmträningen på enskilda komponenter i läsflytet hos elever i
grundskolan?

För att komma till substantiella svar utfördes en metaanalys. Genom metoden kartlades den
samtida forskningen genom en omfattande datainsamling. Efter flera steg av inklusion och
exklusion av källor användes sju studier i den slutliga analysen. De utvalda studierna
analyserades i kategorier, både genom att beräkna effektstorlekar och genom kvalitativa
sammanvägningar.
Resultatet visar på att rytmträningen har en svag positiv effekt på läsflytet, vilket stöds av
tidigare forskning. Det finns även indikationer på att rytmträningen inte påverkar alla av
läsflytets komponenter lika mycket.
Sökord/indexord

Rhythm, literacy, reading fluency, music, meta-analysis, intervention.

Innehåll
Abstrakt
1 Inledning................................................................................................................................. 1
1.1 Val av forskningsområde .................................................................................................. 1
1.2 Syfte och forskningsfrågor ............................................................................................... 3
1.3 Avgränsningar .................................................................................................................. 3
1.4 Disposition ....................................................................................................................... 4
2 Samband mellan rytm och läsflyt ........................................................................................ 5
2.1 Hjärnan, språket och musiken .......................................................................................... 5
2.1.1 Hjärnan och språket ................................................................................................... 5
2.1.2 Hjärnan och musiken ................................................................................................. 6
2.2 Musik och läsning ............................................................................................................ 7
2.3 Läsflyt och rytm ............................................................................................................. 10
2.3.1 Läsflyt ...................................................................................................................... 10
2.3.2 Rytm ........................................................................................................................ 12
2.4 Rytminterventioner ......................................................................................................... 13
2.4.1 Interventioner som använder sig av puls ................................................................. 13
2.4.2 Interventioner som använder sig av sång ................................................................ 14
2.4.3 Interventioner som använder sig av trummor och perkussion ................................ 15
2.4.4 Övriga perspektiv på rytminterventioner ................................................................ 16
3 Metod och genomförande ................................................................................................... 17
3.1 Val av metod .................................................................................................................. 17
3.2 Datainsamlingsmetod ..................................................................................................... 18
3.3 Urval och avgränsningar ................................................................................................ 20
3.4 Genomförande ................................................................................................................ 25
3.5 Inkluderade källor .......................................................................................................... 26

3.5.1 Bhide m.fl. (2013) ................................................................................................... 28
3.5.2 Bonacina m.fl. (2015).............................................................................................. 29
3.5.3 Cogo-Moreira m.fl. (2013) ...................................................................................... 30
3.5.4 Flaugnacco m.fl. (2015) .......................................................................................... 31
3.5.5 Hallam (2018) ......................................................................................................... 32
3.5.6 Ritter m.fl. (2013).................................................................................................... 33
3.5.7 White och Wesolowski (2019) ................................................................................ 34
3.6 Databearbetning och analys............................................................................................ 35
3.7 Tillförlitlighet och trovärdighet ...................................................................................... 38
3.8 Effektstorlekar och metasyntes av kvalitativt material .................................................. 40
4 Resultat ................................................................................................................................. 42
4.1 Rytmträningens inverkan på läsflytet ............................................................................. 42
4.2 Rytmträningens inverkan på precisionen i läsningen ..................................................... 45
4.3 Rytmträningens inverkan på snabbheten i läsningen ..................................................... 48
4.4 Metaanalysens effektstorlekar och sammanvägningar ................................................... 51
5 Sammanfattande diskussion ............................................................................................... 52
5.1 Metod- och resultatdiskussion ........................................................................................ 52
5.1.1 Metoddiskussion...................................................................................................... 52
5.1.2 Brister i uträkningar och skapande av kvalitativ metaanalys .................................. 56
5.1.3 Resultatdiskussion ................................................................................................... 57
5.2 Konklusion och förslag till fortsatt forskning ................................................................ 61
Källor ....................................................................................................................................... 63

Tabeller

Tabell 1: Antalet träffar per databas....................................................................................20
Tabell 2: Interventioner med deltagare i åldern 4 – 16 år................................................23
Tabell 3: Deltagarantal i interventions- respektive jämförelsegrupp...........................24
Tabell 4: Inklusion och exklusion av artiklar..........................................................24
Tabell 5: Artiklar som mätt rytminterventionernas effekter på komponenter i
läsflytet....................................................................................................................................25
Tabell 6: Inslag av rytmträning i respektive intervention................................................27
Tabell 7: Jämförelse mellan testbatterier...............................................................................27
Tabell 8: Mätta resultat i interventionsgrupper och jämförelsegrupper......................37
Tabell 9: Formler för effektuträkning.....................................................................................40
Tabell 10: Studiernas enskilda effektuträkningar per komponent................................40
Tabell 11: Metaanalysens effektuträkning och forest plot gällande läsflytet............42
Tabell 12: Metasyntes över kvalitativa data gällande läsflyt..........................................44
Tabell 13: Metaanalys effekter och forest plot gällande precision i läsningen.........45
Tabell 14: Metasyntes över kvalitativa data gällande precision i läsningen..............47
Tabell 15: Metaanalys effekter och forest plot gällande snabbhet i läsningen..........48
Tabell 16: Metasyntes över kvalitativa data gällande snabbhet i läsningen...............50
Tabell 17: Metaanalysens effektstorlekar och sammanvägningar.................................51

1 Inledning
Inledningen i detta arbete strävar efter att ge läsaren en kort introduktion, samt en
uppfattning om varför det berörda området är viktigt att undersöka. Därefter
presenteras även det syfte och de forskningsfrågor som ligger som grund för
forskningen. Detta kapitel avser avslutningsvis redogöra för hur arbetet är upplagt
samt beskriva vilka avgränsningar som gjorts.

1.1 Val av forskningsområde
Sedan tidigare har forskning visat på ett tydligt samband mellan musik, språk och
läsning. Elever som fått ta del av musikinterventioner har visat sig prestera bättre både
inom ämnet musik och när det handlar om språkfärdigheter (Bolduc, 2008, s. 42;
Paquette & Rieg, 2008, s. 231; Runfola & Etopio, 2012, s. 21 – 22; Welch, 2012, s.
52.) Enligt studier har det visat sig att undervisning som innehåller inslag av musik
bidrar till att bl.a. öka elevernas avkodningsförmåga och språklig kongruens.
Musikinslag hjälper speciellt de barn som har inlärningssvårigheter (Register &
Standley, 2007, s. 7.)
En stark gemensam nämnare för musik, språk och läsning är den fonologiska
medvetenheten, som spelar en stor roll för utvecklingen inom dessa områden (Chen,
2013, s. 24; Degé & Schwarzer, 2011, s. 6). Rytm är en av både musikens och språkets
bärande byggstenar. Studier har visat på att rytmuppfattning korrelerar med den
fonologiska medvetenheten. Det finns även ett samband mellan rytmuppfattning,
snabbhet och prosodi i läsning. Prosodi består av intonation, rytm och dynamik i
läsningen. Förmågan att kunna återskapa rytmer har visat sig vara en prediktor för
läsutvecklingen i de tidiga årskurserna. (David m.fl., 2007, s. 169, 179; Dellatolas
m.fl., 2009, s. 7; Holliman m.fl., 363.) Snabbhet, precision och prosodi är tre viktiga
komponenter i det man kan definiera som läsflyt (Hasbrouck & Glaser, 2018, s. 4).
Under det senaste årtiondet har det gjorts en hel del mindre undersökningar som
försökt bedöma musikens eller rytmens betydelse för olika delmoment inom läsning.
Gordon m.fl. (2015) gjorde en sammanvägning av studier med musikinterventioner
som kunde stödja läsningen. En annan liknande metaanalys gjordes av Sala och Gobet
1

(2016). Dessa undersökningar gav svaga resultat med rekommendationer om att
specifika komponenter av musiken och läsningen undersöks noggrannare i framtiden.
Däremot är de studier som fokuserat på musikens, och speciellt rytmens, effekt på
läsflytet är sällsynta. Enligt en studie av Gonzales-Trujillo m.fl., (2014, s. 316, 326) är
ickeverbal rytm en stark prediktor för bl.a. läsflyt.
Ser man på musikens betydelse ur ett annat perspektiv finns det en del forskning som
undersökt olika interventioner som stödjer och förbättrar läsflytet (Begeny m.fl., 2009;
Stevens m.fl., 2017; Wolf & Katzir-Cohen, 2009). En av metoderna som ofta
konstaterats fungera bra är att läsaren läser en text upprepade gånger. Huckabee (2013)
gjorde i sitt magisterarbete ett försök att ta reda på hurudan musik som stödjer läsflyt,
utan att undersöka rytmens betydelse. Kämpfe m.fl. (2011) konstaterar i sin studie att
tempo och puls har en viktig roll för läsflytet.
I studierna av David m.fl. (2007, s. 181) och Lundeträ och Thomson (2018, s. 232)
lyfts det fram argument som framhåller att speciellt rytm och rytmträning kunde
undersökas närmare i kommande forskning. Samtidigt efterlyser Sassen (2012, s. 234,
244 – 245) mångsidiga interventioner som, förutom läsfärdigheterna, även motiverar
och stödjer barnens sociala färdigheter. Enligt Tierney och Kraus (2015, s. 1 – 2, 8)
finns det en allt större evidens för att rytmfärdigheter och läsning använder sig av
samma resurser i hjärnan. Det finns därför belägg för att specifik rytmträning kunde
ha en viss effekt på läsningen och läsflytet. Thiele (2016, s. 52) hittade dock inga bevis
för denna effekt och önskar ytterligare forskning inom området.
Ser man på tidigare forskning har resultaten mellan de olika undersökningarna
dessutom varierat. Resultatet har ibland speglats av vilka komponenter i läsflytet som
legat i fokus, ibland av okända orsaker. I en del fall finns det risker att
undersökningarna strävat efter mer eller mindre sensationella resultat. Tervaniemi
m.fl. (2018, s. 4) skriver att man bör överväga hur man optimerar undersökningar så
att de motsvarar de vetenskapliga kriterierna samtidigt som de speglar verklighetens
musikskapande. Under de senaste åren har det dykt upp ett flertal nya intressanta
undersökningar som kunde användas för att täcka den forskningslucka som verkar
finnas gällande rytm och läsflyt (Duran m.fl., 2020; White & Wesolowski, 2019).
Avsikten med denna avhandling är därför att undersöka hurudan inverkan rytmträning
har på läsflytet hos barn i grundskolan, med hjälp av de senaste forskningsresultaten.
2

1.2 Syfte och forskningsfrågor
Det övergripande syftet med denna avhandling är att få mera kunskap över sambandet
mellan rytmträning och läsflyt. Genom en sammanvägning av samtida studier fylls en
möjlig forskningslucka inom forskningsområdet. Avsikten med avhandlingen är även
att undersöka hurudana effekter rytmträningen har på läsflytet och dess komponenter.
Forskningsfrågor:
-

Hurudant är sambandet mellan rytmträning och läsflyt hos elever i
grundskolan?

-

Vilken är rytmträningens effekt på läsflytet hos elever i grundskolan?

-

Vilken effekt har rytmträningen på enskilda komponenter i läsflytet hos elever
i grundskolan?

Den första forskningsfrågan strävar efter att undersöka hurudant sambandet är mellan
rytmträning och läsflyt hos elever i grundskolan. Den andra forskningsfrågan
efterlyser ett mera specifikt svar än den första forskningsfrågan, för att kunna dra mera
noggranna slutsatser av rytmträningens betydelse. Den tredje forskningsfrågan ställs
för att undersöka hurudan skillnad rytmträningen har på de olika komponenterna i
läsflytet. Med hjälp av dessa forskningsfrågor är målet att få en tydligare och mera
nyanserad bild över rytmträningens betydelse på läsflytet och därmed motsvara
avhandlingens syfte.

1.3 Avgränsningar
Musik består av ett flertal komponenter. Denna avhandling strävar efter att undersöka
rytm och rytmträningens betydelse för läsflyt. Rytmen är en intressant aspekt eftersom
en del tidigare studier visat på att rytmuppfattningen förutspår utvecklingen inom
läsning (David m.fl., 2007, s. 178; Dellatolas m.fl., 2009, s. 7; Gonzáles-Trujillo m.fl.,
2014, s. 316). Rytmträning verkar även ha en stödjande effekt på läsning och läsflyt
(Taub & Lazarus, 2012, s. 348; Tierney & Kraus, 2015, s. 10; Thomson m.fl., 2013, s.
25 – 26). Rytmträning kan dock genomföras på många olika sätt. Denna avhandling
strävar efter att inkludera både verbal och ickeverbal rytm. Det finns även skäl att
inkludera pulsens betydelse för läsflytet eftersom pulsen är en referens för
konstruktionen av en rytm.
3

Läsning består, precis som musiken, av ett flertal komponenter. I detta arbete är fokus
lagt på läsflyt. Läsflyt är en viktig del av läsningen som leder till stark läsförståelse. I
en undersökning av Duran m.fl. (2020, s. 9 – 10) kommer man till resultatet att musikoch specifik rytmträning hjälper eleverna att få ett starkare läsflyt av rytmer inom
musik. I en annan undersökning av Germeroth m.fl. (2018, s. 15 – 16) undersöktes
huruvida musik och teknik kunde förbättra läsflytet hos elever. Resultaten var dock
tvetydiga. Detta ger därför upphov till en logisk fortsättning där musiken och läsningen
i detta arbete avgränsas till rytm och läsflyt.

1.4 Disposition
Denna avhandling är uppdelad i fem kapitel. Alla kapitel innehåller underkapitel i en
till två nivåer. Det första kapitlet beskriver bakgrunden och problemformuleringarna
till avhandlingen. I det första kapitlet presenteras även avhandlingens syfte och de tre
forskningsfrågorna. Teorin bakom sambandet mellan rytmträning och läsflyt
presenteras i det andra kapitlet. För att ge läsaren större förståelse för sambandet
mellan rytmträning och läsflyt är kapitlet strukturerat så att det till en början redogörs
för det bredare perspektivet mellan musiken, språket och hjärnan. Därefter är det
möjligt att visa på sambandet mellan rytm och läsflyt, samt de rytminterventioner som
har använts för att stödja läsningen och läsflytet.
I det tredje kapitlet beskrivs den metod som används i denna avhandling för att försöka
besvara forskningsfrågorna. Kapitlet ger svar på varför den aktuella metoden är
befogad att användas, samt hur datainsamlingen och urvalsprocessen går till. Stegvis
redogörs varje moment i urvalsprocessen. Metaanalysens avsedda tillvägagångssätt
beskrivs för att komma till en slutsats som motsvarar de vetenskapliga och etiska
forskningskriterierna. Metodkapitlet beskriver avslutningsvis dataanalysen och
metodens tillförlitlighet. Det fjärde kapitlet presenterar undersökningens resultat.
Resultaten delges både som effektstorlekar och som ett sammanvägt kvalitativt
resultat, enligt kategorier. Det presenteras även sammanfattningar av det data som
inkluderats i undersökningen. I det femte och sista kapitlet analyseras och diskuteras
de resultat som svarar på forskningsfrågorna.

4

2 Samband mellan rytm och läsflyt
I detta kapitel presenteras den bakomliggande teorin varför rytmträning med fördel
kunde användas som ett stöd vid läsinlärning och vid utvecklingen av läsflytet. För att
förstå kopplingen mellan rytmträning och läsflyt behöver man först granska
sambandet mellan hjärnan, språket och musiken. Det är även nödvändigt att definiera
begreppen läsflyt och rytm. Avslutningsvis redogörs för hurudana rytminterventioner
som har använts för att stödja läsningen och förbättra läsflytet.

2.1 Hjärnan, språket och musiken
2.1.1 Hjärnan och språket
Av all den forskning som ägnats åt hjärnans funktioner är språket ett av de mest
undersökta och kartlagda områdena. Man har genom många experiment slagit fast att
språket till största delen styrs av den vänstra hjärnhalvan, till skillnad från den högra
hjärnhalvan som kontrollerar bl.a. kroppsuppfattningen, formuppfattningen och dels
de musikaliska egenskaperna. (Fagius, 2001, s. 21; Kovelman, 2012, s. 680.)
Emotionell prosodi och känslouttryck, som är viktiga delar av språket, styrs av den
högra hjärnhalvan. Även delar av den vänstra hjärnhalvan, som t.ex. syntax och
rytmanalys, kan användas i musikaliska sammanhang vilket visar på att de båda
hjärnhalvorna har ett tätt samarbete. (Gordon m.fl., 2015b, s. 7 – 8; Jederlund, 2011,
s. 73.)
Ett område som skulle kunna ses som språkets centrum i hjärnan är Brocas area. Detta
område har även ansvar för motoriken vilket är intressant med tanke på de möjligheter
som rytm, dans och rörelse i samband med musik kan innebära för språkets utveckling.
(Fadiga m.fl., 2009, s. 451; Jederlund, 2011, s. 47.) När en ovan läsare läser ett ord är
det följaktligen det visuella materialet som först processas genom syncentra i bakre
regionen av hjärnan. Tillsammans med Brocas area och hjässloben, analyseras de
visuella intrycken för att skapa fonem. Samtidigt sker kopplingar till ordets innebörd i
ett sammanhang. Den mera erfarna läsaren sparar ord och helheter i nackloben för att
snabbt kunna skapa sig en bild över ordets betydelse eller vad det beskriver. (Sousa,
2005, s. 56 – 57.)
5

För att använda språket krävs en god koncentrationsförmåga. Den bör kunna bibehållas
under en lång tid, både då man läser texter och då man musicerar. Vid högläsning kan
man hitta likheter med sång gällande hjärnans aktiveringsmönster. Både gällande text
och noter behöver hjärnan registrera små delar för att bilda helheter. Bokstäver bildar
ord som i sin tur bildar meningar. Noter bildar motiv som i sin tur bildar melodier.
Arbetsminnet spelar en stor roll i läsförståelsen för större helheter. Man behöver
minnas vad man läst i meningens början då man avslutar den. (Hansen m.fl., 2007, s.
5; Jederlund, 2011, s. 63.) Arbetsminnet har dels kunnat kopplas ihop med förmågan
att knacka en rytm och hålla sig till en puls. Dessa områden i hjärnan kan även kopplas
till lilla hjärnan, basala ganglierna, och primära motoriska barken. (Slater, 2013, s. 5;
Tierney & Kraus, 2015, s. 7.)
Både när det gäller läsning av text och musik aktiveras de bakre områdena av hjärnan
där centret för de visuella intrycken finns. Enligt undersökningar av Nakada m.fl.
(1999, s. 3856) aktiveras dessutom yttre delen av höger nacklob för de som behärskar
notläsning. Det sker ingen aktivering av detta område för de som inte är notkunniga.
Det är skäl att beakta att notläsningsförmågan är en förmåga som kräver övning och
konsekvent träning. En del undersökningar gällande hjärnans förmågor att bearbeta
språk och musik har gjorts genom att studera skador på hjärnan. I dessa undersökningar
har man konstaterat att vänstersidiga skador kan försvåra språk- och musikförmågorna.
(Fagius, 2001, s. 103, 141.)

2.1.2 Hjärnan och musiken
Med hjälp av studier har man kunnat se vissa samband i hjärnan mellan språkinlärning
och utövandet av musik. Studierna bygger på analyser som gjorts med hjälp av
magnetröntgen samtidigt som försökspersonerna fått utföra specifika läsuppgifter. Det
har många gånger visat sig att musikaliska aktiviteter aktiverar den högra hjärnhalvan
och att språket styrs av den vänstra hjärnhalvan. Det finns, hos en del personer, delar
av hjärnan som kan sköta samma uppgifter i både språkliga och musikaliska processer.
Även en eller flera specifika delar av hjärnan kan vara aktiverade, men ha olika
funktioner beroende på om det handlar om språkhantering eller musikaliska processer.
(Jederlund, 2011, s. 72; Kovelman, 2012, s. 680.)
6

Många hjärnforskare ser musiker som intressanta undersökningspersoner eftersom
aktivt musicerande verkar bidra till många positiva effekter i hjärnan. Aktivt
musicerande, rörelse eller läsande av noter bidrar speciellt till att det skapas nya
kopplingar mellan hemisfärerna i hjärnan. Genom forskning har man bl.a. noterat att
tinningloben, som analyserar ljud, växt avsevärt efter en tid av musikträning. (Hansen
& Milligan, 2012, s. 76.) Många av de områden som är kopplade till ordförrådet, det
visuella arbetsminnet och att analysera fonem finns belägna i den bakre halvan av
hjärnan. Området som är kopplat till fonemanvändningen har också en stark koppling
till

dyslexi.

De

visuella

områdena

kan

kopplas

till

talförmågan

och

grammatikanvändningen. (Klingberg, 2011, s. 98 – 99.)
För att långtidsminnet skall fungera optimalt behöver man kunna koda in information,
sortera den och lyckas plocka fram den vid behov. Varje gång ett minne framställs,
återskapas det med nya kopplingar i hjärnan. Ett av de viktigaste områdena i hjärnan
för att minnen skall lagras är hippocampus som är en rätt central del inne i hjärnan. Att
dessutom utföra träning som använder sig av olika sinnesintryck kommer troligtvis att
förstärka långtidsminnet så att information från semantiska minnet och t.ex. det
motoriska minnet överlappar varandra. (Klingberg, 2011, s. 54, 57.) Arbetsminnet är i
sin tur viktigt för både läsningen av text och musik eftersom läsaren behöver kunna
koppla ihop hela meningar till flytande linjer.

2.2 Musik och läsning
Läs- och skrivkunnighet är ett område av kunskap och förmågor som är väldigt brett.
Det kan t.ex. även omfatta läsandet och skrivandet av musik. Att läsa och skriva musik
kan göras på olika sätt. (Hansen m.fl., 2007, s. 2.) Det finns förmågor som behövs både
inom läsning och inom musik. Till dessa kan man räkna den fonologiska
medvetenheten, fonemiska medvetenheten, ortografiska medvetenheten och att få ett
flyt i läsningen. Överblicken av texten ska ske naturligt. För att dra större nytta av
musiken i läsinlärningen och tränandet av läsflytet kan man gärna tillföra rytm,
tonhöjd, dynamik och frasering i läsningen. Man kan gärna läsa enligt en puls för att
öka läsflytet. (Darrow, 2008, s. 32; Hansen m.fl., 2007, s. 63, 77 – 78.)

7

Både inom läsning och skrivning kan man ta hjälp av musiken som stöd i
inlärningssammanhang. Sång, rytm, rörelse, rim och ramsor gör att barn kommer
tidigare igång med sitt läsande och sitt skrivande. Det kan även vara ett viktigt stöd då
studierna inte går som förväntat eller då det finns lässvårigheter. (Jederlund, 2011, s.
160.) För att läsa text och musik behöver man använda sig av de auditiva, visuella och
de kinestetiska sinnena. Informationen skall därefter avkodas och kategoriseras.
Utöver detta behövs kunskap, analys av informationen och utvärdering för att helt
bemästra och få flyt i läsningen. Det är även viktigt att man känner igen hur orden
placeras i system och i vilken ordning, precis som man inom musiken behöver känna
till stilmässiga regler. (Hansen m.fl., 2007, s. 9 – 10.)
Att känna igen bokstäver och symboler, att behärska stavning, se mönster, följa med i
en handling och att läsa kan lätt kopplas ihop med erfarenhet av musik (Darrow, 2008,
s. 32). Det finns många pedagogiskt inriktade studier som kommit fram till att barn,
som fått övning inom musik eller haft talang för musik, presterat bättre i spatialttemporala test. Det vill säga test som mäter barnens uppfattning om tid och rum.
Instrumentundervisning visade sig ha en speciellt stor effekt för dessa barn jämfört
med de barn som inte fått någon musikundervisning. (Fagius, 2001, s. 168 – 169.)
Undersökningar visade även att musiken spelade en stor roll för läsinlärningen,
eftersom både musiken och läsningen använder sig av en omfattande process av
lyssnande. Inom båda områdena är den fonologiska medvetenheten mycket central.
(Hansen & Milligan, 2012, s. 76 – 77.) Det finns förutom de auditiva kopplingarna
även visuella kopplingar mellan läsandet och musikinlärningen. Samtidigt som fonem
och morfem identifieras i orden vid läsning sker motsvarande process med tonerna och
harmonierna i musiken. Gällande lyssnandet, behöver man kunna urskilja väsentliga
ljud i en bullrig miljö eller följa en stämma i en flerstämmig sats. (Hansen m.fl., 2007,
s. 5.)
Enligt en studie som gjordes av (Register, Darrow, Standley och Swedberg) kom de
fram till att undervisning som innehöll speciella inslag av musik bidrog till att öka
elevernas avkodningsförmåga och att känna igen ord. Det hjälpte speciellt de barn som
hade inlärningssvårigheter. (Darrow, 2008, s. 33.) En av studierna visar dock på att
barn med dyslexi inte visat på förbättringar inom läsning efter ökad musikundervisning
men att det förekommit andra positiva effekter (Overy, 2003, s. 502).
8

I skriftspråket hittar man mönster, vilket även är fallet inom musiken. Barnets första
kontakt med mönster i text sker ofta genom sånger eller rim och ramsor. Dessa är
återkommande och upprepade genom barnets uppväxt. Det finns även en massa av
sånger som sjungs genom barndomen som kan åskådliggöras genom enkel notskrift.
(Paquette & Rieg, 2008, s. 228.) Mönster som innehåller fonem kan gärna kopplas till
att lära sig alfabetet för att förbättra läsningen. Andra övningar som stödjer läsningen
och läsflytet är ordsegmentering och övningar som skyndar på avkodningsförmågan.
(Hansen & Milligan, 2012, s. 78.)
Musiken i sånger är ofta uppbyggd så att den ska passa stavelserna i orden vilket kunde
användas vid olika kreativa övningar. Eleverna har chansen att experimentera med att
byta ut ord i kända sånger, och se hur pass bra orden passar in i melodin, eller ifall det
behövs justeras detaljer i melodin. Stavelsernas och noternas rätt likande mönster kan
användas för att delas upp i mindre delar och för att skapa mönster. Detta kan även
hjälpa barnen att öka sin förmåga gällande notläsningen. Övningarna kan givetvis
utföras både muntligt och skriftligt. Väsentliga ord i rim och ramsor kan färgläggas
vid läsning. (Hansen m.fl., 2007, s. 4, 50, 60, 106.)
Sånger är bra att använda i många olika sammanhang som gäller läsning. Förutom
mönster, rim och ramsor kan sångerna även stödja uttal av ord, utöka vokabulär och få
rytmen i läsningen att flyta bättre. (Paquette & Rieg, 2008, s. 228.) En underhållande
men även nyttig övning kan vara att koppla ord med bilder i samband med sånger. När
eleverna hör t.ex. ett djurnamn i en sång får de visa ett kort där djurets namn står
skrivet. På detta sätt får eleverna träna sina auditiva och visuella förmågor samtidigt
som de kognitiva färdigheterna sätts i användning. (Hansen m.fl., 2007, s. 47.)
Inom både läsning av text och musik kommer man i kontakt med symboler. Läsningen
har de alfabetiska symbolerna medan musiken har tonsymboler och andra symboler.
Dessa följer system som är viktiga att känna till. Den alfabetiska ordningen kan
jämföras med tonerna i stamskalan som kan uttryckas genom både bokstäver och noter.
Det är även möjligt att med handrörelser uttrycka skalan eller toner med hjälp av
solmisation. Solmisation är handtecken kopplade till tonerna i skalan. I läsningen
behöver eleverna känna igen bokstäverna, kunna namnge dem och känna till
bokstävernas ljud. Det är även nödvändigt att kunna forma både bokstäverna och
noterna. (Nivbrant Wedin, 2013, s. 12.)
9

2.3 Läsflyt och rytm
2.3.1 Läsflyt
Läsflyt är en viktig del av läsningen eftersom det ökar förståelsen för innehållet. För
att karaktärisera läsflyt kan man visa på en läsare som samtidigt både avkodar och
förstår den lästa texten (Kuhn m.fl., 2010, s. 240 – 241). Ett flertal definitioner av
läsflyt inbegriper komponenterna precision, snabbhet och till en viss del även prosodi.
Dessa komponenter kan mätas och ger indikationer på flyt i läsningen. Läsaren klarar
dessutom av att läsa texten både tyst och genom nyanserad högläsning utan större
ansträngning. (Bastug, 2017, s. 158; Gorsuch & Taguchi, 2010, s. 29; Hasbrouck &
Glaser, 2018, s. 2; Rasinski, 2014, s. 4.)
Läsförståelsen är i vissa avseenden viktig att beakta eftersom det finns läsare som har
flyt i läsningen men inte kan skapa en bild över innehållet (Kuhn m.fl., 2010, s. 241).
Enligt en studie av Kieffer och Christodoulou (2020, s. 161) finns det en positiv
interaktion mellan läsflyt och exekutiva funktioner i läsflyt. Exekutiva funktionerna
kan beskrivas som de kognitiva processer som sker i frontalloben i hjärnan. Finns det
brister i läsflytet, i de exekutiva funktionerna eller i båda, kommer läsförståelsen att
drastiskt försämras.
Snabbhet är en produkt av automatiseringen i läsningen. Enbart snabbhet ger ingen
stark läsförståelse och inte nödvändigtvis läsflyt. Allt för snabb läsning riskerar
dessutom ge mindre precision. (Hasbrouck & Glaser, 2018, s. 3; Rasinksi, 2014, s. 6.)
Automatisk och snabb ordigenkänning är dock viktigt eftersom läsaren bl.a. behöver
kunna sätta orden i ett sammanhang och bilda sig en uppfattning över både rytmen och
melodin i meningarna (Kuhn m.fl., 2010, s. 234). Ett vanligt tillvägagångssätt att mäta
snabbhet i läsningen är genom ett test. Eleven läser en text under en minut och antalet
korrekt lästa ord under tiden räknas ihop. (Rasinski, 2014, s. 6.) Rapid Automatized
Naming (RAN) test kan vara en god prediktor för läsflyt (Norton, 2012, s. 430).
För att läsa en text med precision behöver man kunna identifiera enskilda ord med
precision. Detta kräver att man kan koppla ihop grafem med fonem. (Hasbrouck &
Glaser, 2018, 2 – 3.) En god grund för läsflyt fås, inte endast genom undervisning av
alfabetets principer, utan även av noggrannhet och precision i läsandet. Läsare som har
10

god precision men inte läser med tillräcklig hastighet, varken har eller och kommer att
utveckla flyt i läsningen. (Hudson m.fl., 2009, s. 25 – 26.) För en läsare med flyt i
läsningen identifieras orden snabbt och med precision samtidigt som innehållet i texten
ger en mening (Hasbrouck & Glaser, 2018, s. 2 – 3).
Att läsa högt med uttryck ger läsflytet en dimension av prosodi, vilket högst troligt kan
kopplas till läsflyt. Detta gör att både läsaren och åhöraren kan skapa sig en bättre
förståelse för budskapets nyans och innehåll. För att det skall lyckas behöver läsaren
ha någon form av förståelse för textavsnittet. (Kuhn m.fl., 2010, s. 239; Rasinski, 2014,
s. 4.) Uttaletet i läsandet kräver att man använder sig av komponenter som tonhöjd,
dynamik, nyans, rytm samt att man lyckas frasera meningarna. Ett exempel är
variationen man kan skapa av vokalernas längd och tonriktning. (Hasbrouck & Glaser,
2018, s. 3; Kuhn m.fl., 2010, s. 235 – 236.)
Under den första tiden i barnens läsutveckling finns det ett starkare samband mellan
läsflyt av ord och läsflyt i text än under senare år av läsutvecklingen, eftersom fokus
då ligger på avkodning. De tidigare nämnda komponenterna förändras med åren och
deras förhållande till läsförståelse likaså (Kim & Wagner, 2015, s. 225 – 226, 235).
Efterhand som läsflytet utvecklas kan läsaren oundvikligen låta bli att registrera och
känna igen ord som kommer emot. En läsare utan flyt kan behöva använda sig av all
sin uppmärksamhet och kognitiva förmåga för att avkoda och tolka orden. (Kuhn m.fl.,
2010, s. 234.) Läsflyt är en kompetens inom läskunskapen som bör behärskas vid 1011 års ålder. Det finns dock en hel del elever som ännu inte har flyt i läsningen och
behöver stöd i form av olika interventioner. (Rasinski, 2014, s. 11.)
Med hjälp av tester som mäter snabbhet och precision kan man kartlägga ifall läsaren
har bristande läsflyt och hur man kan utveckla läsflytet. Läsare med läsflyt har inga
större svårigheter att genast känna igen de flesta orden i text medan de läsare som
saknar läsflyt kan ha ett svagt arbetsminne och svårigheter att avkoda texten. (Kuhn
m.fl., 2010, s. 233 – 234; Rasinski, 2014, s. 5 – 6.) Ett vanligt test som mäter
komponenter i läsflyt är DIBELS CBM-test. Enligt detta test är snabbhet och precision
viktiga mätinstrument för generell läskunskap. (Kuhn m.fl., 2010, s. 244; Wright,
2013, s. 1.) Även GORT-testet kontrollerar elevernas läsflyt på ett motsvarande vis
och det undersöker dessutom läsförståelse (Kim & Wagner, 2015, s. 238).

11

Det är möjligt att definiera läsflyt som Hasbrouck och Glaser (2018, s. 3 – 4) enligt:
läsning med precision, i en rimlig hastighet, med lämplig prosodi som leder till djup
förståelse och motivation att läsa. Man får dock komma ihåg att balansen mellan de
olika komponenterna varierar beroende på ord och sammanhang. Det är även viktigt
att man har uthållighet i läsningen för att kunna läsa med flyt (Bastug, 2017, s. 159).
Det slutliga målet i läsningen är att kunna förstå och tolka det som står skrivet. För att
kunna hjälpa och motivera elever med svagare läsflyt är det viktigt att ha kunskap om
komponenterna i läsflytet och hitta interventioner som både ger eleverna glädje i
stunden och stödjer läsningen. (Hasbrouck & Glaser, 2018, s. 2, 6.)

2.3.2 Rytm
Rytm är ett antingen regelbundet eller oregelbundet mönster som sätts i förhållande
till en puls som flyter i tiden (Chapin m.fl., 2010, s. 1). Rytmen förknippas ofta med
musik och dans men existerar överallt i tillvaron. Rytmen existerar bl.a. i både talet
och i läsningen. Vid inlärningen av ett språk och vid läsflytet spelar rytmen en stor
roll. Enligt många undersökningar har barns språkförmåga kopplats till förmågan att
känna igen och uttrycka rytmer. Detta är ett förhållande som fortsätter att sätta sin
prägel på språkutvecklingen under många år framöver. (Gordon m.fl., 2015, s. 2.)
Varje barns rytmiska förmåga utvecklas på olika sätt (Jederlund, 2011, s. 84).
Rytmförmågan kan även kopplas specifikt med läsförmågan och dyslexi. Ifall det finns
svårigheter med att behärska rytmer finns det även risk för lässvårigheter. Enligt
forskning har personer med dyslexi svårt att urskilja ljudsegment i språket vilket
påminner starkt om den rytmiska avkodningsförmågan som även används inom
musiken. (Jederlund, 2011, s. 180.) Det finns dock många musikaliska övningar och
stöd som kan användas för att förbättra rytmkänslan. Läraren kan i dessa övningar låta
eleverna använda sina egna kroppar, olika instrument eller så kan eleverna använda
rösten.
Ett värdefullt sätt att få barn att uppskatta språket och läsningen är att förse dem med
varierade och meningsfulla aktiviteter som trimmar deras förmåga att höra rytmer och
melodier. En bra strategi för att samtidigt öva mångsidigt är att klappa stavelser. På
detta sätt får man använda kroppen motoriskt samtidigt som man får en känsla för hur
12

språket skall fördelas i både tal och läsning. (Kolb, 1996, s. 76; Nivbrant Wedin, 2013,
s. 11.) Studier har visat att klappande av rytmer gett eleverna bättre redskap för att
analysera stavelser i ord. Det kan användas som en strategi för att öva segmentering
av stavelser inom läsning. (Overy, 2003, s. 502.) Stavelserna kan analyseras och tränas
även genom sång eftersom man då specifikt får med orden och dess beståndsdelar i
övningen. I många sånger, speciellt i barnsånger, är stavelserna redan uppdelade enligt
rytmer vilket gör det mera överskådligt. (Hansen & Milligan, 2012, s. 78; Kolb, 1996,
s. 77.)
För en del elever kan det bli aktuellt med differentierade övningar ifall det t.ex. handlar
om dyslexi. Med anpassade övningar kan man åstadkomma en positiv utveckling även
för barn med uttalade lässvårigheter. Det har i många fall även en positiv effekt för
stavningen och den fonologiska medvetenheten. (Overy, 2003, s. 500.) Det är alltid
möjligt att göra övningarna roliga. Ifall eleverna får möjlighet att hitta på egna texter
till rytmerna får de en chans att vara kreativa och ha kontroll över sitt eget lärande.
Ytterligare finns det möjlighet att experimentera med betoningar, nyans och dynamik
(Hansen m.fl., 2007, s. 42.)

2.4 Rytminterventioner
För att förbättra läsflytet eller läsningen överlag kan man använda sig av ett flertal
upplägg med musikalisk betoning. Bland den tidigare forskningen, och även den
samtida, hittar man många exempel på musikprogram med inslag av rytmträning som
pågått under en viss tid. I många av undersökningarna har en interventionsgrupp tagit
del av rytm- eller pulsträningen, och jämförts med en kontrollgrupp (Cancer &
Antonietti, 2018; Harrison m.fl., 2018; Shimono, 2019; Slater m.fl., 2014). Därefter
har grupperna jämförts med varierande resultat. Dessa rytminterventioner har använt
sig av puls, sång, trummor och olika slags perkussiva instrument.

2.4.1 Interventioner som använder sig av puls
Det finns möjligheter att utnyttja musiken för att läsa texter vilket även kunde fungera
gällande dyslexi och stavelseträning. Ett av de bättre tillvägagångssätten för att
underlätta läsningen och läsflytet är att låta elever läsa till en puls eller musik. Eleverna
13

får läsa text utan att avbryta sig för att få en linje i läsningen. På så sätt är syftet att
träna flytet i läsningen. Motsvarande övningar kan göras med instrument för att öka
spelflytet. Musikens förlopp gör att eleverna gärna framskrider i samma takt utan att
avbryta sig. Texterna i sångerna och musikavsnitten kan gärna upprepas många gånger
för att mönstren skall upptäckas och att långtidsminnet förstärks. (Hansen m.fl., 2007,
s. 50.)
Studier har visat på att interventioner som samtidigt fokuserar på knackande av puls
och arbetsminnesrelaterade uppgifter kunde hjälpa elever med svårigheter inom dessa
områden (Tierney & Kraus, 2015, s. 10). Spädbarn kan uppfatta pulsen och ett barn
med normal utveckling kan producera och bibehålla en puls från ca 4 års ålder. Genom
träning av pulskontroll har inventioner med instrumentspel och samspel i grupp visat
på positiva resultat gällande tidsuppfattning och i att bibehålla pulsen, jämfört med
elever i en kontrollgrupp. (Slater, 2013, s. 1 – 2.)
För att stödja rytmerna och skapa en stadig puls kan man använda sig av en metronom.
Metronomen är ett verktyg som används för att ge en stadig puls i valfritt tempo. En
del av rytmforskningen har undersökt effekten av interaktiva metronomprogram som
hjälper barn att motoriskt utföra sekvensartade rörelser. Dessa program har använts i
många syften. En möjlighet har varit att utnyttja programmet för att förbättra flytet
inom läsning. Genom interventionen kan barnen lyssna till en puls och klappa i samma
takt med olika handrörelser. I undersökningen av Taub och Lazarus (2012, s. 343) fann
man en stark progression i interventionsgruppen jämfört med kontrollgruppen. I en
annan undersökning av Lewis (2015, s. 21) hittades däremot inget samband mellan
interventionsgruppen och kontrollgruppen.

2.4.2 Interventioner som använder sig av sång
Vid sång får man värdefull träning i att behärska puls, rytm och att aktivt lyssna på
musik. Samtidigt sker ett konstant urskiljande av rytmiska och melodiska mönster.
Dessutom får man genom sångens text träna förmågan att segmentera stavelser, betona
delar av ord och meningar samt undersöka fonem i samband med rim och allitteration.
(Nivbrant Wedin, 2013, s. 120 – 121.) Bildstöd och rörelser kan användas för att
underlätta inlärningen av texten. Inspelning av sången bör finnas tillgänglig så att
barnen kan lyssna på den när som helst. Som följande steg får barnen ta del av texten
14

i tryckt format i samband med en diskussion. Läraren kan efterhand peka på varje ord
som sjungs. (Kolb, 1996, s. 76.)
Enligt en kvasi-experimentell undersökning av Biggs och Watkins (2008, s. 32) verkar
prosodin ha en direkt koppling till läsflytet och läsförståelsen. En interventionsgrupp
som använde sig av Tune Into Reading-programmet visade på framsteg inom läsning.
I interventionen fokuserades primärt på tonhöjd, men även rytm kunde tillämpas. Ifall
man fokuserar mindre på tonhöjd och mera på rytmerna i sångerna, kan man använda
sig av sånger med inslag av rap-musik. Texter kan både skapas och läsas rytmiskt till
bakgrunden av musik. Barn kan därför få verktyg för att läsa texter på sikt. (Tomlinson,
2013, s. 5.)
I en typ av interventioner som integrerar rytm genom sång och läsning är fokus riktat
på sånger som innehåller rim. I dessa sånger sjunger barnen en sång samtidigt som en
puls klappas. Denna intervention visade på en stark korrelation mellan förmågan att
skilja på stavelser, toner och språkljud. Detta förklaras av sambandet i den utvecklade
fonologiska medvetenheten och i rytmuppfattningen. (Nelson, 2016, s. 25 – 26.) I
metaanalysen av Gordon m.fl. (2015, s. 10) konstateras en stark association mellan
musikaliska rytmförmågor och medvetenheten kring rim. Det är även möjligt att läsa
eller sjunga texter som en eko-övning. En av eleverna framför texten med rytm och
frasering, den andra eleven härmar texten med samma uttryck. (Paquette & Rieg, 2008,
s. 229.)

2.4.3 Interventioner som använder sig av trummor och perkussion
Elever som lättare lär sig genom kinestetiska aktiviteter eller har en mindre utvecklad
fonologisk medvetenhet kan med fördel använda sig av rytmträning med trummor och
andra perkussiva instrument. Stavelser i ord kan spelas med hjälp av ett eller flera
instrument, och på så sätt skapa en association till ordet och de betoningar som
uppfattas som viktiga. (Bolduc & Fleuret, 2009, s. 3.) Dylika instrument används även
i interventionssyfte för personer med minnesproblem och svag kognitiv förmåga.
Genom interventionerna kan man med trummans hjälp följa en puls och försöka
återskapa rytmer man just hört. (Sung m.fl., 2011, s. 622 – 623; Tierney & Kraus,
2015, s. 4.)

15

När eleven härmar rytmer med hjälp av trummor eller andra perkussiva instrument kan
de senare utveckla rytmerna till egna tolkningar. Ibland kan härmandet fungera som
inspiration eller stöd för att eleverna ska kunna komma vidare i sitt skapande.
Experimenten kan med fördel utföras i olika tempi, med varierad dynamik samt med
strategiska betoningar. Eleverna kan försöka skapa rytmer både enskilt, parvis eller i
grupp. (Sassen, 2012, s. 237; Tierney & Kraus, 2015, s. 3.)
Exempel på perkussiva instrument är maracas, tamburin, claves och kastanjetter. Man
kan även skapa olika tonhöjder med hjälp av perkussiva instrument som exempelvis
xylofon, klockspel, gitarr och piano. Barn kan ha stor glädje av att skapa egna
perkussiva instrument. Egna instrument kan ge nya ljud som i sin tur kan jämföras
sinsemellan. Med de nya ljuden kan man skapa innovativa mönster och rytmer.
(Paquette & Rieg, 2008, s. 231.) Rytmer och mönster som följer en puls spelar, som
tidigare konstaterats, en viktig roll både för språket och musiken (Tierney & Kraus,
2015, s. 1).

2.4.4 Övriga perspektiv på rytminterventioner
Rytminterventioner används även där fokus ligger på fördjupad musikundervisning
och genom att man studerar instrumentspel. Genom denna fördjupade undervisning tar
eleverna del av instrumentspel, uppförandepraxis, tonträffning, musikens teori,
komposition, improvisation, digital teknik samt samspel. I alla dessa delområden hittar
man rytmens viktiga beståndsdelar. (Utbildningsstyrelsen, 2017, s. 27 – 28.) Program
med interventionsprogram som stöder rytmen och språket kan hittas i studierna av bl.a.
Slater m.fl. (2013, s. 2). Musik kan även användas inom andra tillfällen än under
musiklektionerna. Inkludering av musik i klassrummet gör att eleverna klarar av att
prestera bättre i textskapande och läsning. (Tomlinson, 2013, s. 5.)
Instrumentstudier kan ses som en rytminterventionsmetod eftersom all den musik som
spelas består av rytmer. Welch m.fl. (2012, s.7) visar i sin undersökning på hur
instrumentstudier kan stödja läsandet. I en enskild fallstudie av Eren (2017, s. 107)
visade sig att instrumentstudier hade en positiv effekt på läsningen då även dyslexi
fanns med i bilden. Enligt Tervaniemi m.fl. (2018, s. 2) kan man dra slutsatsen av att
även kortsiktig träning av instrument ger starkare kognitiva och språkliga färdigheter.
Instrumentspelandet kan t.o.m. ha en minst lika viktig effekt som lästräningen i sig.
16

3 Metod och genomförande
Metodvalet är relevant för forskningens syfte och forskningsfrågor. Detta kapitel
beskriver metodvalet och på vilket sätt forskningsfrågorna är relevanta för ämnet. Det
redogörs för på vilket sätt insamlingen av data gjorts samt vilka urval och
avgränsningar som bör finnas med för att precisera forskningen. I kapitlet
framkommer även hur undersökningen genomförts och på vilket sätt resultaten
analyserats. Avslutningsvis redogörs för metodens tillförlitlighet och trovärdighet.

3.1 Val av metod
Den samtida forskningen inom det valda ämnet finns tillgänglig i form av ett flertal
mindre studier. För att få en bättre överblick över rytmträningens effekter på läsflytet
kan man i detta fall använda sig av en metaanalys. En metaanalys är en sorts
systematisk litteraturstudie där man sammanväger data från olika studier (Basu, 2017,
s. 1; Field & Gillet., 2010, s. 666; Forsberg & Wengström, 2017, s. 28). Man kan ta
reda på vilka empiriska samband som finns mellan olika studier genom att undersöka
och kategorisera dem i tabeller (Hunter & Schmidt, 2004, s.3). Ifall flera studier pekar
på ett liknande resultat, och man kombinerar resultaten, kan man se en tydligare effekt,
vilket är en av metaanalysens styrkor. En av bristerna är att valet av forskning lätt kan
styras, en annan svaghet är att storleken på effekten i studierna kan värderas felaktigt.
(Andersson, 2003, s. 18.)
Metaanalysen kan både vara en kvalitativ och en kvantitativ undersökning. Det
kvalitativa perspektivet skildrar litteraturen på ett mera heltäckande vis än genom att
enbart utföra en kvantitativ undersökning. En kvantitativ undersökning exkluderar
forskning som inte framställer resultat i form av siffror. (Park & Gretzel, 2007, s. 48;
Timulak, 2009, s. 591.) Ifall man använder sig av en kvalitativ metaanalys kan man
även benämna den som en metasyntes. Den följer samma steg som den kvantitativa
undersökningen. Skillnaden är att metasyntesen tolkar och den kvantitativa
metaanalysen sammanslår resultat. En metaanalys kan även använda sig av både
kvalitativa och kvantitativa resultat. (Paterson m.fl., 2001, s. 1 – 3; Timulak, 2009, s.
592.)
17

Avsikten med denna avhandling är, förutom att undersöka sambandet mellan
rytmträning och läsflyt, att ta reda på hurudana effektstorlekar som kan uppmätas på
läsflytet och dess komponenter. Utöver detta är meningen att de utvalda källorna skall
tolkas kvalitativt. Detta är en process inom metaanalysen som strävar efter att ge en
tydligare bild av resultaten. Samtidigt kan ett både kvantitativt och ett kvalitativt
perspektiv belysa rytmträningens koppling till de olika komponenterna i läsflytet
tydligare. Ett problem kan dock uppstå ifall dessa perspektiv motsäger varandra.
(Sandelowski m.fl., 2006, s. 6.) I denna avhandling benämns metoden som metaanalys
eftersom det är mest beskrivande för processen.
För att utföra en metaanalys behöver man till en början skapa relevanta frågeställningar
som baserar sig på en teori. Frågorna kan baseras enligt kriterierna: de som deltar i
undersökningen, vilken intervention som används, hur deltagarna jämförs samt vilka
resultat som skall undersökas. (Basu, 2017, s. 1 – 2; Shelby & Vaske, 2015, s. 99.) I
denna avhandling är deltagarna barn inom den grundläggande utbildningen. De
interventioner som undersöks är rytminterventioner. Interventionsgrupperna jämförs
med kontrollgrupper. Förändringar i läsflytet undersöks efter att man gjort jämförelsen
mellan grupperna. För denna avhandling har tre forskningsfrågor skapats för att få en
mera nyanserad överblick över ämnet. Hurudant är sambandet mellan rytmträning och
förbättrat läsflyt? Vilken är rytmträningens effekt på läsflytet hos elever i
grundskolan? Vilken effekt har rytmträningen på enskilda komponenter i läsflytet?

3.2 Datainsamlingsmetod
För att genomföra studien är tanken att följa de steg som förespråkas när man gör en
metaanalys. Till en början sker en omfattande litteratursökning på flera databaser med
lämpliga sökord så att det finns ett gediget urval av källor (Andersson, 2003, s. 53, 57,
Field & Gillet, 2010, s. 667; Shelby & Vaske, 2015, s. 100.) I denna studie används
följande sökord: rhythm, reading fluency, music, literacy, literacy connection, samt
intervention. Dessa sökord kombineras parvis med hjälp av Boolesk algebra och
suddig logik för att få mera relevanta träffar. De Booleska ord som kombinerar
sökorden är i detta fall “AND” och “NEAR”. Dessa ord gör att sökorden paras ihop
och återfinns nära varandra i källornas titlar eller abstrakt. (Basu, 2017, s. 2 – 3;
McCabe, 2005, s. 44.)
18

För att inte begränsa litteratursökningen enbart till engelskspråkiga källor gjorde även
en separat sökning med svenska ord. Flera olika databaser användes för att finna
artiklar, uppsatser och annan litteratur som antingen publicerats i tidskrifter, böcker
eller på nätet. Detta är nödvändigt för att litteratursökningen skall bli tillräckligt
omfattande. (Cooper m.fl., 2018, s. 5.) Det kan även vara bra att göra sökningar via
den funna litteraturen eftersom det kan existera relevanta men icke publicerade källor.
Dessa källor kan ha förblivit opublicerade p.g.a. otillfredsställande resultat. För en
metaanalys kan även dessa resultat vara av intresse. (Field & Gillet, 2010, s. 667.)
Den information som samlas in genom den omfattande litteratursökningen får gärna
vara informativ för att lättare göra urvalet och avgränsa forskningens data. Punkter
som med fördel kan ingå är författarnamn, publiceringsårtal, antalet deltagare i
undersökningens interventions- respektive kontrollgrupp, interventionens karaktär
samt undersökningens trovärdighet. Det kan även vara skäl att göra en förteckning
över undersökningarnas effektstorlekar och standardavvikelse. (Basu, 2017, s. 4.) För
att effektivera kartläggningen begränsas informationen i avhandlingens första skede i
litteraturgenomgången till följande: författare, publiceringsårtal, ifall undersökningen
innehåller en interventionsform samt ifall studierna genomgått peer-review.
Sökorden rhythm, reading fluency, music och literacy kombinerades och kördes efter
hand, systematiskt i fem databaser: ProQuest, ERIC (Education Resources
Information Center), PLOS ONE, Google Scholar och Alma (Åbo Akademis bibliotek
och arkivsamlingar). Utöver dessa tillkom litteratur från CBRU (Cognitive Brain
Research Unit). Sökningarna gjordes med kriteriet att litteraturen publicerats mellan
år 2000 och 2020 för att få en god helhetsbild över forskningsfältet. Eftersom Music
och literacy är mera heltäckande begrepp gav dessa sökord flest träffar medan rhythm
och reading fluency gav färst träffar.
Litteratursökningen utfördes i två etapper. Den första utfördes mellan maj och juli
2019 och den andra mellan januari och mars 2020. Antalet sökträffar är fastslaget den
18:e mars 2020. Efter dessa datum hittades ytterligare ett antal intressanta artiklar via
andra kanaler. Dessa artiklar kunde dock inte användas i metaanalysen på grund av att
de inte klarade alla de inklusionskriterier som fastslogs. Några av artiklarna var dock
intressanta ur ett teoretiskt perspektiv.

19

Tabell 1. Antalet träffar per databas.
PLOS ONE
Google Scholar
ERIC
ProQuest
abo.finna.fi

Rhythm and reading fluency Rhythm and literacy Music and literacy Music and reading fluency
69
69
123
109
20500
41200
583000
42500
36
117
997
57
13470
35350
87720
24918
797
5805
28007
4660

Av alla träffar valdes 108 stycken artiklar som verkade relevanta för denna
undersökning. För att vara relevanta behövde sökorden kunna kopplas ihop. Dessa
artiklar var skrivna på engelska. Examensarbeten och litteratur i bokform förkastades.
Medeltalet för publiceringsårtalet bland de utvalda artiklarna var 2013.

3.3 Urval och avgränsningar
Efter den inledande datainsamlingen behöver litteraturen följaktligen värderas enligt
olika kriterier (Forsberg & Wengström, 2017, s. 31). För att inledningsvis värdera
litteraturen ändamålsenligt undersöks abstrakten för att ta reda på om artiklarna är
relevanta för denna avhandling. Publiceringen av artiklarna bör ha skett under de
senaste fem till tio åren eftersom äldre artiklar troligtvis ingått i tidigare metaanlyser.
Studierna skall dessutom ha blivit granskade samt innehålla relevanta undersökningar
med test- och kontrollgrupper. Det kan även vara bra att undersöka hur ofta de utvalda
studierna har laddats ner från olika databaser och ifall den använts i annan tidigare
forskning. (Basu, 2017, s. 3 – 4.)
De forskningsartiklar som motsvarar ovan nämnda kriterier skall i sin tur kategoriseras
eller kodas (Shelby & Vaske, 2015, s. 100). Exempelvis har Gersten m.fl. (2011)
samlat några specialpedagogiska metaanalyser och kodat källorna i flera kategorier,
vilket även görs i denna avhandling. Enligt dessa metaanalyser numreras artiklarna
med referens och årtal, beskriver antalet deltagare (n) i både test- och kontrollgrupp
samt presenteras med effektstorlek. Utöver detta kan man dela in artiklarna i ytterligare
kategorier, t.ex. genom olika åldersspann, användningsområden av rytmen i läsningen
och ifall man kopplar ihop rytmen med andra element. Det finns dock en risk att det
data som fås från studierna är så pass olika att noggrann kategorisering blir utmanande.
De problem som uppstår vid eventuella olikheter bör lösas för att metaanalysen skall
lyckas. (Andersson, 2003, s. 57; Sandelowski m.fl., 2006, s. 3.)
20

För att få ett trovärdigare resultat borde variablerna kodas för att de blir så homogena
som möjligt. Det är därför inte lämpligt att förena metodologier eller mätinstrument
som är allt för olika. (Field & Gillet, 2010, s. 668; Shelby & Vaske, 2015, s. 105, 108.)
I denna avhandling undersöks därför hur de rytmbaserade interventionerna fungerar
och på vilket sätt de utförs. En jämförelsetabell kan underlätta för att undersöka
interventionernas homogenitet (Timulak, 2008, s. 598). Det finns även en orsak att
undersöka om de testningar som använts för att mäta läsflytet och dess komponenter
är tillräckligt lika, vilket redovisas längre fram.
Det kan även förekomma studier vars interventioner, testningar och deltagarantal är
rätt lika men resultaten är mycket olika eller motsäger varandra (Basu, 2017, s. 6). Ifall
resultaten pekar på motsägande resultat kan det vara skäl att skapa undergrupper för
att bättre kunna analysera effekterna (Shelby & Vaske, 2015, s. 104). Rytmbaserade
interventionernas effekt på läsflytet kan variera till en viss grad. Därför är det både
intressant och viktigt att även undersöka effekten på enskilda komponenter i läsflytet.
Ett aktuellt sätt att närma sig problemet med heterogena studier är att använda sig av
en slump-effekt modellen. I denna modell används effekter av olika nivåer, varifrån
man tar data och jämför med undergrupper. (Basu, 2017, s. 6; Sandelowski, 2006, s.
4).
Exkluderingen av den insamlade litteraturen utfördes därför i flera steg. Inklusionsoch exklusionskriterierna baserar sig på forskningsfrågorna och det bakomliggande
syftet med avhandlingen. (Field & Gillet, 2010, s. 668.) Inledningsvis undersöktes
källornas publiceringsårtal. Medeltalet för publiceringen var 2013 och medianårtalet
2014. Efter att ha undersökt fördelningen av de insamlade källorna, samt jämfört
publikationsårtal från tidigare forskning, inkluderades till denna metaanalys sådan
litteratur som publicerats 2013 eller senare, i och med att år 2013 föreföll vara
medeltalet för det insamlade materialet. Den litteraturen räknas här som den senaste
forskningen, vilket är tanken att denna avhandling skall undersöka. I och med att äldre
forskning exkluderades återstod 72 stycken artiklar.
I följande steg av inklusions- och exklusionsprocessen undersöktes artiklarnas
referensgranskning. Av den kvarvarande litteraturen kunde 21 stycken källor inte
presentera en tillräckligt trovärdig referentgranskning. 51 stycken artiklar inkluderades
eftersom det i samband med nätadressen eller i artikeln framkom när och hur artikeln
21

i fråga hade granskats. Det är skäl att kontrollera ifall källorna är kvalitetsgranskade
för att undvika felaktigheter gällande t.ex. variabler eller forskningsstrategin. Det kan
även förekomma missriktade intentioner i analysen av forskningsresultaten. (Basu,
2017, s. 5.)
Avsikten med forskningsfrågorna är att undersöka rytminterventionernas samband
med läsflytet och dess komponenter. För att få fram lämpligt material för metaanalysen
exkluderades all litteratur som inte innehöll någon form av rytmbaserad musik- eller
språkintervention, som mätte effekter på någon eller några av läsflytets komponenter.
Det visade sig att 37 stycken studier innehöll en rytmintervention medan 14 stycken
studier inte kvalificerade sig och exkluderades. Rytminterventionerna varierade till en
viss mån. Medeltalet för antalet deltagare i dessa interventioner var 85 stycken och
mediantalet var 36. Av de 37 kvarvarande artiklarna var det möjligt att få fram
uppgifter om altmetriska poäng eller motsvarande hos 27 av forskningarna. I 31 av
studierna framkom antalet visningar av artiklarna, även om det i några fall verkade
gälla endast från en specifik nätsida.
Nästa steg av inklusions- och exklusionsprocessen bestod av att samla ihop de
interventioner som inriktat sig på barn i grundskolan. Även barn i förskolan blev
inkluderade. Av de 37 artiklarna föll 23 stycken inom ramen för detta kriterium (Tabell
2). Bland de exkluderade källorna var största delen forskning som undersökt personer
i vuxen ålder. Det fanns även studier vars målgrupp var spädbarn vilket resulterade i
exklusion. I en metaanalys är det rekommenderat att studierna är så likadana som
möjligt för att man skall kunna kombinera deras resultat (Basu, 2017, s. 6; Field &
Gillet, 2010, s. 668).
Studierna jämfördes i kategorierna läsflyt, precision i läsningen och hastigheten i
läsningen. Det strävades efter att finna så kategoriskt likvärdiga studier som möjligt
till metaanalysens sammanvägning. Dessa kategorier baseras på forskningsfrågorna.
Det förekommer även en viss skillnad mellan vilka komponenter som blivit mätta i
studierna. För att få så liknande studier som möjligt jämfördes rytminterventionernas
karaktär, testbatterierna, deltagarantalet och deltagarnas ålder. Det gjordes även i ett
senare skede en reduktion av åldersspannet bland interventionsdeltagarna.
Åldersspannet omfattade då barn mellan 6 och 14 år.

22

Tabell 2. Interventioner med deltagare i åldern 4 – 16 år.
Ålder
Banai, K. och Ahissar, M. (2013)
Musical Experience, Auditory Perception and ReadingRelated Skills in Children

8 år

Barbaroux, M., Dittinger, E. och Besson, M. (2019)
Music training with De´mos program positively influences cognitive functions in children from low socio-economic backgrounds

7 - 12 år

Beattie, R. och Manis, F. (2014)
The relationship between prosodic perception, phonological awareness and vocabulary in emergent literacy

4 - 6 år

Bhide, A., Power, A. och Goswami, U. (2013)
A Rhythmic MusicalIntervention for Poor Readers:A Comparison of Efficacy Witha Letter-Based Intervention

6 - 7 år

Bonacina, S., Cancer, A., Lanzi, P., Lorusso, M. och Antonietti, A. (2015)
Improving reading skills in students with dyslexia: the efficacy of a sublexical training with rhythmic background

11 - 14 år

Calet, N., Gutiérrez-Palma, N., Simpson, I., GonzálezTrujillo, M. och Defior, S. (2015)
Suprasegmental Phonology Development and Reading Acquisition: A Longitudinal Study

6 - 7 år

Cancer, A., Stievano, G., Pace, G., Colombo, A. och Antonietti, A. (2019)
Cognitive Processes Underlying Reading Improvement during a Rhythm-Based Intervention. A Small-Scale Investigation of Italian Children with
Dyslexia

8 - 14 år

Cogo-Moreira, H., Branda, C., Ploubidis, G. och Mari, J. (2013)
Effectiveness of Music Education for the Improvement of Reading Skills and Academic Achievement in Young Poor Readers

8 - 10 år

Duran, D., Ribosa, J. och Sanchez, G. (2020)
Peer tutoring for improvement in rhythm reading fluency and comprehension

14 - 16 år

Flaugnacco, E., Lopez, L., Terribili, C., Montico, M., Zoia, S. och Schön, D. (2015)
Music Training Increases Phonological Awareness and Reading Skills in Developmental Dyslexia: A Randomized Control Trial

8 - 11 år

Germeroth, C., Kelleman, B. och Spartz, J. (2018)
Lyrics2Learn: Teaching Fluency through Music and Technology

6 - 10 år

Gonzales-Trujillo, M., Defior, S. och Gutierrez-Palma, N. (2014)
The role of nonspeech rhythm in Spanish word reading

9 - 10 år

Gordon, R., Shivers, C., Wieland, E., Kotz, S., Yoder, P. och McAuley, J. (2015)
Musical rhythm discrimination explains individual differences in grammar skills in children

6 år

Groen, M., Veenendaal, N. och Verhoeven, L. (2019)
The role of prosody in reading comprehension: evidence from poor comprehenders

11 - 12 år

Hallam, S. (2018)
Can a rhythmic intervention support reading development in poor readers?

11 - 12 år

Harrison, E., Wood, C., Holliman, A. och Vousden, J. (2018)
The immediate and longer-term effectiveness of a speech-rhythm-based reading intervention for beginning readers

4 - 5 år

Kieffer, M. och Christodoulou, J. (2019)
Automaticity and Control: How Do Executive Functions and Reading Fluency Interact in Predicting Reading Comprehension?

14 - 16 år

Liping, L. och Wu, X. (2015)
Effects of Metalinguistic Awareness on Reading Comprehension and the Mediator Role of Reading Fluency from Grades 2 to 4

8 - 11 år

Long, M. (2014)
‘I can read further and there’s more meaning while I read’: An exploratory study investigating the impact of a rhythm-based music intervention on children’s reading
9 - 10 år
Lundeträ, K. och Thomason, J. (2017)
Rhythm production at school entry as a predictor of poor reading and spelling at the end of first grade

6 år

Ritter, M., Colson, K. och Park, J. (2013)
Reading Intervention Using Interactive Metronome in Children With Language and Reading Impairment A Preliminary Investigation

8 - 12 år

Slater, J., Strait, D., Skoe, E., O’Connell, S., Thompson, E. och Kraus, N. (2014)
Longitudinal Effects of Group Music Instruction on Literacy Skills in Low-Income Children

6 - 9 år

White, C. och Wesolowski, B. (2019)
Exploring the Effect of Rhythmic Interventions on First- and Second-Grade Music Students’ Oral Reading Fluency

7 - 9 år

För att kunna mäta effekter och jämföra studier även kvalitativt är det viktigt att det i
studierna existerar någon form av kontroll- eller jämförelsegrupp (Field & Gillet,
2010, s. 668). Nio stycken av de 23 kvarvarande studierna hade både en interventionsoch jämförelsegrupp. Bland dessa inkluderade källor undersöktes även hur lång tid
som interventionerna sträckte sig över. Medeltalet för interventionernas längd var 11
veckor och mediantalet är 9. I två av de nio studierna hade även jämförelsegruppen
någon form av intervention.
23

Tabell 3. Deltagarantal i interventions- respektive jämförelsegrupp.
n₁

n₂

v

Bhide, A., Power, A. och Goswami, U. (2013)

10

9

19

Bonacina, S., Cancer, A., Lanzi, P., Lorusso, M. och Antonietti, A. (2015)

14

14

9

Cogo-Moreira, H., Branda, C., Ploubidis, G. och Mari, J. (2013)

114

121

22

Duran, D., Ribosa, J. och Sanchez, G. (2020)

24

24

21

Flaugnacco, E., Lopez, L., Terribili, C., Montico, M., Zoia, S. och Schön, D. (2015)

24

22

31

Hallam, S. (2018)

180

174

10

Harrison, E., Wood, C., Holliman, A. och Vousden, J. (2018)

27

43

10

Ritter, M., Colson, K. och Park, J. (2013)

28

21

4

White, C. och Wesolowski, B (2019)

36

36

7

n₁) deltagare i interventionsgruppen
n₂) deltagare i jämförelsegruppen
v) längden på interventionen (veckor)

Avslutningsvis exkluderades två av de kvarvarande källorna p.g.a. att studierna i dessa
fall inte mätte läsflytets komponenter på ett sådant sätt som tangerar perspektivet i
denna metaanalys. Artikeln av Duran m.fl. (2020) visade sig fokusera enbart på
rytmträningens inverkan på läsning av rytmer inom musiken. I artikeln av Harrison
m.fl. (2018) undersöktes den talade rytmens inverkan på läsning, men studien var inte
tillräckligt homogen med de andra artiklarna. Sammanlagt inkluderades sju artiklar i
metaanalysen. I dessa artiklar uppfylldes alla ovan nämnda kriterier. Artiklarna mätte
dessutom i alla studier förutom en, de rytmbaserade interventionernas effekt på
läsflytet, precisionen eller hastigheten.
Tabell 4. Inklusion och exklusion av artiklar.

I artiklarna av Bhide m.fl. (2013), Ritter m.fl. (2013) och White och Wesolowski
(2019) framkom interventionernas effekt på läsflytet. Interventionernas effekt på
24

precisionen mättes i artiklarna av Bonacina m.fl. (2015), Cogo-Moreira m.fl. (2013),
Hallam (2018) och Ritter m.fl. (2013). Effekterna på snabbheten i läsningen mättes av
Bonacina m.fl. (2015), Flaugnacco m.fl. (2015), Hallam (2018) och Ritter m.fl. (2013).
Effekterna på prosodin mättes inte i någon av studierna. I några av studierna framkom
interventionens effekt på komponenterna i separata årskurser. För effekten av analysen
användes resultatens medelvärden, standardavvikelse och deltagarantal.
Tabell 5. Artiklar som mätt rytminterventionernas effekter på komponenter i läsflytet.
a

b

c

Bonacina, S., Cancer, A., Lanzi, P., Lorusso, M. och Antonietti, A. (2015)

X

X

Cogo-Moreira, H., Branda, C., Ploubidis, G. och Mari, J. (2013)

X

Bhide, A., Power, A. och Goswami, U. (2013)

d

X

Flaugnacco, E., Lopez, L., Terribili, C., Montico, M., Zoia, S. och Schön, D. (2015)

X

Hallam, S. (2018)
Ritter, M., Colson, K. och Park, J. (2013)

X

White, C. och Wesolowski, B (2019)

X

X

X

X

X

a) effekt på läsflyt
b) effekt på precision
c) effekt på snabbhet
d) effekt på prosodi

3.4 Genomförande
För att göra en metaanalys behövs minst två undersökningar även om det är bättre med
flera. I denna avhandling strävas det efter att jämföra tre stycken studier inom
kategorin läsflyt och tre till fyra undersökningar per varje enskild komponent. De
inkluderade forskningsartiklarna beskrivs för att ge en bättre uppfattning om varje
enskild studies karaktär. För att göra studierna överskådliga presenteras de med
liknande deskriptiva texter. På detta sätt kan undersökningarna jämföras även ur ett
kvalitativt perspektiv. I texterna inkluderas även de variabler som utgör resultatet och
i sin tur ger möjligheten att utföra uträkningar av effekterna. (Timulak, 2008, s. 595.)
Forskarnas konklusioner kommer att ingå i texterna för att underlätta analysen. I
beskrivningarna av studierna kommer det även att ingå vilka rytmbaserade
25

interventioner som används, vilka testmodeller som används samt information om
deltagarnas antal och ålder.
Som följande steg kan man räkna ut de sammanlagda effekterna för olika kategorier
som skapats eller skriftligen redogöra för de olika studiernas resultat genom en narrativ
text (Timulak, 2008, s. 598). Resultaten skall i sin tur tolkas och det kan göras på olika
sätt. Man kan sammanfatta vad undersökningen kommit fram till, man kan göra
jämförelser eller räkna ut medelvärden för effekterna hos de olika studierna. (Ellis,
2012, s. 91.) Man kan på detta vis få en kvantitativ överblick men med en kvalitativ
överblick. Resultaten behöver gärna kunna förklaras med hjälp av befintliga teorier
inom området. (Andersson, 2003, s. 62.) På detta sätt är det lättare att grundligt göra
en trovärdig analys av det data som samlats in och sammanvägts till ett resultat, vilket
görs i denna avhandling.

3.5 Inkluderade källor
Sju artiklar inkluderades i denna metaanalys. Dessa artiklar är publicerade mellan 2013
och 2019. Studierna innehåller rytmbaserade interventioner som haft en interventionsoch en jämförelsegrupp. I dessa studier har man kunna mäta interventionernas effekt
på läsflytet eller komponenter i läsflytet. I studien av Cogo-Moreira m.fl. (2013)
presenterades inga standardavvikelser för testningarna av läsfärdigheterna. Därför
fungerar denna studie endast ur det kvalitativa perspektivet. Deltagarna har i alla de
utvalda undersökningarna varit barn i åldern 6 till 12 år. I detta avsnitt presenteras på
vilket sätt de sju studierna förverkligat rytmträningen samt vilka effekter som
träningen haft på komponenterna i läsflytet.
Ett återkommande moment bland interventionerna var olika övningar där eleverna får
träna sin förmåga att härma en rytm. Det var även vanligt bland interventionerna att
eleverna fick läsa eller sjunga med hjälp av rytmer. Pulsens betydelse noterades i några
av interventionerna precis som användningen av diverse instrument. Det visade sig
vara mera sällsynt med övningar som innehöll moment av rytmträning i samband
mellan rim och ramsor.
I de studier som mätte effekter på läsflytet användes speciellt sådan träning där
eleverna får härma rytmer i olika tempi. Dels framkom även moment av lek, sång och
26

tal med fokus på rytmerna. Bland de studier som mätte effekterna på precisionen i
läsningen var alla ovanstående moment frekventa i interventionerna. Överlag avvek
interventionerna mellan Hallam (2018) och Ritter m.fl. (2013) från varandra på
flertalet punkter. Sång och instrumentspel var vanligt bland interventionerna som
mätte hastigheten i läsningen. Även de ovanstående momenten förekom med jämna
mellanrum.
Tabell 6. Inslag av rytmträning i respektive intervention.
a
X
X

Bhide, A., Power, A. och Goswami, U. (2013)
Bonacina, S., Cancer, A., Lanzi, P., Lorusso, M. och Antonietti, A. (2015)
Cogo-Moreira, H., Branda, C., Ploubidis, G. och Mari, J. (2013)
Flaugnacco, E., Lopez, L., Terribili, C., Montico, M., Zoia, S. och Schön, D. (2015)
Hallam, S. (2018)
Ritter, M., Colson, K. och Park, J. (2013)
White, C. och Wesolowski, B (2019)

b
X
X
X
X

X
X
X

c
X

X
X

X
X

d
X
X
X
X
X

X

X

e
X

f
X

g

h

i

X
X

X
X
X

X

X

X
X
X

X
X

X
X

X

a) Följa en puls i olika tempi
b) Härma en rytm
c) Klappa eller marschera till en sång
d) Sjunga/Läsa med rytmer
e) Lekar med rytmer
f) Rytmövning med poesi och rim
g) Läsa till en puls
h) Skapa rytmer
i) Använda instrument

Tabell 7. Jämförelse mellan testbatterier.
Bhide, A., Power, A. och Goswami, U. (2013)

TOWRE lästest

Bonacina, S., Cancer, A., Lanzi, P., Lorusso, M. och Antonietti, A. (2015)

Test för ord och pseudo-ord läsning av Zoccolotti m.fl. (2005) & Cornoldi C, Colpo G. MT Reading test

Cogo-Moreira, H., Branda, C., Ploubidis, G. och Mari, J. (2013)

EACOL lästest

Flaugnacco, E., Lopez, L., Terribili, C., Montico, M., Zoia, S. och Schön, D. (2015)

Cornoldi C, Colpo G. MT Reading test

Hallam, S. (2018)

The Neale Analysis of Reading Ability testet

Ritter, M., Colson, K. och Park, J. (2013)

DIBELS, Skills–6 Oral Reading Fluency, Read Naturally Test, GORT

White, C. och Wesolowski, B (2019)

DIBELS

ORF

Bhide, A., Power, A. och Goswami, U. (2013)

PSF
X

RTF

Bonacina, S., Cancer, A., Lanzi, P., Lorusso, M. och Antonietti, A. (2015)
Cogo-Moreira, H., Branda, C., Ploubidis, G. och Mari, J. (2013)

X

Flaugnacco, E., Lopez, L., Terribili, C., Montico, M., Zoia, S. och Schön, D. (2015)
Hallam, S. (2018)

X

X

X

X

X
X

27

X

X

X

TRS - snabbhet i läsning

X

X

X

TRA - precision i läsning

X

X

X

WRF - ord läsflyt

X

X

X

RTF - läsförståelse

TRS

X

White, C. och Wesolowski, B (2019)

PSF - flyt i fonetsisk segmentation

TRA

X

Ritter, M., Colson, K. och Park, J. (2013)

ORF - muntligt läsflyt

WRF
X

3.5.1 Bhide m.fl. (2013)
I undersökningen av Bhide m.fl. (2013) jämfördes två stycken grupper med varandra
för att se vilken grupp som utvecklade sin läsförmåga mest. Båda dessa grupper hade
svårigheter inom läsningen. Interventionsgruppen bestod av 10 stycken elever i åldern
sex till sju år. I jämförelsegruppen fanns nio stycken elever i samma ålder. I den grupp
som kallas interventionsgruppen utfördes ett flertal rytmiska övningar under 19
tillfällen utspridda på två månader. I jämförelsegruppen användes en mera
konventionell läsintervention som utfördes digitalt.
Under de tillfällen som interventionsgruppen träffades tränade man på att följa en puls
i olika tempi. För att följa en puls i olika tempi kan man använda sig av exempelvis
digitala metronomer. Eleverna tryckte på en tangent på datorns tangentbord samtidigt
som de fick lyssna till slagen enligt pulsen. I en annan övning fick eleverna härma
korta rytmer i olika tempi. Övriga övningar som förekom var sånger med rytmer,
marscherande till en takt, lyssnande på dikter med rim och olika rytmspel där de fick
klappa eller stampa enligt olika mönster.
Både interventionsgruppen och jämförelsegruppen mättes med bl.a. TOWRE lästestet
som riktat in sig på läsflyt. Effekten visade sig vara gynnsam för båda grupperna utan
att de skiljde sig märkbart från varandra. Jämförelsegruppen visade sig vara aningen
svagare i det förberedande testet. Testen utfördes före interventionsprogrammet och
efter att programmet avslutats. I interventionsgruppen förbättrades läsflytet från 21,00
(standardavvikelse 7,01) till 25,00 (7,83) medan jämförelsegruppen förbättrade sina
resultat från 16,56 (9,13) till 24,44 (11,48).
Enligt forskarna har en rytmbaserad intervention som kopplar ihop pulsen i musik och
språk en positiv betydelse för utvecklingen av läsning och den fonologiska
medvetenheten. Sekundärt får barnen träning av sin allmänna rytmförmåga.
Rytminterventionen i fråga visade sig ha en minst lika bra effekt som den andra
interventionen. Bland de svagheter som hittas i denna studie kan man räkna det mycket
sparsamma antalet deltagare i både interventions- och jämförelsegruppen. Dessutom
skulle det ha varit bättre ifall jämförelsegruppen inte skulle ha använt sig av den
konventionella läsinterventionen.

28

3.5.2 Bonacina m.fl. (2015)
Undersökningen som gjordes av Bonacina m.fl. (2015), innehöll ett träningsprogram
som utfördes av en interventionsgrupp bestående av 14 stycken elever i åldern 11 till
14 år. Jämförelsegruppen bestod av 14 stycken elever i samma ålder. Alla 28 elever
hade valts ut p.g.a. sin dyslexi som tidigare konstaterats genom tester. Dyslexin hade
kontrollerats under det senaste halvåret. Interventionen som hade rytmbaserade inslag
sträckte sig över en period på nio veckor. Interventionen baserade sig på ett barnvänligt
rytmprogram med intentionen att förbättra läsförmågan. Jämförelsegruppen hade
ingen specifik ersättande intervention.
Interventionsprogrammet bestod av ett flertal rytmiskt tekniska och verbala övningar
som upprepades med jämna mellanrum. Med hjälp av dessa övningar kunde eleverna
träna olika komponenter av läsningen. Bl.a. tränades stavelsemedvetenheten,
avkodandet av ord och fraser. Syftet var att förbättra läsförmågan med hjälp av både
rytmer och ord. I många av övningarna ackompanjerades eleverna av en puls eller en
musikalisk rytm. Även texter lästes med en puls i bakgrunden, i varierande hastighet
och med olika betoningar.
Genom två test, ett före interventionen och ett efteråt, mättes elevernas precision i
läsningen samt hastigheten i deras läsning. I testerna mättes förmågan att läsa både
normala ord och pseudo-ord med olika frekvenser. Material användes från två separata
test: Test för ord och pseudo-ord läsning av Zoccolotti m.fl. (2005) samt “Nuove prove
di lettura MT per la scuola media inferiore”. I kategorin precision hade
interventionsgruppen en förändring från 2,99 (standardavvikelse 2,12) till 0,62 (1,21)
medan jämförelsegruppens resultat ändrade från 2,15 (2,75) till 2,03 (2,56). I kategorin
hastighet var förändringen i interventionsgruppen 1,18 (1,06) – 1,09 (0,92) medan
jämförelsegruppen hade förändringen 1,26 (0,94) – 1,09 (0,91).
Studien byggde på en datorbaserad rytmintervention för att stödja elevernas
lässvårigheter. Resultaten visade att interventionen hade en positiv effekt på både
precision och hastighet i läsningen. Det fanns signifikanta förbättringar i elevernas
förmåga att läsa korta och långa pseudo-ord samt i elevernas precision när det kom till
textläsning. En av studiens svagheter var att både interventionsgruppen och
jämförelsegruppen hade relativt få deltagare.
29

3.5.3 Cogo-Moreira m.fl. (2013)
I studien som gjordes av Cogo-Moreira m.fl. (2013) deltog 235 stycken elever med
lässvårigheter i åldern åtta till 10 år. I undersökningen fick 114 stycken av eleverna
delta i en intervention med musikundervisning medan 121 stycken elever fungerade
som jämförelsegrupp. Eleverna kom från tio olika skolor och interventionen var
utspridda i fem skolor som bedrev musikundervisningen. Pedagogerna kontrollerades
så att interventionen fungerade på samma sätt i alla skolor. Målet med interventionen
var att bedöma musikundervisningens inverkan på elevernas läskunskap och deras
studiefärdigheter. Interventionen pågick i fem månader och eleverna fick träning tre
gånger i veckan.
Musikinterventionen fokuserade till en stor del på skapande, improviserande och
tolkande aktiviteter. Under sessionerna fick eleverna träning i att uppfatta och
experimentera med bl.a. rytm, melodi och harmoni. Eleverna uppmuntrades att leka
med rytmerna genom sång, klanginstrument och perkussiva instrument. Sånger
innehöll träning som medvetet fokuserade på att förbättra den fonologiska
medvetenheten. Under dessa tillfällen fick eleverna även möjligheten att härma rytmer
och undersöka klanger och ljud.
Resultaten från interventionen analyserades med hjälp av EACOL (Evaluation of
Reading Competence by the Teacher) lästestet. Två test utfördes, ett före
interventionen och efteråt varav en jämförelse mellan grupperna presenteras i artikeln.
Den enda av komponenterna i läsflytet som mättes var precision. Efter jämförelsen
mellan grupperna hade interventionsgruppen resultatet 9,44 (standardfel 0,82) och
jämförelsegruppen 11,22 (3,60). Förutom precision i läsningen mättes även färdigheter
i matematik och i det portugisiska språket.
Överlag framkom ingen större betydelse av rytmbaserad träning på läsförmågan. Det
fanns dock ett positivt samband som gällande precisionen i framförallt ordläsningen.
Undersökningen hade mera deltagare än flera av de andra studierna. Författarna
påpekar dock att jämförelsegruppen kunde ha använt sig av ett jämförelseprogram utan
verkan för tydligare jämförelse med interventionsgruppen. Författarna ansåg även
musiklektionerna som lovande men var försiktiga med att dra längre slutsatser. I denna
studie rapporterades inga standardavvikelser för resultaten i de testade momenten.
30

3.5.4 Flaugnacco m.fl. (2015)
Genom undersökningen gjord av Flaugnacco m.fl. (2015) undersöktes 66 stycken
elever med dyslexi, ifall träning av rytmfärdigheter kunde ha en positiv effekt på
elevernas

fonologiska

medvetenhet

och

läsfärdigheter.

Den

musikaliska

interventionsgruppen bestod av 24 stycken elever i åldern åtta till elva år. I
jämförelsegruppen deltog 22 stycken elever i samma ålder. Jämförelsegruppen hade
ett program som till en stor del omfattade målning. Musikgruppens intervention pågick
totalt i sju månader med daglig träning.
I det musikaliska interventionsprogrammet följde man Carl Orffs samt Zoltán Kodálys
metodik. Inom Orffs pedagogik finns bl.a. följande rytmbaserade element: Rytmiskt
tal med imitation, rytmiska lekar som involverar hela kroppen, klappa och stampa till
tal eller läsning i varierad hastighet samt instrumentspel. (Kwon & Lee, 2012, s. 171.)
Ur ett rytmiskt perspektiv får man med hjälp av Kodálys pedagogik träning i att
urskilja rytmiska mönster eller längden på ljud, genom t.ex. stavelser (Palkki, 2010, s.
101). Lärarna som undervisade eleverna i fråga fick fortbildning inom Kodálys
pedagogik innan interventionen inleddes.
Enligt författarna visar resultaten på att även elever med kraftigt försvagad fonologisk
medvetenhet och läsförmåga kan ha nytta av musikalisk träning med inslag av rytm.
Alla elever utförde test både före och efter interventionerna. Till undersökningarna
användes Cornoldis och Colpos test MT Reading test. När interventionsgruppen mättes
gällande hastigheten i läsningen var resultaten före interventionen -1,83
(standardavvikelse 0,84) och -1,68 (0,61) efteråt. I jämförelsegruppen var motsvarande
resultat -2,15 (0,84) och -1,88 (0,62).
Det visade sig att båda grupperna hade gjort en del framsteg gällande hastigheten i
läsningen. Den rytmbaserade träningen rapporterades dessutom ha en liten effekt på
precisionen i läsningen (0,038). I jämförelsegruppen förekom inga motsvarande
resultat. Precis som i många av de andra studierna, är det sparsamma antalet deltagare
en av undersökningens svagheter. En annan svaghet är avsaknaden av en regelrätt
jämförelsegrupp utan en ersättande intervention.

31

3.5.5 Hallam (2018)
I studien av Hallam (2018) undersöktes vilken effekt en rytmbaserad intervention hade
på 354 stycken elever med bristfällig läsning. I interventionsgruppen deltog 180
stycken elever i åldern 11 till 12 år. Dessa elever fick sin träning i mindre tiopersoners
grupper. I jämförelsegruppen deltog 174 stycken elever i samma ålder. Interventionens
längd sträckte sig över en period på 10 veckor med ett kort pass varje vecka. Dessa
tillfällen ingick i det vanliga undervisningssammanhanget.
Det interventionsprogram som användes kallas Rhythm for Reading vars mål är att
förbättra läsningen samt stärka den kognitiva förmågan. I programmet fick eleverna
klappa, stampa och sjunga rytmer enligt notation. Den musik som eleverna arbetade
med följde den västerländska musikens notation med dess tonhöjder, betoningar och
komplexitet. I en av övningarna fick eleverna klappa tillsammans i gruppen och följa
en puls i två nivåer av undergrupper. Samtidigt är det möjligt att använda sig av ett
musikaliskt ackompanjemang som bakgrund.
För att testa elevernas läsförmåga användes en alternativ version av The Neale Analysis
of Reading Ability testet. Testet mäter elevernas läsförståelse, precisionen i läsningen
samt hastigheten i läsningen. Eleverna testades både före interventionen och efteråt.
Effekterna för förändringarna i precision och hastighet presenterades för både
interventionsgruppen och jämförelsegruppen. Inom kategorin precision hade gruppen
med interventionsprogrammet resultatet 1,83 (standardavvikelse 5,3) medan
jämförelsegruppen hade 0,45 (5,2). Gällande hastighet hade interventionsgruppen
resultatet 1,52 (7,5) medan jämförelsegruppen fick 1,36 (7,9).
Forskaren kom fram till att det rytmbaserade interventionsprogrammet hade en
signifikant inverkan på elevernas förmåga att läsa ihopkopplade ord och texter. Det
visade sig att interventionsgruppen hade betydligt större precision i sin läsning än
jämförelsegruppen. Utöver detta verkade interventionsprogrammet även ha en positiv
effekt på elevernas läsförståelse. Överlag gjorde de elever som hade störst svårigheter
innan interventionen de största framstegen. Det deltog jämförelsevis många elever i
undersökningen. Till studiens svagheter beaktades att interventionsprogrammet kan ha
haft bristfällig enhetlighet mellan skolorna.

32

3.5.6 Ritter m.fl. (2013)
I studien av Ritter m.fl. (2013) integrerades en interaktiv metronom som strategi i en
traditionell språk- och läsintervention. Med denna undersökning strävades det efter att
ta reda på hurudana effekter den interaktiva metronomträningens har på läsflytet. 49
stycken elever med lässvårigheter i åldern åtta till tolv år deltog, fördelade på en
interventionsgrupp och en jämförelsegrupp. I interventionsgruppen deltog 28 av
eleverna och 21 stycken placerades i jämförelsegruppen. Båda grupperna deltog i den
traditionella språk- och läsinterventionen. Den interaktiva metronominterventionen
pågick i fyra veckor.
Inom det interaktiva metronomprogrammet använde sig eleverna av en bärbar dator,
metronom, hörlurar och sensorer för händer och fötter. Eleverna fick lyssna till slag
enligt en puls och klappa i samma takt med möjlighet att få direkt respons. Under
sessionerna roterade övningarna mellan olika kroppsdelar. Eleverna klappade med
händerna, stampade med tår och hälar samt utförde kombinerade rörelser. Det gavs
instruktioner om att noggrant lyssna till metronomens puls.
Både interventionsgruppen och jämförelsegruppen visade på framsteg gällande
läsflytet och läsförståelsen. Interventionsgruppen visade dock på större framsteg inom
speciellt läsflytet och dess komponenter. Det visade sig att det förekom en
överraskande skillnad mellan testerna hur pass eleverna i interventionsgruppen
presterade gällande precision i läsningen. Båda grupperna testades både före
interventionen och efteråt. De test som användes var DIBELS (Dynamic Indicators of
Basic Early Literacy Skills), Skills–6 Oral Reading Fluency, Read Naturally Testet
och GORT (Gray Oral Reading Test.
Interventionsgruppen hade i läsflytkategorin resultatet 4,82 (standardavvikelse 2,42)
före interventionen och 5,54 (2,90) efteråt. Jämförelsegruppen hade 4,65 (2,43) före
interventionen och 5,05 (1,83) efteråt. Inom kategorin precision i läsningen var
motsvarande resultat 4,89 (2,55) – 5,18 (2,03) för interventionsgruppen och 4,43 (2,54)
– 4,86 (2,53) för jämförelsegruppen. Snabbhet i läsningen visade på resultaten 4,82
(2,70) – 6,07 (2,20) och 4,95 (2,47) – 5,24 (2,45). Till studiens svagheter hör det
sparsamma antalet deltagare och bristen på en regelrätt jämförelsegrupp.

33

3.5.7 White och Wesolowski (2019)
Genom den studie som White och Wesolowski (2019) gjort har målet varit att
undersöka hurudan effekt rytmbaserade interventioner har på 72 stycken första- och
andraklassisters läsflyt. Det har även undersökt ifall det finns någon interaktionseffekt
mellan interventionerna och förmågan att uppnå läsflyt. I första årskursen deltog 34
stycken elever där 17 stycken placerades i interventionsgruppen och 17 stycken i
jämförelsegruppen. I andra årskursen deltog 38 stycken elever med 19 i respektive
grupp. Åldern för eleverna sträckte sig från sju år upp till nio år och färdigheterna hos
eleverna varierade. Interventionen pågick under sju tillfällen.
Interventionsprogrammet innehöll tre huvudsakliga rytmövningar. Den första
fokuserade på att hålla en jämn en puls. Eleverna använde sina kroppar för att
producera rytmer på ett lekfullt sätt. De fick dessutom härma varandra och bidra med
sång. I det andra momentet fick eleverna möjlighet att skapa rytmer och använda sig
av visuella stöd. Under denna övning fick eleverna dessutom öva att klappa olika långa
toner och variera hastigheten. I det tredje momentet övade eleverna på
rytmdiskrimination och hade instrument till sitt förfogande. Även i detta moment var
leken en central faktor i elevernas lärande.
Eleverna testades både före interventionen och efteråt. Med hjälp av testet DIBELS
mättes effekterna för läsflytet i det efterföljande testet. Effekterna mättes i tre
kategorier för både årskurs 1 och årskurs 2. En kategori för en kärngrupp, för en grupp
med intensifierat stöd och för en med särskilt stöd. Det gick inte att fastslå något
samband mellan rytmbaserad träning och framsteg inom läsflytet även om det
konstaterades att det finns en koppling mellan läsning och musik.
Resultaten för respektive kategori föll enligt följande: Årskurs 1, intervention
kärngrupp (N = 14) 3,01 (standardavvikelse 1,84), jämförelse kärngrupp (N = 12) 1,45
(2,21). Intervention intensifierat stöd (N = 4) -4,55 (0,35), jämförelse intensifierat stöd
(N = 2) -2,94 (2,43). Intervention särskilt stöd (N = 1) -7,23, jämförelse särskilt stöd
(N = 1) -4,84. Årskurs 2, intervention kärngrupp (N = 11) 3,67 (standardavvikelse
2,77), jämförelse kärngrupp (N = 9) 2,93 (1,25). Intervention intensifierat stöd (N = 4)
1,23 (0,91), jämförelse intensifierat stöd (N = 3) 1,08 (0,78). Intervention särskilt stöd
(N = 4) -3,31 (1,67), jämförelse särskilt stöd (N = 7) -1,28 (1,57).
34

3.6 Databearbetning och analys
All data som jämförts ska först vägas ihop i en metaanalys. Det skapas då en
sammanvägd effektstorlek. Det finns många olika sätt att beräkna det insamlade data.
Felaktiga resultat kan dock uppstå ifall man inte är bekant med metaanalysens
grundläggande idéer. (Basu, 2017, s. 6; Çoğaltay & Karadağ, 2015, s. 21; Shelby &
Vaske, 2015, s. 97.) Det är även viktigt att konstruera en så kallad forest plot för att
undersöka varje enskilds studies effektuppskattning ifall det kretsar kring oegentliga
värden. Det samma gäller för de sammanvägda effekternas effektuppskattning. (Basu,
2017, s. 6.)
I vissa studier finns rapporterade effektstorlekar i andra finns endast resultat. I de fall
som inga effektvärden presenteras är det skäl att försöka räkna ut effekter med hjälp
av deltagarantal, medelvärden och standardavvikelser. Det är bra att se till att man
även använder likdana mätinstrument för effekterna då sammanvägningen görs. Det
finns många olika sorters mätinstrument som använts för att presentera effekter i en
metaanalys. Till de vanligaste kan man räkna Pearsons korrelationskoefficient (r),
Cohens d (d) och Odds Ratio (OR). Det finns dock inga hinder för att använda sig av
andra mätinstrument eller undergrupper till mätinstrument.
Vid användningen av Cohens d eller Hedges g räknas 0,2 - 0,3 som en liten effekt, 0,5
som en medium effekt och 0,8 som en stor effekt. Motsvarande effektstorlekar för
korrelationskoefficienten r delas upp enligt; liten effekt 0,1, medium effekt 0,25 och
stor effekt 0,4. Odds ratio (OR) delas upp enligt: 1,5 liten effekt, 2,5 medium effekt
och 4,3 stor effekt. (Field & Gillet, 2010, s. 668 – 669; Çoğaltay & Karadağ, 2015, s.
21, 23; Shelby & Vaske, 2015, s. 97.) I denna metaanalys är det Hedges g som kommer
att fungera som bas för jämförelse eftersom Hedges g använder lämpliga formler.
Det är dock inte en nödvändighet att använda sig av effektstorlekar för att kunna
beteckna analysen som en metaanalys. Det finns andra sätt som man kan summera och
jämföra studier i statistisk bemärkelse. (Shelby & Vaske, 2015, s. 98.) Det data som
samlats ihop kan organiseras i områden eller kategorier som representerar
forskningsramarna. Kategorierna skapar i sin tur block av meningsfulla observationer.
Dessa observationer kan beskrivas med sammanvägda narrativ eller punkter i

35

tabellform vilket presenteras i tabell 12, 14 och 16. Innehållet i tabellerna är baserat på
sammanfattningarna i kapitel 3.5. (Timulak, 2008, s. 595.)
Det är viktigt att man är flexibel när man skapar ramarna inom forskningen, för att
hitta lämpliga beskrivningar för kategorierna. Detta kommer även underlätta
tolkningen av resultaten. (Timulak, 2008, s. 596.) En kvalitativ kategorisering av
studierna kan i sin tur underlätta för att hitta lämplig forskning ur ett kvantitativt
perspektiv. En kvalitativ och kvantitativ representerar samtidigt två olika perspektiv
som tangerar olika aspekter av ett fenomen. (Sandelowski m.fl., 2006, s. 7.) I denna
avhandling representerar forskarnas sammanvägningar det kvalitativa perspektivet
medan de sammanvägda effekterna synliggör det kvantitativa perspektivet.
I metaanalyser som dock använder effektuträkningar rekommenderas det att man
använder slumpeffekt modellen istället för den fixerade effektmodellen. Med
slumpeffekt modellen används de utvalda källorna som en måttstock för hela
populationen av liknande studier. Genom att kontrollera och jämföra de uppskattade
effekterna kan man dra slutsatsen att de utvalda källorna motsvarar hela populationen.
(Basu. 2017, s. 6 – 7.) Den fixerade effektmodellen används oftare inom metaanalyser
(Field och Gillet, 2010, s. 673; Schmidt, 2009, s.97).
I vissa fall används både modellerna. Med hjälp av en forest plot kan man få fram
linjer för varje studie i en tabell. Längden på linjen är lika långa som den uppskattade
effektens intervall med 95 % säkerhet. I tabellen hittar man även diamantformade
figurer som representerar den sammanvägda effektuppskattningen och enskilda
effekter för varje enskild studie. (Basu, 2017, s. 6 – 7.) Nätet erbjuder i dagens läge ett
flertalet metaanalys-kalkylatorer som presenterar resultat för både fixerade- och
slumpeffekt modellen. För denna metaanalys kommer en dylik kalkylator att användas
för att få detaljerade uppgifter om de sammanvägda studierna.
När effektstorlekarna räknas ut ska man enligt Shelby och Vaske (2015, s. 102) först
räkna ut självständiga effektstorlekar för varje studie. Därefter ska effektstorlekarnas
medeltal viktas. Avslutningsvis behöver man säkerställa intervallet för medeltalen och
analysera homogeniteten. Field och Gillet (2010, s. 673) menar och andra sidan att
man först borde ta ställning till om studien använde slumpeffekt eller den fixerade
effekt modellen. Detta är dock ingen trivialitet för forskningen i det inledande skedet
av analysen.
36

37

Bhide, A., Power, A. och Goswami, U. (2013)
Bonacina, S., Cancer, A., Lanzi, P., Lorusso, M. och Antonietti, A. (2015)
Cogo-Moreira, H., Branda, C., Ploubidis, G. och Mari, J. (2013)
Flaugnacco, E., Lopez, L., Terribili, C., Montico, M., Zoia, S. och Schön, D. (2015)
Hallam, S. (2018)
Ritter, M., Colson, K. och Park, J. (2013)
White, C. och Wesolowski, B (2019)

Hastighet i läsning

* standardfel

Bhide, A., Power, A. och Goswami, U. (2013)
Bonacina, S., Cancer, A., Lanzi, P., Lorusso, M. och Antonietti, A. (2015)
Cogo-Moreira, H., Branda, C., Ploubidis, G. och Mari, J. (2013)
Flaugnacco, E., Lopez, L., Terribili, C., Montico, M., Zoia, S. och Schön, D. (2015)
Hallam, S. (2018)
Ritter, M., Colson, K. och Park, J. (2013)
White, C. och Wesolowski, B (2019)

Precision i läsning

Bhide, A., Power, A. och Goswami, U. (2013)
Bonacina, S., Cancer, A., Lanzi, P., Lorusso, M. och Antonietti, A. (2015)
Cogo-Moreira, H., Branda, C., Ploubidis, G. och Mari, J. (2013)
Flaugnacco, E., Lopez, L., Terribili, C., Montico, M., Zoia, S. och Schön, D. (2015)
Hallam, S. (2018)
Ritter, M., Colson, K. och Park, J. (2013)
White, C. och Wesolowski, B (2019)

Läsflyt

28
36

1,18
-1,83
jämförelse
4,82

14
24
180
28

N

jämförelse
4,89

180
28

Pretest
M

2,99
jämförelse

14
114

N

4,82
jämförelse

N
10

Pretest
M

Pretest
M
21

5,54
1,99

1,83
5,18

0,62
9,44

0,84
7,5
2,7

1,06
-1,68
1,52
6,07

1,09

Interventionsgruppen
Posttest
S
M

5,3
2,55

2,12
0,82*

Interventionsgruppen
Posttest
S
M

2,42
2,03

2,2

0,61

0,92

S

2,03

1,21

S

2,9

Interventionsgruppen
Posttest
S
M
S
7,01
25
7,83

22
174
21

14

N

174
21

14
121

N

21
36

N
9

-2,15
jämförelse
4,95

1,26

Pretest
M

jämförelse
4,43

2,15
jämförelse

Pretest
M

4,65
jämförelse

Pretest
M
16,56

5,05
-0,04

0,45
4,86

2,03
11,22

0,84
7,9
2,47

0,94

-1,88
1,36
5,24

1,09

Jämförelsegruppen
Posttest
S
M

5,2
2,54

2,75
3,6*

Jämförelsegruppen
Posttest
S
M

2,43
1,52

Jämförelsegruppen
Posttest
S
M
9,13
24,44

2,45

0,62

0,91

S

2,53

2,56

S

1,83

S
11,48

För att få mera översikt över resultaten från de inkluderade studierna skapades en tabell

var det framgår varje respektive studies deltagarantal och resultat innehållande

medelvärden och standardavvikelse. Resultaten från både förtestet och posttestet

presenteras för interventionsgrupperna och jämförelsegrupperna I studierna av Hallam

(2018), Cogo-Moreira m.fl. (2013) och White och Wesolowski (2019) fanns endast

jämförelse mellan för- och posttest tillgängligt. I undersökningen av Cogo-Moreira

m.fl (2013) presenterades dessutom ingen standardavvikelse utan standardfel istället.

Tabell 8. Mätta resultat i interventionsgrupper och jämförelsegrupper.

3.7 Tillförlitlighet och trovärdighet
Reliabilitet och validitet är begrepp som kopplas ihop med både kvalitativ och
kvantitativ forskning. Dessa begrepp definierar kvaliteten på ett forskningsarbete.
(Kimberlin & Winterstein, 2008, s. 2276.) Reliabilitet, som syftar på studiens
tillförlitlighet, innebär att man försöker ta reda på ifall ett test, verktyg eller
tillvägagångssätt skulle kunna producera liknande resultat i andra sammanhang ifall
ingenting annat ändrar. Med validiteten syftar man på studiens trovärdighet. För större
trovärdighet behöver man undersöka hur pass nära det är mellan det man tror att man
mäter och det man menar mäta. (Roberts m.fl., 2006, s. 41.)
I ett vetenskapligt arbete behöver man bedöma tillförlitligheten och trovärdigheten för
att stärka undersökningens värde. I en kvantitativ studie undersöks alltså
trovärdigheten och tillförlitligheten genom att se till om mätinstrumenten mäter vad
de haft som avsikt att mäta, och att det finns en koppling mellan teorin och resultaten
i forskningen. (Heale & Twycross, 2015, s. 66.) I en kvalitativ undersökning kan
mätningen av resultaten inte utföras på samma sätt som i en kvantitativ undersökning.
Kvalitativa metoder har en mera textmässig metod än den mera besiffrade kvantitativa
metoden. De kvalitativa undersökningarna har till en viss mån kritiserats på grund av
risken att forskarens egna åsikter färgar resultatet. Det kan dessutom vara svårt att
komma fram till samma svar i olika sammanhang. (Noble & Smith, 2015, s. 1; Roberts
m.fl., 2006, s. 42 – 43.)
För att öka tillförlitligheten och trovärdigheten i en metaanalys bör ett visst antal
kriterier uppfyllas för varje källa som inkluderas. Det bör finnas en bakomliggande
teori och en hypotes som besvaras. I denna avhandling undersöks hurudant samband
de finns mellan rytmträning och läsflyt. Det bör finnas ett sampel av data som är
försvarbart. Skevhet i undersökningarna bör ha kontrollerats. (Basu, 2017, s. 5.) Det
kvalitativa och det kvantitativa perspektivet gör att forskningsresultaten kodas på olika
sätt. Det kan därför vara skäl att inte genast refusera all den litteratur som inte
innehåller effektstorlekar. (Sandelowski m.fl., 2006, s. 7.) Utgångspunkten är dock att,
i denna avhandling, i första hand inkludera källor som presenterar variabler som
möjliggör en uträkning av effekter. Artiklar som inte möjliggör en effektuträckning
övervägs ur ett kvalitativt perspektiv.
38

I metaanalysen behöver man beakta att det sampel av data som man använder sig av
skall representera en hel population av liknande forskning (Roberts m.fl., 2006, s. 43).
För att kontrollera detta kontrolleras effekten för både en slumpeffekt modell och den
fixerade modellen. Det är även viktigt att beakta viktningen av studierna som vägs
ihop för att få ett trovärdigt resultat (Kimberlin & Winterstein, 2008, s. 2278).
Viktningen av studierna i denna meta-analys sker med hjälp av det deltagarantal som
uppges i studierna. Deltagarantalet viktas både enligt interventionsgrupper och de
grupper som används i jämförelsesyfte.
Man kan även behöva reflektera över metaanalysens stabilitet (Heale & Twycross,
2015, s. 67). Detta kan göras genom att studera analysens Fail-safe N värde. Detta
värde beskriver hur många artiklar med ogiltiga resultat som behövs för att förändra
signifikanta resultat till osignifikanta resultat. (Long, 2001, s. 3.) De värden som
undersöks i denna avhandling skapas i samband med uträkningen av varje komponent
i metaanalysen.
Efter analysen behöver man ta reda på i vilken mån olika metodfel kan ha påverkat
studiens slutsatser. Man behöver undersöka ifall det finns andra utelämnade studier
som borde ha inkluderats i analysen. Problem kan förekomma ifall man exkluderat
små men intressanta studier eller större studier med viktiga men ointressanta resultat.
Man behöver ta i beaktande att mindre studier med intressanta resultat lätt kan
förminskas i jämförelse med t.ex. en större undersökning med ekonomisk
uppbackning. Detta kan bidra till mindre tillförlitlighet om det inte har beaktats. En
större studie bidrar även i många fall till att den sammanvägda effekten i en metaanalys
ligger närmast forskningen i fråga. (Basu, 2018, s. 7.)
Beroende på hur mycket man beaktat validiteten och reliabiliteten i en forskning, avgör
hur pass bra den klarar en granskning, och på vilket sätt den kunde användas ur ett
praktiskt perspektiv ute på fältet. För att lyckas i forskningsprocessen är det därför
viktigt att vara noggrann med att presentera underlag för resultaten och beskriva på
vilket sätt resultaten har mätts. (Heale & Twycross, 2015, s. 67.) I denna avhandling
har det därför strävats efter att presentera allt tillgängligt data samt alla steg i processen
så noggrant som möjligt. De steg i metaanalysen som gjorts har presenterats i både
tabellform och med hjälp av text.

39

3.8 Effektstorlekar och metasyntes av kvalitativt material
Efter inklusions- och exklusionsfasen utvaldes sex stycken artiklar för att räkna ut en
effektstorlek inom kategorierna läsflyt, precision i läsningen och hastighet i läsningen.
Den sammanvägda effektstorleken utfördes med hjälp av en nätbaserad kalkylator för
metaanalyser (www.meta-mar.com/smd). De enskilda studiernas effektstorlekar för
respektive kategori beräknades med hjälp av två olika formler (tabell 9). Både den
första och den andra formeln beräknar hedges g. Den andra formeln tar även i
beaktande pre- och posttest. Den nätbaserade kalkylatorns effektuträkningar låg
mycket nära de uträknade effektstorlekarna.
Tabell 9. Formler för effektuträkning.

Metaanalys kalkylatorn använde sig av medeltal (M) och standardavvikelsen (SD) från
resultaten i studierna. Dessutom viktades studierna med hjälp av interventionsrespektive jämförelsegrupp enligt deltagarantalet. I dessa metaanalysberäkningar
användes skillnaden mellan pre- och posttest för resultatmedeltalen samt förtestets
standardavvikelse. Inga moderatorer beaktades.
Tabell 10. Studiernas enskilda effektuträkningar per komponent.
TRF
Bhide, A., Power, A. och Goswami, U. (2013)
Bonacina, S., Cancer, A., Lanzi, P., Lorusso, M. och Antonietti, A. (2015)
Flaugnacco, E., Lopez, L., Terribili, C., Montico, M., Zoia, S. och Schön, D. (2015)
Hallam, S. (2018)
Ritter, M., Colson, K. och Park, J. (2013)
White, C. och Wesolowski, B (2019)
TRF - Läsflyt av text
TRA - Precision i läsningen
TRS - Hastighet i läsningen

40

TRA

TRS

0,92

-0,08
-0,14
0,02
0,37

-0,48

0,13
1,13

0,26
-0,06

I den kvalitativa analysen delades sju inkluderade studier in i samma kategorier som i
effektuträkningarna. Den källa som lades till sammanvägningen var studien av CogoMoreira m.fl. (2013) i kategorin precision i läsningen. Varje studie listades i respektive
tabell med deltagarantal, ålder på de som deltog i studien, vilka moment som gick att
finna i rytminterventionerna samt hur länge interventionerna varade. Dessutom
beskrevs de resultat som författarna påvisade samt de brister som noterades i korta
punkter. Medeltalet för åldern på deltagarna viktades enligt deltagarantalet.
Rytminterventionernas moment jämfördes och likheterna mellan respektive studie
noterades som en sammanvägd rytmintervention. De moment som förekom i
interventionernas finns listade i tabell 6. Flest likheter mellan rytminterventionerna var
härmning av rytmer och sång av rytmer (6/7 studier). Vanligt var även olika rytmiska
lekar och att följa en puls i olika tempi (5/7 studier). Sporadiskt tränades läsningen
med hjälp av pulsen eller utövades genom instrumentspel (4/7 studier). Det var mindre
vanligt med skapande av egna rytmer (3/7 studier) och att använda sig av rim och
ramsor (1/7 studier).
En likadan sammanvägning gjordes för testningen av läsfärdigheterna och jämförelsen
finns listad i tabell 7. De mest uppmätta komponenterna i testbatterierna var flyt i
fonetiskt segmentering och precision i läsningen (5/7 studier). Läsflyt av ord samt
snabbhet i läsningen hittades även i några av studierna (4/7 studier). För varje studie
noterades de slutsatser som forskarna noterat genom korta punkter. I en kategori som
studierna hade liknande slutsatser beskrevs sammanvägningen med samma slutsats.
För en kategori med avvikande slutsatser noterades olikheten med en kort punkt.
Tilläggskommentarer användes för att förtydliga sammanvägningen.

41

4 Resultat
I detta kapitel presenteras de resultat som metaanalysen påvisat. De resultat som
presenteras är både enskilda och sammanvägda effektuträkningar ur ett kvantitativt
perspektiv och en sammanvägning ur ett kvalitativt perspektiv.

4.1 Rytmträningens inverkan på läsflytet
Tre artiklar ansågs vara tillräckligt homogena för att kunna sammanvägas till ett
resultat. Deltagarantalets medeltal var 43 stycken elever, varav det i den minsta studien
deltog 19 stycken elever och i den största 72 stycken elever. Medelåldern bland
eleverna var 8,5 år och spridningen mellan sex och 12 år. Effektstorleken har bestämts
separat för var och en av studierna. För att räkna ut effekten användes värden av
deltagarantalet, medelresultat och standardavvikelse från både jämförelsegruppen och
interventionsgruppen. Medelresultatet är uträknat som skillnaden mellan pre- och
posttest. Standardavvikelsen är från pretestet, enligt modellen från Gordon m.fl. (2015,
s. 6).
Tabell 11. Metaanalysens effektuträkning och forest plot gällande läsflytet.
Studie
Bhide m.fl. (2013)
Ritter m.fl. (2013)
White & Wesolowski (2018)

Hedges'g (SMD)
Fixed Effect Model
Random Effect Model

Fail-N Safe

n1
9
21
36

M1
7,88
0,4
-0,04

Hedges g

SEg
0.173
0.445

0.51
0.31

SD1
9,13
2,43
1,52

n2
10
28
36

95%CI
z score
[0.173,0.852] 2,955
[-0.577,1.206] 0.691

Rosenthal (1979)
tc(α = 0.05, df = 3) = 2.353
2,58

M2
4
0,72
1,99

p value
0.003
0.489

Rosenberg (2005)
Zc(α = 0.05) = 1.645
1,73

42

SD2
7,01
2,42
2,03

g
-0.458852
0.129881
1,119867214

Heterog.
I2=83.89%, Chi2=12.42, df=2
83.89%, Tau2=0.512

De tre utvalda artiklarna hade alla en rytmintervention som byggde på att eleverna fick
träna på att följa en puls i olika tempi. Det förekom även moment där eleverna tränade
sin förmåga att härma rytmer. Övningarna innehöll olika inslag av rytmiska lekar.
Interventionsprogrammen pågick i medeltal 10 veckor. Ett kriterium för studierna var
att läsflytet skulle mätas. Detta gjordes antingen med ett muntligt läsflyttest eller ett
test med flyt i fonetisk segmentering.
Den enskilda studien av Bhide m.fl. (2013) visar på att jämförelsegruppen hade en
starkare utveckling av läsningen och läsflytet i och med effektstorleken -0,46 även om
felmarginalen är större än i de andra studierna. Författarna konstaterade dock att den
rytmbaserade interventionen hade en minst lika positiv effekt som den intervention
som jämförelsegruppen hade.
I studien av Ritter m.fl. (2013) förekom en liten effekt mellan interventionsgruppen
och jämförelsegruppen. Effektstorleken för studien visade sig vara 0,13. Författarna
var av samma åsikt gällande speciellt läsflytet och dess komponenter. White och
Wesolowski menade att det inte förekommer något större samband mellan rytmträning
och läsflyt även om effektuträkningen 1,12 säger det motsatta. Värdena i denna studie
har dock räknats ihop av alla de stödnivåer som hade deltagit i undersökningen, vilket
troligtvis påverkar resultatet.
Effektuträkningen för metaanalysen av rytmträningens inverkan på läsflytet visade på
effekten 0,51 (95% CI [0.17, 0.85], p<.05) enligt den fixerade modellen och 0,31 (95%
CI, [-0.58, 1.2], p=.49) enligt slumpeffekt modellen. Heterogenitetstestet visade på
I²=83.89% vilket kan tolkas som att en metaanalys av dessa tre studier inte är lämpligt
(Hesser & Andersson, 2015). Fail-safe N värdet är relativt lågt vilket indikerar på att
resultaten lätt kan förändras med hjälp av andra studier.
Det sammanvägda resultatet i den kvalitativa delen av metaanalysen visar dock på att
en rytmbaserad intervention kan ha en minst lika stor effekt som någon annan
intervention. Det som försvårar jämförelsen i denna del av studien är bristen på
konventionella kontrollgrupper. Detta gör att effekterna i det här fallet inte kan ses
som helt tillförlitliga. Värdet i denna del av metaanalysen fås därför främst genom ett
sammanvägt konstaterande från de utvalda artiklarna.

43

44

Ingen konventionell
jämförelsegrupp.
Få deltagare.

Interventionsgruppen visade på större
framsteg inom speciellt läsflytet och
dess komponenter.

Inget samband mellan rytmbaserad träning Varierande nivå på
eleverna i båda
och framsteg gällande läsflytet kunde
grupperna.
fastslås.
Det finns en koppling mellan läsning och
musik.

4 veckor

7 veckor

Muntligt läsflyt
Flyt i fonetisk segmentation
Precision i läsning
Snabbhet i läsning

Muntligt läsflyt
Flyt i fonetisk segmentation

8 - 12.

7 - 9.

Följa en puls i olika tempi
Härma en rytm
Lekar med rytmer

Följa en puls i olika tempi
Härma en rytm
Sjunga/Läsa med rytmer
Lekar med rytmer

49

72

Ritter, M., Colson, K.
och Park, J. (2013)

White, C. och Wesolowski, B (2019)

m = 8 - 9. Flyt i fonetisk segmentation
Läsflyt av någon form

Ingen konventionell
jämförelsegrupp.
Få deltagare.

Rytminterventioner kan ha en positiv
inverkan på läsning överlag och den
fonologiska medvetenheten.
Rytminterventionen i fråga visade sig
ha en minst lika bra effekt som den
andra interventionen.

m = 47 Följa en puls i olika tempi
Härma en rytm
Lekar med rytmer

Brister

Konstaterande

Flyt i fonetisk segmentation
Ord läsflyt

6 - 7.

Följa en puls i olika tempi
Härma en rytm
Sjunga/Läsa med rytmer
Lekar med rytmer

andra interventioner.

Inga konventionella
m = 10 veckor Rytminterventioner har en minst lika
positiv effekt på läsning och läsflyt som kontrollgrupper.

Tid
19 veckor

Uppmätta komponenter

Ålder

Rytmintervention

n

19

Bhide, A., Power, A.
och Goswami, U. (2013)

Tabell 12. Metasyntes över kvalitativa data gällande läsflyt.

4.2 Rytmträningens inverkan på precisionen i läsningen

För att ta reda på vilken effekt rytmträningen har på precisionen i läsningen användes
tre artiklar som mätt denna komponent. Deltagarantalets medeltal var 143 stycken
elever, varav det i den minsta studien deltog 28 stycken elever och i den största 354
stycken elever. Medelåldern bland eleverna var 10,5 år och spridningen mellan åtta
och 14 år. Effektstorleken har bestämts separat för var och en av studierna. För att
räkna ut effekten användes värden av deltagarantalet, medelresultat och
standardavvikelse

från

både

jämförelsegruppen

och

interventionsgruppen.

Medelresultatet och standardavvikelsen är uträknade på samma vis som i det tidigare
avsnittet med läsflyt.
Tabell 13. Metaanalys effekter och forest plot gällande precision i läsningen.

Studie
Bonacina m.fl. (2015)
Hallam (2018)
Ritter m.fl. (2013)

n1
14
174
21

M1
0,12
0,45
0,43

SD1
2,75
5,2
2,54

Fixed Effect Model
Random Effect Model

Hedges'g
0.27
0.29

SEg
0.097
0.194

Fail-N Safe

Rosenthal (1979)
tc(α = 0.05, df = 3) = 2.353
4,74

n2
14
180
28

95%CI
z score
[0.076,0.454] 2,744
[-0.089,0.670] 1.501

M2
2,37
1,83
0,29

p value
0.006
0.133

Rosenberg (2005)
Zc(α = 0.05) = 1.645
1,08

45

SD2
2,12
5,3
2,55

g
0.889698
0.262242
-0.054111

Heterog.
I2=48.5%, Chi2=3.89, df=2
48.5%, Tau2=0.057

I de tre artiklarna hittades samma sorts moment i rytminterventionen som i de som
mätte effekterna på läsflytet. Att följa en puls i olika tempi, härma rytmer samt leka
med hjälp av rytmer. Interventionsprogrammen pågick i medeltal 11 veckor. Dessa
studier valdes ut specifikt tack vare att de gjort tester på precisionen i läsningen. Utöver
de tre artiklarna som hade tillgängliga variabler för effektuträkningar, användes även
artikeln av Cogo-Moreira m.fl. (2013) för ett rikare kvalitativt perspektiv. Läsflyt i
någon form och snabbhet i läsning mättes även i dessa studier på olika sätt.
Bland de enskilda studierna var det Bonacina m.fl. (2013) som visade på det mest
positiva resultatet. Det uppmättes en effektstorlek på 0,89 vilket kan räknas som en
stark effekt. Även författarna konstaterade att rytminterventionen hade en positiv
effekt på precisionen i läsningen. Det fanns speciellt uppmuntrande resultat inom
precisionen i textläsningen. I artikeln av Cogo-Moreira m.fl. (2013) uppmättes en
effektstorlek på 0,11 i en annan studie men eftersom originalvariablerna saknas
exkluderades källan i den kvantitativa analysen. Författarna konstaterade att
interventionen i studien hade ett positivt samband med precisionen i ordläsningen.
I studien av Hallam (2018), som var den största och stack ut till deltagarantalet, visade
på en liten positiv effektstorlek 0,26. Precis som i de andra studierna konstaterades
även av författaren i denna studie att rytminterventionen hade stark effekt på
precisionen i läsningen. Studien av Ritter m.fl. (2013) kunde inte stöda de andra
artiklarnas resultat. Uträkningarna visade på effektstorleken -0,05, vilket innebär att
det knappt finns någon skillnad. Författarna konstaterade även att det finns en liten
skillnad gällande precisionen i läsningen.
Efter att de tre kvantitativa effekterna vägts samman konstaterades en effektstorlek
enligt den fixerade modellen på 0,27 (95% CI [0.08, 0.45], p<.05). Den sammanvägda
effekten för slumpeffekt modellen var 0,29

(95% CI [-0.09, 0.67], p=.13).

Heterogenitetstestet visade på I²=48.5% vilket kan tolkas som att en metaanalys av
dessa tre studier endast delvis kan förklaras av slumpen. Fail-safe N värdet var även i
denna del av metaanalysen rätt lågt. Sammanfattat har rytmträningen enligt forskarna
en viss positiv effekt på precisionen i läsningen. Variationen bland deltagarantalet är
en aning problematiskt. Det visade sig även att olika testbatterier kan ge väldigt
varierande resultat på komponenten i fråga.
46

47

Följa en puls i olika tempi
Härma en rytm
Lekar med rytmer

8 - 12.

11 - 12.

8 - 10.

11 - 14.

Ålder

Muntligt läsflyt
Flyt i fonetsisk segmentation
Precision i läsning
Snabbhet i läsning

Flyt i fonetsisk segmentation
Precision i läsning
Snabbhet i läsning

Flyt i fonetsisk segmentation
Ord läsflyt
Precision i läsning

Ord läsflyt
Precision i läsning
Snabbhet i läsning

Uppmätta komponenter

m = 167 Följa en puls i olika tempi m = 10 - 11. Läsflyt av någon form
Härma en rytm
Precision i läsning
Leka eller sjunga med rytmer
Snabbhet i läsning

49

354

Hallam (2018)

Ritter, M., Colson, K.
och Park, J. (2013)

Härma en rytm
Sjunga/Läsa med rytmer
Lekar med rytmer

235

Cogo-Moreira, H., Branda, C.,
Ploubidis, G. och Mari, J. (2013)

Följa en puls i olika tempi
Sjunga/Läsa med rytmer

Följa en puls i olika tempi
Härma en rytm
Sjunga/Läsa med rytmer

Rytmintervention

Bonacina, S., Cancer, A., Lanzi, P.,
28
Lorusso, M. och Antonietti, A. (2015)

n

Brister

Det förekom en skillnad mellan
testerna hur pass eleverna i
interventionsgruppen presterade
gällande precision i läsningen.

Interventionsgruppen hade betydligt
större precision i sin läsning än
jämförelsegruppen.

Det fanns ett positivt samband
gällande precisionen i framförallt
ordläsningen.

Blandade deltagarantal.
Kontrollgruppernas roll.

Ingen konventionell
jämförelsegrupp.
Få deltagare.

Interventionsprogrammet
kan ha haft bristfällig
enhetlighet mellan skolorna.

Kontrollgruppens
påverkan.

Resultaten visade att interventionen hade Få deltagare.
en positiv effekt på både precision och
hastighet i läsningen.
Det fanns signifikanta förbättringar i
elevernas precision när det kom till
textläsning.

Konstaterande

m = 11 veckor Rytmbaserade interventioner har en
positiv effekt på precisionen i
läsningen.
Olika test kan ge annorlunda utslag.

4 veckor

10 veckor

22 veckor

9 veckor

Tid

Tabell 14. Metasyntes över kvalitativa data gällande precision i läsningen.

4.3 Rytmträningens inverkan på snabbheten i läsningen

Vid uträkningen av effekterna för snabbhet i läsningen ansågs fyra stycken artiklar ha
tillräcklig homogenitet. Deltagarantalets medeltal var 119 stycken elever, varav det i
den minsta studien deltog 28 stycken elever och i den största 354 stycken elever.
Medelåldern bland eleverna var 11 år och spridningen mellan åtta och 14 år.
Effektstorleken har bestämts separat för var och en av studierna. För att räkna ut
effekten användes värden av deltagarantalet, medelresultat och standardavvikelse från
både jämförelsegruppen och interventionsgruppen. Uträkningarna skedde enligt
samma modell som i de övriga kategorierna.
Tabell 15. Metaanalys effekter och forest plot gällande snabbhet i läsningen.
Studie
Bonacina m.fl. (2015)
Flaugnacco m.fl. (2015)
Hallam (2018)
Ritter m.fl. (2013)

n1
14
22
174
21

M1
0,17
0,27
1,36
0,29

SD1
0,94
0,84
7,9
2,47

Fixed Effect Model
Random Effect Model

Hedges'g
0.03
0.03

Fail-N Safe

Rosenthal (1979)
tc(α = 0.05, df = 4) = 2.132
-3,78

n2
14
24
180
28

SEg
95%CI
z score
0.091 [-0.145,0.215] 0.356
0.091 [-0.145,0.212] 0.356

M2
0,09
0,15
1,52
1,25

p value
0.72153
0.72153

Rosenberg (2005)
Zc(α = 0.05) = 1.645
-3,88

48

SD2
1,06
0,84
2,5
2,7

g
-0.077530
-0.140408
0.020737
0.362664

Heterog.
I2=0.0%, Chi2=2.43, df=3
0.0%, Tau2=0.0

Precis som i de andra kategorierna av metaanalysen bestod rytminterventionerna till
största delen av härmande av rytmer i olika tempi, samt diverse lekar som innehöll
rytmisk sång eller talade rytmer. Var och en av studierna hade även andra moment
inräknade i interventionerna. I medeltal pågick interventionerna i 14 veckor men
variationen var rätt stor. Det kortaste programmet pågick i endast fyra veckor medan
den längsta sträckte sig över en tid på 31 veckor. Gemensamt för studierna var
mätningen av snabbhet i läsningen. Tre av källorna var de samma som även mätte
precisionen i läsningen.
Ingen av de fyra studierna indikerade på någon större enskild effektstorlek. Bonacina
m.fl. (2015) hade en mycket liten negativ effektstorlek på -0,08. Forskarna menade att
interventionen hade en liten positiv effekt på hastigheten i läsningen, men
jämförelsegruppen hade en marginellt större förbättring av resultaten. Även i studien
av Flaugnacco m.fl. (2015) uppkom en svag negativ effektstorlek på -0,14. Författarna
i denna studie nöjde sig med att konstatera att både interventionsgruppen och
jämförelsegruppen gjort vissa framsteg.
Studien av Hallam (2018) hade åter igen det största deltagarantalet. Det visade sig även
att effektstorleken var den minsta av alla fyra källor 0,02. Eftersom det stora antalet
deltagare riskerar göra metaanalysen viktad nära studien av Hallam (2018), jämfördes
även de tre andra källorna skilt med liknande slutresultat. Hallam konstaterade att det
knappast finns någon effekt av rytmträning för att öka snabbheten i läsningen. I den
fjärde studien av Ritter m.fl. (2013) förekom dock en måttlig effektstorlek på 0,36
vilket utmärker sig i sammanhanget. Det konstaterades även i artikeln att det verkar
förekomma en svag positiv effekt gällande snabbheten.
Efter att de tre kvantitativa effekterna vägts samman konstaterades en mycket svag
effekt enligt den fixerade modellen på 0,03 (95% CI [-0.15, 0.22], p=.72). Även den
sammanvägda effekten för slumpeffekt modellen visade på effektstorleken 0,03 (95%
CI [-0.15, 0.21], p=.72). Heterogeniteten visade på 0 % vilket tyder på att studiernas
samstämmighet. Fail-safe N värdet var lågt även i denna kategori. Väger man samman
resultaten från de fyra studierna kan man konstatera att interventionsgrupperna hade
ingen större effekt av rytmträningen jämfört med jämförelsegrupperna. Enligt
forskarnas utsago är det ändå en svag positiv effekt.
49

n

Ritter, M., Colson, K.
och Park, J. (2013)

Hallam (2018)

50

Följa en puls i olika tempi
Härma en rytm
Lekar med rytmer

49

Läsflyt av någon form
Precision i läsning
Snabbhet i läsning

Resultaten visade på en liten positiv effekt Ingen konventionell
jämförelsegrupp.
gällande hastigheten i läsningen.
Få deltagare.
4 veckor

Muntligt läsflyt
Flyt i fonetsisk segmentation
Precision i läsning
Snabbhet i läsning

8 - 12.

Blandade deltagarantal.
m = 14 veckor Interventionsgrupperna hade gjort små
framsteg gällande hastigheten i läsningen. Kontrollgruppernas roll.

Interventionsprogrammet
kan ha haft bristfällig
enhetlighet mellan skolorna.
Ingen märkbar effekt på snabbheten i
läsningen.

10 veckor

Flyt i fonetsisk segmentation
Precision i läsning
Snabbhet i läsning

11 - 12.

m = 11
m = 119 Följa en puls i olika tempi
Härma en rytm
Leka eller sjunga med rytmer

Följa en puls i olika tempi
Sjunga/Läsa med rytmer

354

Det visade sig att båda grupperna hade gjortIngen konventionell
jämförelsegrupp.
en del framsteg gällande hastigheten
Få deltagare.
i läsningen.

Brister

31 veckor

Konstaterande

Ord läsflyt
Precision i läsning
Snabbhet i läsning

8 - 11.

Tid

Få deltagare.
Resultaten visade att interventionen hade en
positiv effekt på både precision och
hastighet i läsningen.

Ord läsflyt
Precision i läsning
Snabbhet i läsning

Följa en puls i olika tempi
Härma en rytm
Sjunga/Läsa med rytmer

9 veckor

Uppmätta komponenter

Ålder
11 - 14.

Rytmintervention

Härma en rytm
Flaugnacco, E., Lopez, L., Terribili, C., 46
Montico, M., Zoia, S. och Schön, D. (2015) Sjunga/Läsa med rytmer
Lekar med rytmer

28
Bonacina, S., Cancer, A., Lanzi, P.,
Lorusso, M. och Antonietti, A. (2015)

Tabell 16. Metasyntes över kvalitativa data gällande snabbhet i läsningen.

4.4 Metaanalysens effektstorlekar och sammanvägningar

Sambandet mellan rytminterventioner och läsflyt hos elever i grundskolan verkar ha
en obalans vid beaktande av komponenternas effektstorlek. Överlag finns det en
tendens för en liten positiv effekt av rytminterventionerna. En rytmintervention som, i
genomsnitt 10 veckor, fokuserar på att härma rytmer i olika tempi genom både tal och
lekfull sång har en liten till måttlig effekt på läsflytet hos barn i åldern sex till tolv år.
Rytmträningen anses ha en minst lika positiv effekt på läsflytet som andra
interventioner.
En rytmintervention som, i genomsnitt 11 veckor, fokuserar på att härma rytmer i olika
tempi genom både tal och lekfullsång har en liten men positiv effekt på precisionen i
läsningen hos barn i åldern åtta till fjorton år. En rytmintervention som, i genomsnitt
14 veckor, fokuserar på att härma rytmer i olika tempi genom både tal och lekfullsång
har ingen betydelsefull effekt på hastigheten i läsningen hos barn i åldern åtta till 14
år, även om författarna såg små framsteg. På grund av avsaknad av lämpliga studier
förblir det oklart vilken effekt som rytmträningen har på prosodin i läsningen.

Tabell 17. Metaanalysens effektstorlekar och sammanvägningar.

Läsflyt

s.e.
0,31

f.e.
0,51

s.k.
Rytminterventioner har en minst lika
positiv effekt på läsning och läsflyt som
andra interventioner.

Precision i läsningen

0,29

0,27

Rytmbaserade interventioner har en
positiv effekt på precisionen i
läsningen.

Hastighet i läsningen

0,03

0,03

Interventionsgrupperna hade gjort små
framsteg gällande hastigheten i läsningen.

s.e. - slumpeffekt modellen
f.e. - fixerade effektmodellen
s.k. - sammanvägda konstateranden

51

5 Sammanfattande diskussion
I det avslutande kapitlet diskuteras metoden och de resultat som presenterades i det
föregående kapitlet. Resultaten kommer att diskuteras i relation till de teoretiska
sambanden mellan rytmträning och läsflyt som presenterades i kapitel 2 och de
forskningsfrågor som ligger som grund till detta arbete. Till sist sammanfattas
avhandlingen med förslag till fortsatt forskning.

5.1 Metod- och resultatdiskussion
Genom detta arbete har en grundläggande kartläggning gjorts över de studier som
undersökt musiken och rytmens inverkan på läsflytet och dess komponenter. Den
litteratur som har undersökts har publicerats de senaste årtiondet och de studier som
inkluderades i metaanalysen kan räknas som nyligen publicerad forskning.
Metaanalysen har utförts både med effektuträkningar och med hjälp av kvalitativa
sammanvägningar av de konstateranden som funnits med i de inkluderade artiklarna.
I diskussionsavsnittet finns en metoddiskussion och en resultatdiskussion. Avsnittet
med metoddiskussionen fokuserar på de styrkor och brister som användningen av en
metaanalys haft i detta arbete samt hur processen med metaanalysen skulle ha kunnat
justeras för mera precisa resultat. Resultatdiskussionen strävar efter att analysera
resultaten från de tre kategorierna som metaanalysen mätte effekter på.
Effektuträkningarnas styrkor och brister diskuteras därefter.

5.1.1 Metoddiskussion
Det har tidigare konstaterats att det finns vissa positiva samband mellan musikträning
och förbättrad läsförmåga. I detta arbete utfördes en metaanalys för att göra en
uttömmande undersökning över rytmträningens inverkan på läsflytet hos barn i
grundskolan. Metaanalysen har visat sig vara ett mycket bra redskap för att väga ihop
ett flertal forskningsresultat (Basu, 2017, s. 1).
För att lyckas med en metaanalys var det centralt att få tag i forskningsartiklar vars
resultat är tillräckligt homogena för att vägas samman. Det har därför varit viktigt att
52

vara noga med att skapa tillräckligt specifika inklusions- och exklusionskriterier.
(Shelby & Vaske, 2010, s. 99 – 100.) De inklusions- och exklusionskriterier som
användes i denna avhandling baserade sig på forskningsfrågorna. För att inkluderas i
den slutliga sammanvägningen krävdes därför att studien undersökt följande: a) en
rytmbaserad intervention, b) effekten på läsflytet eller dess komponenter, c) hurudan
effekt de rytmbaserade interventionerna haft på barn i grundskolan. Dessutom
inkluderades endast forskning utgiven mellan åren 2013 och 2020 som blivit granskad.
De rytmbaserade interventionernas effekt på läsflytet var viktiga att undersöka på
grund av den lucka som verkar finnas inom forskningsområdet (David m.fl. 2007, s.
181). Det konstaterades av Hasbrouck & Glaser (2018) och Rasinski (2014) att
läsflytets komponenter tillsammans är viktiga för att uppnå flyt i läsningen. Att dela
upp rytmträningens effekt på läsflytet i komponenter var därför motiverat för att få en
mera nyanserad bild över hur balansen i läsflytet ser ut. Svårigheterna som berör
läsningen och läsflytet uppdagas i barndomen och stödåtgärder sätts in så tidigt som
möjligt (Norton & Wolf, 2012, s. 431.) De interventioner som stödjer utvecklingen av
läsflytet implementeras under tiden i grundskolan. Detta gjorde att åldern för elever i
grundskolan var speciellt intressant och motiverades som ett inklusionskriterium.
Genom den omfattande sökningen av flera databaser tillkom ett stort urval av artiklar
vilket gjorde urvalsprocessen omfattande. De sökord som användes och kombinerades
med varandra gav adekvata träffar. Det skulle eventuellt ha varit ännu mera effektivt
att utföra sökningarna även med gemensamma sökmotorer. Det existerar även ett antal
intressanta magisterarbeten som inte kvalificerade sig till detta arbete vars innehåll
kunde ha varit intressant. Utöver sökningarna i databasen tillkom några artiklar via
personlig kontakt vars innehåll visade sig vara av intresse för detta arbete. I några fall
undersöktes källförteckningen i några av de funna artiklarna och därav kunde
ytterligare väsentlig litteratur läggas till i listan. Man bör även undersöka efter
metaanalysen ifall det finns väsentlig forskning som oavsiktligt utelämnats.
Slutligen valdes drygt hundra stycken artiklar till den första inklusions- och
exklusionsomgången. Dessa artiklar valdes ut efter en granskning av abstrakt, vilket
gjorde processen effektiv. Med hjälp av den Booleska sökstrategin kunde även ett
flertal artiklar hittas då den intressanta informationen framkom endast i abstraktet och
inte i rubrikerna. Exkludering av artiklar skedde stegvis eftersom det dels minskade
53

arbetsbördan och dels för att en tabell som samlar alla inklusions- och
exklusionskriterier hade blivit allt för stor till sitt format. Genom att utföra
exkluderingen stegvis var det mera överskådligt när de separata tabellerna skapades
samtidigt som det visar på en transparent process.
Storleken på metaanalysens slutliga artikelmängd var sist och slutligen rätt liten. I
kategorin läsflyt användes tre stycken källor och i hastighet i läsningen användes fyra
stycken källor. I kategorin precision i läsningen användes tre stycken källor för
effektuträkningen och fyra stycken för den kvalitativa sammanvägningen. Det behövs
dock inte mera än två källor för att utföra en metaanalys. Ifall alla stegen utförs korrekt
är det en mera transparent metod än många andra. (Valentine, 2010, s. 245.) Många
gånger kan det dock stärka resultatets trovärdighet ifall flera studier sammanvägts. I
detta fall kunde tre källor ha varit i underkant eftersom det fanns en liten obalans
mellan deltagarantalet i de olika studierna. Stora studier kan i många fall ha en
effektstorlek som ligger rätt nära den slutliga sammanvägda effektstorleken (Basu,
2017, s. 7). Eftersom det framkom liknande resultat utan de stora studierna spelade det
ändå ingen större roll för slutresultatet.
Felaktigheter i processen har undvikits så långt som möjligt genom att stegvis följa
instruktionerna av Basu (2017) och Shelby och Vaske (2015). I processen med
effektuträkningar av enskilda studier utfördes räkneoperationerna både manuellt och
med hjälp av metaanalys-kalkylatorn. Dessa bidrog till att öka tilltron till resultaten.
Genom att inkludera endast artiklar som hade genomgått en granskning försäkrades
om en tillräcklig standard på de värden och konstateranden som låg till grund för
metaanalysen. Det finns dock en risk att de kvalitativa värden som använts, trots
noggranna formuleringar, kan ha misstolkats eller nyanserats felaktigt. Det gör att
metoden i fråga kan kritiseras i detta avseende. För att få mera precision i forskningen
kunde författarna för de utvalda artiklarna ha kontaktats för mera detaljerade svar om
värden och slutsatser (Timulak, 2008, s. 595). Även det kvantitativa data som användes
kan ha misstolkats i något fall.
Man kan fundera en hel del på var gränsen går för att studierna är för olika för att
resultaten skall vägas ihop till ett resultat. Skillnaden kan hittas både i resultaten, i vad
som faktiskt uppmätts och på vilket sätt testningar och interventionerna har utförts
(Basu, 2017, s. 6). För att få klarhet i saken var kodningen av både testbatterier och
54

rytminterventioner till stor hjälp för att få en mera homogen metaanalys. Tack vare de
bakomliggande teorierna var kategoriseringen mera logisk. Med flera kategorier blev
analysen mera nyanserad. Resultatskillnaden bland studier som mätte läsflytet var i
något fall noterbar vilket gjorde att det slutliga resultatet behöver övervägas och
jämföras mellan komponenterna.
Ifall metoden framkallar resultat som är mycket varierade eller motsägelsefulla kan
analysen bli mera utmanande (Basu, 2017, s. 6). Det finns skäl att jämföra resultaten
med den tidigare forskningen. Eftersom det har funnits en liten forskningslucka inom
detta område är jämförelseutbudet inte stort. En jämförelse kan göras ur ett bredare
perspektiv med exempelvis effekterna av rytmträning på läsförmågan. Att systematiskt
jämföra läsflytets komponenter med uträkningar av effektstorlekar, och med hjälp av
sammanvägda kvalitativa resultat, kan man hitta mera ledtrådar för hurudant samband
är mellan rytmträning och läsflyt.
Man behöver även beakta ifall de resultat som presenterades motsvarar en hel
population av liknande forskning eller om det endast handlar om ett slumpmässigt
urval. Det kan diskuteras om metodens resultat ger möjligheten att presentera en hel
population av forskning. Med en smal infallsvinkel som i denna avhandling finns det
större möjligheter att samla ihop den mest betydande forskningen men den är och
andra sidan inte en stor forskning heller. För att presentera en större helhetsbild och
utrymme för en större analys, presenterades det i denna avhandling värden för både
den fixerade modellen och slumpeffekt modellen.
Genom att göra en metaanalys av både det kvalitativa materialet, och sedan mellan
effektstorlekarna och den kvalitativa sammanvägningen, är metaanalysen ett val att
föredra vid en kartläggning som gjorts i detta fall. Metoden gav, genom en transparent
process, sådana resultat som är möjliga att analysera och sätta i perspektiv till teorierna
bakom forskningen. Både för rytmträningens inverkan på läsflytet och på precisionen
och hastigheten i läsningen. Det som saknas i denna metaanalys är rytmträningens
effekt på prosodin, vilket kan ses som en svaghet. I följande avsnitt redogörs de brister
som kan uppstå genom uträkningarna samt vid skapandet av den kvalitativa
metaanalysen.

55

5.1.2 Brister i uträkningar och skapande av kvalitativ metaanalys
Vid uträkningen av effektstorleken i kategorin läsflyt blir resultatet missvisande
eftersom jämförelsegruppen i studierna av Bhide m.fl. (2013) och Ritter m.fl. (2013)
utförde en annan intervention. Det är därför inte möjligt att jämföra rytminterventionen
på samma sätt som med en konventionell kontrollgrupp. I kategorin precision i
läsningen var det endast studien av Ritter m.fl. som saknade en traditionell
kontrollgrupp utan intervention. Förutom Ritter m.fl. saknade Flaugnacco m.fl. (2015)
en optimal kontrollgrupp i kategorin snabbhet i läsningen. Det har visat sig
problematiskt att hitta kontrollgrupper utan ersättande interventioner eftersom det i
skolorna i många länder finns en skyldighet att ordna stöd för elever med
lässvårigheter (Bhide m.fl., 2013, s. 120).
Överlag var antalet deltagare rätt jämnt fördelat mellan studierna. Deltagarantalet i
interventionen av Hallam (2018) var dock större än de andra studierna i både precision
och hastighet i läsningen, vilket kunde ha styrt resultatet på ett oönskat vis. Efter att
ha gjort den sammanvägda effektuträkningarna utan Hallam konstaterades det dock att
resultaten var rätt lika. Trots att testbatterierna uppmätte samma komponenter i varje
kategori av metaanalysen utfördes de med olika testmaterial. I studien av Ritter m.fl.
rapporterades det att olika test kunde ge förvånansvärt varierande resultat för
precisionen i läsningen.
Den kvalitativa sammanvägningen utfördes med fyra stycken kategorier av narrativa
kommentarer. Genom att sammanväga forskarnas konstaterande finns det risk att
resultatet blir onyanserat. Det kunde antagligen ge ett mera nyanserat resultat med
hjälp av flera undergrupper av konstateranden. När en kvalitativ sammanvägning
utförs på detta sätt finns det en viss risk för att det kan uppstå felaktiga tolkningar,
vilket påverkar analysen.
Ett problem i metaanalysen var studier med effektstorlekar som motsade varandra. I
kategorin med läsflyt handlar det troligtvis om obalansen mellan jämförelsegrupperna.
Kategorin som mätte effektstorlekarna på hastigheten i läsningen hade så pass små
effektstorlekar att de kan ses betydelselösa. I någon av studierna förekom
effektstorlekar som delvis motsades av författarna i respektive studie, vilket kan ses
som förvirrande och problematiskt.
56

Det är möjligt att använda sig av moderatorer för att beakta skillnader mellan studierna.
Moderatorer kan både påverka och sakna effekt på interventionerna. (Valenitine m.fl.,
2010, s. 236.) I denna metaanalys kunde moderatorer ha använts för att beakta en viss
åldersskillnad mellan eleverna i studierna. Genom att studera resultatskillnaden mellan
årskurserna i White och Wesolowski (2019) kan man se en tydlig skillnad, både mellan
eleverna i normal klass och mellan eleverna med extra stöd. Moderatorer kunde även
vara lämpliga för att beakta interventionernas längd, vilken konstaterades variera
mellan studierna. Även då det inte finns moderatorer som påverkar kan olika
metodologier ge missvisande resultat (Schmidt m.fl., 2009, s. 100). Trots att
användning av moderatorer kan vara viktigt, utelämnades dessa i uträkningarna på
grund av komplexiteten och avsaknaden av garanti över deras påverkan. Avsaknaden
av moderatorer har dock knappast en avgörande inverkan på resultaten i detta fall. I
uträkningarna och i metaanalysen användes värdet noll (0).

5.1.3 Resultatdiskussion
Efter att ha utfört effektuträkningar och kvalitativa sammanvägningar, gällande
rytmträningens inverkan på läsflytet, kan det konstateras att det finns ett visst samband
med en svag till måttligt positiv effekt. Resultaten från metaanalysen indikerar dock
på att rytmträningen inte har lika stor effekt på alla komponenter i läsflytet.
Resultatet för rytmträningens inverkan på läsflytet analyserades som en kategori och
det fanns en svag effektstorlek på 0,31 [-0,58, 1,21]. En delvis problematisk aspekt var
att jämförelsegruppen i studierna av Bhide m.fl. (2013) och Ritter m.fl. (2013) använde
sig av en läsintervention. Efter den kvalitativa sammanvägningen konstaterades ändå
att de rytmbaserade interventionerna hade minst lika stark effekt på läsflytet som de
ersättande effekterna i jämförelsegrupperna. I den studien av White och Wesolowski
(2018), som hade en konventionell kontrollgrupp, förekom den största enskilda
effektstorleken. Eftersom både interventionsgrupp och jämförelsegrupp hade en
positiv utveckling i de övriga studierna kan man i denna bemärkelse se ett försiktigt
positivt samband mellan rytmträning och förbättrat läsflyt.
Svaret på den första forskningsfrågan, vilket sambandet mellan rytmträning och läsflyt
är, kan därför konstateras vara försiktigt positivt men med viss reservation för att
57

träningen kan ha olika inverkan på komponenterna i läsflytet. Rytmträningen kan
konstateras vara minst lika effektiv som andra interventioner som fokuserar på att
förbättra läsningen och läsflytet. Rytmträning kunde således användas som ett
återkommande komplement i undervisningen. Den andra forskningsfrågan besvaras av
den lilla till måttliga effektstorlek som presenterades i resultatkapitlet. Effektstorleken
verkar realistisk med tanke på de kvalitativa sammanvägningarna samt vad den
tidigare forskningen inom läsning indikerat.
Det förekom en stark heterogenitet bland de tre utvalda studierna vilket förespråkar att
en metaanalys av dessa nödvändigtvis inte är att föredra. En orsak till olikheten är dels
den stora variationen av effektstorlek men även att studiernas effektstorlekar direkt
motsäger varandra. Detta är dock en konsekvens av bristen på konventionella
kontrollgrupper. I många skolor runtom i världen strävas efter att barn ska få någon
form av stöd i och med att lässvårigheter uppdagas, vilket i några av fallen gjort
jämförelser med barn utan interventioner utmanande. En annan bristfällig aspekt är att
författarna i den studie som visade på den högsta effektstorleken ändå inte kunde se
något tydligt samband mellan rytmträning och läsflyt. Detta gör att sammanvägningen
i denna metaanalys behöver beaktas med en viss reservation.
För att belysa resultaten från denna metanalys kan man jämföra den med andra likande
studier. I metaanalysen som gjordes av Gordon m.fl. (2015) undersöktes i första hand
musikens inverkan på läsning. Det undersöktes även som en undergrupp vilken effekt
musiken har på läsflytet. I metaanalysen som undersökte effekten på läsflytet
inkluderades artiklar av Cogo-Moreira m.fl. (2013), Gromko (2015), Moreno m.fl.
(2009), Register (2004) och Thomson m.fl. (2013). Det visade sig i denna studie att
rytmen hade en knapp effekt på läsflytet 0,16 [-0,03, 0,35] ). I en annan metaanalys
av Sala och Gobet (2016) mättes musikträningens effekt på läsförmågan med
effektstorleken 0,07 [-0,07, 0,21]. I ljuset av dessa tidigare studier kan resultatet från
denna analys sättas i paritet.
För att undersöka sambandet noggrannare, besvara den tredje forskningsfrågan och få
en mera nyanserad bild, analyserades kopplingen mellan rytmträning och precision i
läsningen samt hastighet i läsningen. Effektstorleken på precision i läsningen var liten
0,29 [-0,09, 0,67], men homogeniteten bland studierna var större än i kategorin läsflyt.
Effektstorleken för rytmträningens inverkan på hastigheten i läsningen var obetydlig
58

0,03 [-0,15, 0,21] och i denna kategori var homogeniteten som störst. Resultaten står
sig realistiskt i jämförelse med den tidigare forskningen. Ingen av de studier som
inkluderades i metaanalysen innehöll värden som kunde användas för att undersöka
rytmträningens inverkan på prosodin. Prosodin vore viktigt att kunna infoga i en studie
som denna eftersom prosodin starkt kan kopplas ihop med både läsningen och
musicerande. Slår man ihop effektstorlekarna för träningens inverkan på hastighet och
precision uppnås inte samma effekt som på läsflyt överlag, vilket antyder att den
resterande effekten inverkar på prosodin. Detta gäller endast ifall man beaktar
effektstorleken för hela populationen av forskning. Prosodin är dock svår att mäta
vilket kan förklara avsaknaden av testresultat.
Det existerar studier som visar på att träning av prosodi kan ha en positiv inverkan på
läsflytet och läsförståelsen. Denna koppling hittas i den samma delen av hjärnan som
även processar rytmer. Samtidigt behövs precision och hastighet för att skapa prosodi
i läsningen. Det har i många fall argumenterats för att prosodin har en viktigare roll
för läsflytet än både precisionen och hastigheten i läsningen. (Holliman & Wood.,
2011, s. 8; Overstreet, 2014, s. 8, 11, 136; Vázquez & Romero, 2018, s. 109.) Detta
skulle kunna indikera på att rytmträningen även skulle kunna ha en effekt på prosodin
i läsningen. I studien av Vázquez och Romero (2018) fann man små indikationer på
att rytmträningen kunde påverka uttrycket i läsningen hos elever som skulle läsa och
efterlikna nyanser i främmande språk.
Enligt författarna till studierna i kategorierna precision och hastighet i läsningen, gick
både interventionsgrupperna och jämförelsegrupperna framåt, men en liten positiv
skillnad till interventionsgruppernas fördel. Åter igen visade sig studien av Ritter m.fl.
(2013) vara problemfylld eftersom den i båda kategorierna motsade de andra studierna.
Genom att exkludera Ritter m.fl. förändras ändå inte effektstorlekarna nämnvärt i och
med att de enskilda effektstorlekarna är rätt små till att börja med. Det faktum att
rytmträningen inte hade någon större inverkan på hastigheten i läsningen var speciellt
intressant med tanke på metronomens inverkan på pulsen och möjligheten att träna
läsning i olika tempi, vilket konstaterades av Ritter m.fl. Det förväntade resultatet hade
varit att läsningen hade flutit snabbare precis som träning med metronom gör
musicerandet snabbare. Detta är ett av de mest överraskande resultaten av denna
metaanalys.
59

De rytminterventioner som användes i metaanalysens studier innehöll långt sådana
moment som konstaterats hjälpa läsningen genom tidigare forskning. Eleverna fick
under träningen följa pulser och härma rytmer i olika mönster, med hjälp av både sång,
tal och genom att spela på diverse perkussiva instrument. (Hansen m.fl., 2007, s. 50;
Nelson, 2016, s. 25 – 26; Taub & Lazarus, 2012, s. 343.) Det faktum att dessa moment
fanns med i rytminterventionerna gör att interventionerna innehåller tillförlitliga och
trovärdiga tillvägagångssätt. För att få homogenitet i träningsupplägget presenterades
endast sådana moment som ingick i alla av de sammanvägda studierna.
Interventionernas längd var i några fall av studierna rätt olika. Trots att veckoantalet
kunde vara lika skiljde sig längden på sessionerna eller antalet dagar per vecka.
Tervaniemi m.fl. (2018) konstaterade att även kortsiktig träning kan ge resultat även
om mera träning i allmänhet ger starkare resultat.
För att testa läsflytet användes i några av studierna beprövade test för kartläggning av
läsförmågan. De övriga testerna visade sig vara mindre frekventa bland testmaterial,
men det framgick tydligt vilka komponenter som uppmättes i testerna, vilket var
viktigt för att kunna göra en tydlig jämförelse mellan studierna. Eftersom Ritter m.fl.
(2013) rapporterade om att olika tester gett varierande utslag på precisionen i läsningen
indikerar det på att ett mera enhetligt testmaterial borde användas för ett tydligare
resultat. Med tanke på det rätt avgränsade forskningsområdet är det svårt att samla
ihop ett sampel av artiklar som innehåller enhetlighet på alla punkter.
Syftet med avhandlingen har varit att undersöka hurudant sambandet är mellan
rytmträning och läsflyt samt vilken effekt rytmträningen har på läsflytet och dess
komponenter. Sambandet konstaterades vara rätt så tydligt eftersom det gick att
uppmäta positiva effektstorlekar på både läsflytet och dess komponenter. Ingen av de
sammanvägda effektstorlekarna visade på ett negativt resultat även om enskilda
studier som vägdes in hade ett negativt resultat. Ifall man ytterligare beaktar att det i
sammanvägningarna förekom studier vars jämförelsegrupper hade en ersättande
intervention kan man anta att effektstorleken hade varit större med en konventionell
kontrollgrupp som jämförelse.

60

5.2 Konklusion och förslag till fortsatt forskning
Syftet med denna avhandling har varit att undersöka hurudant sambandet är mellan
rytmträning och läsflyt, samt undersöka vilken effekt träningen har på läsflytet och
dess komponenter. Med hjälp av en metaanalys gjordes en omfattande datainsamling
med strategiska inklusions- och exklusionskriterier. Resultatet i metaanalysen ger
indikationer på att det finns ett positivt samband mellan rytmträning och förbättrat
läsflyt. Samtidigt verkar det finnas en liten variation i hur pass mycket träningen
påverkar läsflytets komponenter.
Resultaten i denna metaanalys ska tolkas med försiktighet även om det finns en del
likheter med tidigare forskning. I vissa fall av analysen visade det sig att de
inkluderade studierna inte var helt homogena. Som interventionsmetod kan
rytmbaserad träning fungera minst lika bra som andra traditionella läsinterventioner.
Förslagsvis kunde även en kartläggning av elevernas rytmförmåga utföras i tidig ålder
eftersom det är en predikator för precision och hastighet i läsningen (Cancer &
Antonietti, 2018, s. 2).
Eftersom rytmträning verkar ha en viss effekt på speciellt precision i läsningen kunde
en rytmbaserad intervention användas redan vid skolstart. Rytmträning kan även
utföras utan ord, både genom tal och musicerande, vilket möjliggör testning och
träning även för yngre barn (Lundeträ, 2018, s. 232 – 233). Eftersom komponenterna
tillsammans bidrar till läsflyt, kunde rytmträning tillsammans med annan lästräning
fungera väl. Det finns även skäl till att överväga ämnesöverskridande undervisning
som innehåller rytmträning.
Rytmträningen kunde gärna fungera som en komplementerande intervention till
traditionella läsinterventioner i skolorna. Metronomträningen som användes vid sidan
av de traditionella läsinterventionerna visade i studien av Ritter m.fl. på att hastigheten
i läsningen förbättrades. Genom att ställa denna undersökning i jämförelse med studien
av White och Wesolowski (2019), som använde samma testbatteri och hade en
konventionell kontrollgrupp, kunde man se att rytminterventioner har en viss påverkan
på läsflytet och troligtvis även hastigheten i läsningen. Metronomens användning för
att förbättra läsflytet och stärka arbetsminnet är ett område som förtjänar ytterligare
forskning.
61

Kopplingen i hjärnan, vid Brocas area, kopplar ihop både språket och rytmen med
hjälp av motorisk aktivitet. Med hjälp av metronom och rytmiska övningar där elever
både klappar och läser texter kunde därför läsflytet förbättras med kontinuerlig träning.
Förslagsvis kunde elever i årskurs 1 och 2 utföra rytmiska och motoriska övningar i
samband med läsningen under ett pass på 15 till 30 minuter per vecka. Samtidigt får
eleverna utföra lek och rörelse vilket konstaterats stödja både läsningen och
inlärningen i många avseenden. Träningen av läsflyt kan med dessa medel enkelt göras
till en rolig och meningsfull aktivitet.
Avslutningsvis kan det konstateras att avhandlingen uppfyller det syfte som beskrevs
inledningsvis. Metaanalysen bidrar till att förstärka tidigare hypoteser om att ett
positivt samband mellan rytmträning och förbättrat läsflyt och läsförmåga existerar.
Genom detta arbete skapas även en ny hypotes om att rytmträningen har olika stor
påverkan på läsflytets komponenter. För att få en bättre bild över rytmträningens
inverkan på läsflytet och ge större belägg för att implementera träningen i skolan, är
ytterligare forskning nödvändig. Det finns en del forskning som undersökt sambandet
mellan rytmanvändning och prosodi, men för övrigt saknas motsvarande variabler som
användes i denna metaanalys. En större mängd av liknande forskning kunde även ge
större tyngd åt resultatet i de övriga kategorierna som undersöktes.
För övrigt vore det intressant att även undersöka i vilka olika sammanhang som
rytmträningen kunde användas för att ge starkare läsflyt hos eleverna. Rytmträning
kan utföras både under skoltiden och genom hobbyverksamhet på fritiden. Det vore
även intressant att undersöka på vilket sätt kontinuerlig rytmträning inverkar på
elevernas läsflyt och läsförståelse. Läsflytet inverkar som tidigare konstaterat på
läsförståelsen. I ljuset av denna metaanalys kunde man vidare spekulera i kring
rytmträningens betydelse för elevernas fortsatta studieprestationer under de senare
tonåren.

62

Källor

Andersson, G. (2003). Metaanalys – Metoder, tillämpningar och kontroverser.
Studentlitteratur.
Bastug, M., Keskin, H. & Akyol, M. (2017). How do fluent and poor readers’
endurance differ in reading? Cypriot Journal of Educational Science. 12(4),
157–166.
Basu, A. (2017). How to conduct meta-analysis: A Basic Tutorial. University of
Canterbury.
Begeny, J., Krouse, H., Ross, S. & Mitchell, R. (2009). Increasing Elementary aged
Students’ Reading Fluency with Small-group Interventions: A Comparison of
Repeated Reading, Listening Passage Preview, and Listening Only Strategies.
Journal of Behavioral Education. 18, 211–228.
Biggs, M. & Watkins, N. (2008). Reading Fluency Through Alternative Text:
Rereading With an Interactive Sing-to-Read Program Embedded Within a
Middle School Music Classroom. Journal on School Educational Technology.
4(1), 24–35.
Bhide, A., Power, A. & Goswami, U. (2013). A Rhythmic Musical Intervention for
Poor Readers: A Comparison of Efficacy With a Letter-Based Intervention.
Blackwell Publishing, Inc. 7(2), 113–123.
Bolduc, J. (2009). Effects of a music programme on kindergartners’ phonological
awareness skills. University of Ottawa. 27(1), 37–47.
Bolduc, J. & Fleuret, C. (2009b). Placing Music at the Centre of Literacy Instruction.
Building Networks for Learning. Research Monograph. 19.
Bonacina, S., Cancer, A., Lanzi, P., Lorusso, M. & Antonietti, A. (2015). Improving
reading skills in students with dyslexia: the efficacy of a sublexical training
with rhythmic background. Frontiers in Psychology. 6(1510), 1–8.

63

Cancer, A. & Antonietti, A. (2018). Rapid Automatized Naming, Verbal Working
Memory, and Rhythm Discrimination as Predictors of Reading in Italian
Undergraduate Students with and without Dyslexia. Brain Sciences. 8(87), 1–
14.
Chapin, H., Zanto, T., Jantzen, K., Kelso, S., Steinberg, F. & Large, E. (2010).
Neural responses to complex auditory rhythms: the role of attending. Frontiers
in Psychology. 1(224), 1–18.
Chen, H. (2013). The Roles of Phonological Knowledge in L2 Lower Achievers’
Reading Development. The Journal of Asia TEFL. 10(2), 1–34.
Çoğaltay, N. & Karadağ, E. (2015). Introduction to Meta-Analysis. Springer
International Publishing.
Cogo-Moreira, H., Branda, C., Ploubidis, G. & Mari, J. (2013). Effectiveness of Music
Education for the Improvement of Reading Skills and Academic Achievement
in Young Poor Readers: A Pragmatic Cluster-Randomized, Controlled Clinical
Trial. PLOS ONE. 8(3), 1–8.
Cooper, C., Booth, A., Varley-Campbell, J. Britten, N. & Garside, R. (2018). Defining
the process to literature searching in systematic reviews: a literature review of
guidance and supporting studies. BMC Medical Research Methodology. 18(85),
1–14.
Darrow, A-A. (2008). Music and literacy. General Music Today. 21(2), 32–34.
David, D., Wade-Woolley, L., Kirby, J. & Smithrim, K. (2007). Rhythm and reading
development in school-age children: a longitudinal studie. Journal of Research
in Reading. 30(2), 169–183.
Degé, F. och Schwarzer, G. (2011). The Effect of a Music Program on Phonological
Awareness in Preschoolers. Frontiers in Psychology. 2(124), 1–7.
Duran, D., Ribosa, J. & Sánchez, G. (2020). Peer tutoring for improvement in rhythm
reading fluency and comprehension. International Journal of Music Education.
1–14.
Ellis, P. (2012). The Essential Guide to Effect Sizes – Statistical Power, Meta-Analysis,
and the Interpretation of Researsch Results. MPG Books.
64

Eren, B. (2017). Music and Dyslexia: The Therapeutic Use of Instrument (Piano)
Training with a Child with Dyslexia (A Case Study). Journal of Education and
Practice. 8(23), 97–108.
Fadiga, L., Craighero, L. & D’Ausilio, A. (2009). Broca’s Area in Language, Action,
and Music. The Neurosciences and Music III. 1169, 448–458.
Fagius, J. (2001). Hemisfärernas musik – Om musikhanteringen i hjärnan. Latent Art
AB.
Field, A. & Gillett, R. (2010). How to do a Meta-Analysis. British Journal of
Mathemtical and Statistical Psychology. 63, 665–694.
Flaugnacco, E., Lopez, L., Terribili, C., Montico, M., Zoia, S. & Schön, D. (2015).
Music Training Increases Phonological Awareness and Reading Skills in
Developmental Dyslexia: A Randomized Control Trial. PLOS ONE. 10(9), 1–
17.
Forsberg, C. & Wengström, Y. (2017). Att göra systematiska litteraturstudier.
Natur & Kultur.
Germeroth, C., Kelleman, B. & Spartz, J. (2018). Lyrics2Learn: Teaching Fluency
through Music and Technology. Education Sciences. 8(91), 1–18.
Gersten, R., Schiller, E. & Vaughn, S. (2011). Contemporary Special Education
Research – Syntheses of the Knowledge Base on Critical Instructional Issues.
Taylor & Francis Group. 103(1), 51–73.
Gonzáles-Trujillo, M., Defior, S. & Gutiérrez-Palma, N. (2014). The role of nonspeech
rhythm in Spanish word reading. Journal of Research in Reading. 37(3), 316–
330.
Gordon, R., Fehd, H. & McCandliss, B. (2015). Does Music Training Enhance
Literacy Skills? A Meta-Analysis. Frontiers in Psychology. 6(1777), 1–16.
Gordon, R., Shivers, C., Wieland, E., Kotz, S., Yoder, P. & McAuley, D. (2015b).
Musical rhythm discrimination explains individual differences in grammar
skills in children. Developmental Scince. 1–10.

65

Gorsuch, G. & Taguchi, E. (2010). Developing reading fluency and comprehension
using repeated redaing: Evidence from longitudinal student reports. Language
Teacheing Research. 14(1), 27–59.
Hallam, S. (2018). Can a rhythmic intervention support reading development in poor
readers? https://journals.sagepub.com/doi/10.1177/0305735618771491. 1–25.
Hansen, D. & Milligan, S. (2012). Aural Skills at the Juncture of Research in Early
Reading and Music Literacy. National Association for Music Education. 75–
80.
Hansen, D., Bernstrof, E. & Struber, G. (2007). The Music and Literacy Connection.
The Rowman & Littlefield Publishers, INC.
Harrison, E., Wood, C., Holliman, A. & Vousden, J. (2018). The immediate and
longer-term effectiveness of a speech-rhythm-based reading intervention for
beginning readers. Journal of Research in Reading. 41(1), 220–241.
Hasbrouck, J. & Glaser, D. (2018). Reading Fluently Does Not Mean Reading Fast.
International Literacy Association. 1–9.
Heale, R. & Twycross, A. (2015). Validity and reliability in quantitative studies.
Evid Based Nurs. 18(3), 66–67.
Hesser, H. & Andersson, G. (2015). Metaanalys och systematiska översikter.
Studentlitteratur Ab.
Holliman, A. & Wood, C. (2011). Does Speech Rhythm Sensitivity Predict
Children’s Reading Ability 1 Year Later? Journal of Educational Psychology.
102(2), 356–366.
Hudson, R., Lane, H. & Pullen, P. (2009). The Complex Nature of Reading Fluency:
A Multidimensional View. Reading and Writing Quarterly. 25, 4–32.
Hunter, J. & Schmidt, F. (2004). Methods of Meta-Analysys – Correcting Error and
Bias in Research Findings. Sage Publications.
Jederlund, U. (2011). Musik och språk – Ett vidgat perspektiv på barns
språkutveckling och lärande. Liber AB.

66

Kieffer, M. & Christodoulou, J. (2020). Automaticity and Control: How Do
Executive Functions and Reading Fluency Interact in Predicting Reading
Comprehension? Reading Research Quarterly. 55(1), 147–166.
Kim, Y. & Wagner, R. (2015). Text (Oral) Reading Fluency as a Construct in
Reading Development: An Investigation of Its Mediating Role from Children
from Grades 1 to 4. Routledge. 19(3), 224–242.
Kimberlin, C. & Winterstein, A. (2008). Validity and reliability of measurement
instruments used in research. American Society of Health-System Pharmacists,
Inc. 65, 2276–2284.
Klingberg, T. (2011). Den lärande hjärnan: Om barns minne och utveckling. Natur &
Kultur.
Kolb, G. (1996). Read with a beat: Developing literacy through music and song.
International Reading Association. 50(1), 76–79.
Kovelman, I., Mascho, K., Millott, L., Mastic, A., Moiseff, B. & Shalinsky, M. (2012).
At the rhythm of language: Brain bases of language-related frequency perception
in children. NeuroImage. 60, 673–682.
Kuhn, M., Meisinger, E. & Schwanenflugel, P. (2010). Aligning theory and
assessment of reading fluency: Automaticity, prosody, and definitions of
fluency. International Reading Association. 45(2), 232–253.
Kwon, O. & Lee, O. (2012). The Effects of the Orff Approach to Music Education
Programs on Young Children's Musical Expressiveness. Journal of the
Children's Society 33, 165–181.
Kämpfe, J., Sedlmeier, P. & Renkewitz, F. (2011). The impact of background music
on adult listeners: A meta-analysis. Psychology of Music. 39(4), 424–448.
Lewis, D. (2015). Reading Intervention Using Interactive Metronome Treatment.
Western Kentucky University. 1–36.
Long, J. (2001). An Introduction to and Generalization of the ”Fail-safe N”.
Southwest Educational Research Association. 1 – 18.

67

Lundeträ, K. & Thomson, J. (2018). Rhythm production at school entry as a
predictor of poor reading and spelling at the end of first grade. Read Writ 2018.
31, 215 – 237.
McCabe, T. (2005). How to conduct an effective literature search. Nursing standard:
official newspaper of the Royal College of Nursing. 20(11), 41–47.
Nakada, T., Suzuki, K., Fujii, Y. & Kwee, I. (1999). ‘Musical brain’ revealed by
high‐field (3 Tesla) functional MRI. Neuroreport. 9(17), 3853–3856.
Nelson, S. (2016). The effects of an integrated rhythmic and literacy intervention on
the development of phonological awareness and rhythm skills of preschoolers.
Iowa State University. 1–108.
Nivbrant Wedin, E. (2013). Utveckla språket med musik – rörliga rytmer och toner
att ta på. Isaberg förlag.
Noble, H. & Smith, J. (2015). Issues of validity and reliability in qualitative research.
Evidence Based Nursing. 18(2), 34–35.
Norton, E. & Wolf, M. (2012). Rapid Automatized Naming (RAN) and Reading
Fluency: Implications for Understandning and Treatment of Reading
Disabilities. Annual Reviews Psychology. 63, 427–452.
Overstreet, T. (2014). The Effect of Prosody Instruction on Reading Fluency and
Comprehension Among Third-Grade Students. Andrews University. 1–188.
Overy, K. (2003). Dyslexia and Music – From Timing Deficits to Musical
Intervention. New York Academy of Sciences. 497–505.
Palkki, J. (2010). Rhythm Syllable Pedagogy: A Historical Journey to Takadimi Via
the Kodály Method. Journal of Music Theory Pedagogy. 101–129.
Paterson, B., Thorne, S., Canam, C. & Jillings, C. (2001). Meta-Study of Qualitative
Health Research. Sage Publications.
Paquette, K. & Rieg, S. (2008). Using Music to Support the Literacy Development of
Young English Language Learners. Early Childhood Educ. 36, 227–232.
Rasinski, T. (2014). Fluency Matters. International Electronic Journal of Elementary
Education. 7(1), 3–12.
68

Register, D. & Standley, J. (2007). The Use of Music to Enhance Reading Skills of
Second Grade Students and Students with Reading Disabilities. The National
Assoiciation for Music Education. 27(2), 12–26.
Ritter, M., Colson, K. & Park, J. (2013). Reading Intervention Using Interactive
Metronome in Children With Language and Reading Impairment A
Preliminary Investigation. Hammill Institute on Disabilities. 1–14.
Roberts, P., Priest, H. & Traynor, M. (2006). Reliability and validity in research.
Nursing standard. 20(44), 41–45.
Runfola, M. & Etopio, E. (2012). Effect of Music Instruction on Preschoolers’ Music
Achievement and Emergent Literacy Achievement. Bulletin of the Council for
Research in Music Education. 192, 7–27.
Sala, G. & Gobet, F. (2016). When the music's over. Does music skill transfer to
children's and young adolescents' cognitive and academic skills? A metaanalysis. Educational Research Review. 20, 55–67.
Sandelowski, M., Voils, C. & Barroso, J. (2006). Defining and Designing Mixed
Research Synthesis Studies. National Institutes of Health. Res Sch. 13(1), 1–
15.
Sassen, G. (2012). Drums and Poems: An Intervention Promoting Empathic
Connection and Literacy in Children. Journal of Creativity in Mental Health. 7,
233 – 248.
Schmidt, F., Oh, I. & Hayes, T. (2009). Fixed- versus random-effects models in
meta-analysis: Model properties and an empirical comparison of differences in
results. British Journal of Mathematical and Statistical Psychology. 62, 97 –
128.
Shelby, L. & Vaske, J. (2015). Understanding Meta-Analysis: A Review of the
Methodological Literature. Leisure Sciences. 30, 96–110.
Shimono, T. (2019). The Effects of Repeated Oral Reading and Timed Reading on
L2 Oral Reading Fluency. The Reading Matrix: An International Online
Journal. 19(1), 139–154.

69

Slater, J., Strait, D., Skoe, E., O’Connell, S., Thompson, E. & Kraus, N. (2014).
Longitudinal Effects of Group Music Instruction on Literacy Skills in LowIncome Children. PLOS ONE. 9(11), 1–11.
Sousa, D. (2005). How The Brain Learns to Read. Corwin Publishers.
Stevens, E., Walker, M. & Vaughn, S. (2017). The Effects of Reading Fluency
Interventions on the Reading Fluency and Reading Comprehension
Performance of Elementary Students With Learning Disabilities: A Synthesis
of the Research from 2001 to 2014. Journal of Learning Disabilities. 50(5),
576–590.
Sung, H., Lee, W., Li, T. & Watkins, R. (2011). A group music intervention using
percussion instruments with familiar music to reduce anxiety and agitation of
institutionalized older adults with dementia. International Journal of Geriatric
Psychiatry. 27, 621–627.
Taub, G. & Lazarus, P. (2012). The Effects Of Training In Timing And Rhythm On
Reading Achievement. Contemporary Issues in Education Research. 5(4),
343–350.
Tervaniemi, M., Tao, S. & Huotilainen, M. (2018). Promises of Music in Education?
Frontiers in Education. 3(74), 1–6.
Tierney, A. & Kraus, N. (2015). Evidence for Multiple Rhythmic Skills. PLOS ONE.
10(9), 1–14.
Timulak, L. (2009). Meta-analysis of qualitative studies: A tool for reviewing
qualitative research findings in psychotherapy. Psychotherapy Research, JulySeptember 2009. 19(4-5), 591–600.
Thiele, M. (2016). A Beat in Their Feet and a Rhythm to the Words: Rhythmic
Intervention for At Risk Elementary Readers. Research Perspectives in Music
Education. 18(1), 52–65.
Thomson, J., Goswami, U. & Leong, V. (2013). Auditory processing interventions
and developmental dyslexia: A comparison of phonemic and rhythmic
approaches. Reading and Writing. 29(3), 334–348.

70

Utbildningsstyrelsen. (2017). Grunderna för läroplanen för den allmänna lärokursen i
grundläggande konstundervisning 2017. OPH-2069-2017.
https://eperusteet.opintopolku.fi/eperusteet-service/api/dokumentit/4273717
Valentine, J., Pigott, T. & Rothstein, H. (2010). How Many Studies Do You Need? A
Primer on Statistical Power for Meta-Analysis. Journal of Educational and
Behavioral Statistics. 35(2), 215–247.
Vázquez, L. & Romero, J. (2018). The improvement of Spanish/Catalan EFL
students’ prosody by means of explicit rhythm instruction. ISAPh 2018
International Symposium on Applied Phonetics. 104–109.
Welch, G., Himonides, E. Hobsbaum, A. & Saunders, J. (2012). Literacy through
Music: A research evaluation of the New London Orchestra’s Literacy through
Music Programme. International Music Education Research Centre.
White, C. & Wesolowski, B (2019). Exploring the Effect of Rhythmic Interventions
on First- and Second-Grade Music Students’ Oral Reading Fluency. Visions of
Research in Music Education. 33, 1–34.
Wolf, M. & Katzir-Cohen, T. (2009). Reading Fluency and Its Intervention.
Routledge. 5(3), 211–239.
Wright, J. (2013). How To: Assess Reading Speed With CMB: Oral Reading
Fluency Passages. How the Common Core Works Series. 1–7.

71

