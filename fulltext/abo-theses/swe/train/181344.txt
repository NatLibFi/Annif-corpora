Repatrieringen av kalifatets barn

–En systematisk litteraturstudie om avradikaliseringsprocessen hos barn inom
Islamiska staten

Stina-Lena Britwin

Pro gradu-avhandling i utvecklingspsykologi
Fakulteten för pedagogik och välfärdsstudier
Utbildningslinjen för socialvetenskaper

Handledare Johan Korhonen
Åbo Akademi, Vasa

Våren 2021

Abstrakt

Författare Britwin Stina-Lena

Årtal

2021

Arbetets titel

Repatrieringen av kalifatets barn –En systematisk litteraturstudie om avradikaliseringsprocessen
hos barn inom Islamiska staten

Opublicerad avhandling för magisterexamen i utvecklingspsykologi
Vasa: Åbo Akademi. Fakulteten för pedagogik och välfärdsstudier

Sidantal (48)

Referat
Syfte: Studiens syfte var att undersöka avradikaliseringsprocessen bland barn som vuxit upp inom
Islamiska staten. Studien inkluderade både barn som rest till Syrien och Irak med sina föräldrar
och de som blev födda i kalifatet.

Metod: Avhandlingen är en litteraturstudie och bygger på åtta artiklar vilka analyserades genom
kvalitativ innehållsanalys.

Resultat: I studien framkom positiva och negativa faktorer som inverkar på barnens

avradikalisering. Ett antal befintliga avradikaliseringsprogram och interventionstyper
identifierades också.

Konklusion: För att lyckas med avradikaliseringen behövs insatser på flera olika plan och

åtgärderna behöver vara kontinuerliga även på lång sikt. Eftersom ämnet är högaktuellt saknas
ännu longitudinella studier inom området.

Sökord / indexord

Avradikalisering, Islamiska staten, barn, indoktrinering

Innehåll

1. Inledning ............................................................................................................................................ 1
1.1. Bakgrund till forskningsfenomenet .......................................................................................... 1
1.2. Studiens syfte .............................................................................................................................. 2
1.3. Disposition ................................................................................................................................... 3

2. Teoretisk referensram ....................................................................................................................... 4
2.1. Centrala begrepp ........................................................................................................................ 4

2.1.1. Avradikalisering ................................................................................................................... 4
2.1.2. Islamiska staten .................................................................................................................... 5
2.1.3. Kalifat .................................................................................................................................... 6
2.1.4. Jihad...................................................................................................................................... 6

2.2. Barns påverkan av trauma och extremt våld .......................................................................... 7
2.3. Tidigare forskning .................................................................................................................... 11

2.3.1. Barns erfarenheter av våldsbejakande höger-, och vänsterextremism............................. 11
2.3.2. Länders olika agerande gällande IS-barnen ..................................................................... 12

2.4. Livet som barn i kalifatet ......................................................................................................... 14

2.4.1. Skolgång ............................................................................................................................. 15
2.4.2. Kalifatets lejonungar och blommor ................................................................................... 16
2.4.3. Indoktrineringen................................................................................................................. 17
2.4.4. Barnens roller ..................................................................................................................... 18

2.5. Livet som barn i lägren ............................................................................................................ 18

3. Metod ................................................................................................................................................ 21
3.1. Val av metod ............................................................................................................................. 21

3.1.1. Datainsamlingsmetod ......................................................................................................... 21
3.1.2. Urval och avgränsningar.................................................................................................... 22

3.2. Databearbetning och analysmetod .......................................................................................... 23
3.3. Kvalitetsaspekter ...................................................................................................................... 23
3.4. Forskningsetiska aspekter ....................................................................................................... 24

4. Resultat ............................................................................................................................................. 25
4.1. Forskningsfråga 1 ..................................................................................................................... 27

4.1.1. Positiva eller främjande faktorer ....................................................................................... 27
4.1.2. Negativa eller hämmande faktorer .................................................................................... 29

4.2. Forskningsfråga 2 ..................................................................................................................... 33

4.2.1. DDR och DDR(R) ............................................................................................................... 34
4.2.2. EST och EST-R .................................................................................................................. 34
4.2.3. RRIF ................................................................................................................................... 35

5. Diskussion och slutsatser ................................................................................................................ 37
5.1. Resultatdiskussion .................................................................................................................... 37
5.2. Metoddiskussion ....................................................................................................................... 39
5.3. Framtida forskning .................................................................................................................. 39

Litteraturförteckning………………………………………………………………………………………41
Tabeller

Tabell 1 Presentation av samtliga artiklar……………………………………………………...31

Tabell 2 Analys av resultat………………………………………………………………………...32
Figurer

Figur 1 Flödesschema över urvalsprocessen…………………………………………………...28

1

1. Inledning

I min magisteravhandling har jag valt ett ämne som fokuserar på barns förmåga till reintegrering
i samhället efter att ha indoktrinerats och vuxit upp inom den islamistiska terrororganisationen

Islamiska staten [IS]. Under en längre tid har jag följt med rapporteringen om IS framfart, och
framförallt under deras glansdagar mellan åren 2014 och 2017. Efter att kalifatet utropades i

juni 2014 tredubblades antalet barn som var med och stred för IS (Al Ibrahim, 2020). IS
idealsamhälle, kalifatet, har raserats och bland annat den USA-ledda koalitionen har tagit över

markområden som IS tidigare haft kontroll över. Många av IS-barnen har dött i strid eller genom
självmordsbombningar, en del har redan blivit hemskickade, men de flesta sitter ännu
frihetsberövade i läger i nordöstra Syrien med en oviss framtid framför sig.

75 procent av barn till utländska krigare är födda i konfliktzonen och är under sju år

gamla (Speckhard & Ellenberg, 2020). Vem bär ansvaret över dessa barn som inte själva valt
att delta och att växa upp i en krigszon? Hur skapas bästa möjliga förutsättningar till ett normalt

fungerande liv i framtiden för dem? Hur hanteras situationen lämpligast juridiskt och moraliskt,

samtidigt som barnkonventionen tas i beaktande? Det här är tankar som har lett till att just jag

vill forska vidare i denna svåra, men desto viktigare, fråga. Behandlas inte detta problem nu, är
chanserna stora att det i framtiden finns en ny generation unga våldsbejakande extremister med
ett, om möjligt, mer radikalt sätt att se på västvärlden.

Målsättningen med avhandlingen är att förmedla kunskap till olika aktörer,

organisationer och företag, men även till privata personer. Detta problemområde är i skrivande

stund högaktuellt. Därför uppmanas människor som i sitt yrke, eller genom sin näromgivning,
kommer i kontakt med dessa barn att ta till sig av forskningen. Ökad kunskap leder till bättre
integreringsmöjligheter i samhället för barnen. Samtidigt vill jag också genom denna

avhandling påvisa bristen av tillräcklig empirisk forskning inom ämnet och på så vis sporra till

fortsatt arbete för att på bästa vis kunna avradikalisera och rehabilitera de återvändande barnen.

1.1. Bakgrund till forskningsfenomenet

Över 42 000 människor från åtminstone 120 olika länder, varav omkring 5 000 européer,
flyttade till Syrien och Irak för att ansluta sig till terroristorganisationen IS mellan åren 2011

och 2016 (Radicalisation Awareness Network [RAN], 2017). Av alla som anslöt sig var
omkring 4 640 barn under 17 år som flyttade med sina föräldrar (Cook & Vale, 2019). Det är

svårt att veta exakt hur många barn som har tillhört IS eftersom födelsekontroll var förbjudet
och kvinnans främsta uppgift var att förse staten med nya barn. Kvinnor som anslöt sig till IS

gifte sig snabbt och blev gravida. (RAN, 2017.) Dessa kvinnor benämns som ”jihadi brides”

2

eller ”terror brides” och ses som Allahs tjänare (Leuzinger-Bohleber, 2016; Sultan et al., 2020).
Pojkar som är äldre än åtta år blev rekryterade till att utföra stridsföring och

våldshandlingar (RAN, 2017). Dessa barn som genomgått militärträning går under
benämningen ”cubs of the caliphate”, och detta är en intensiv tung indoktrinering för barnet.

Tanken med denna indoktrinering var en långsiktig strategisk investering, och på detta vis ville
man säkerställa att gruppens ideologi förevigades. (Mulroy et al., 2020.)

Enligt Cook och Vale (2019) har omkring 1 500 barn blivit returnerade till sina

hemländer eller sina föräldrars hemländer. Det förs dock en dialog om en rådande hierarki bland

de utsatta, där de som tenderar att vara mest sårbara och utgör minst hot blir prioriterade. Ett

exempel är Norge som fram till 2019 valt att av 40 minderåriga ta hem fem föräldralösa barn.
(Cook & Vale, 2019.) Genom att ta hem föräldralösa barn är de moraliska, juridiska och

politiska barriärerna mindre, än om man istället splittrar familjer eller tar hem flera
familjemedlemmar (Speckhard & Ellenberg, 2020).

Ju längre tid barnen spenderar i lägren i Syrien, desto större är risken att de utsätts för

fortsatt radikalisering av statens anhängare. Det diskuteras huruvida nästa generations

terrorister, neo-jihadister, kan komma att utvecklas från dessa ”cubs”, om inte samhället och

nationaliteterna tar sitt ansvar och bidrar med repatrieringen och avradikaliseringen. Nationella

säkerhetsexperter har yttrat sin oro om att dessa barn i framtiden kan komma att utgöra ett
terrorhot. (Mulroy et al., 2020.)

Gemensamt för dessa barn, vare sig de redan har blivit hemskickade eller sitter kvar i

lägren, är att de har genomgått en intensiv ideologisk indoktrinering, främst genom utbildning
och socialisering. Barnen har bevittnat våld och död, varpå en del barn själva har utfört

avrättningar och bestraffningar. Alla dessa barn, oavsett ålder, bör ses som svårt traumatiserade
både psykiskt och fysiskt. (RAN, 2017.)

1.2. Studiens syfte

Syftet med detta arbete är att undersöka avradikaliseringsprocessen hos barn som har vuxit upp

och indoktrinerats inom terrorgruppen Islamiska staten. Studiens fokus är enbart på barnen

inom ramen för IS. Barn som endast levt under Islamiska statens territorium, men inte som
anhängare, tas inte med i denna studie. Poängteras bör dock att det finns flertalet barn som har
kidnappats och blivit medlemmar mot sin egen vilja, och de är således inkluderade i denna

studie. Viktigt att nämna är också att det finns skillnader i hur man avradikaliserar barn och

vuxna. Denna studie behandlar endast avradikaliseringsfaktorer gällande barn. När vuxna
avradikaliseras ligger stort fokus på exempelvis reparativ rättvisa och push- och pullfaktorer

3

för att kunna förstå vilka val som har lett till anslutning. Den grupp av barn jag har valt att
fokusera på har inte haft samma valmöjligheter angående anslutningen.

1.3. Disposition

Avhandlingen börjar inledningsvis med problemformulering, studiens syfte och en kort
beskrivning av ämnet. I det andra kapitlet presenteras den teoretiska referensramen och tidigare

forskning som gjorts. Metoddelen redogör för hur underlaget till materialet arbetades fram,
motiveringar för den valda metoden ges också. I avhandlingens fjärde kapitel presenteras

studiens resultat, inkluderat i texten finns också en överskådlig tabell över resultatets

kategoriseringar. Slutsatser och diskussion där resultatet binds samman med avhandlingen som
helhet och övriga källor fungerar som avslutande del.

4

2.1. Centrala begrepp

2. Teoretisk referensram

Nedan beskrivs en närmare ingående definition av valda begrepp som förekommer i
avhandlingen, de utgör en viktig kunskap för förståelse av helheten. Det finns flera olika ord

som förklarar ett och samma fenomen. En motivering till valda ordval i denna avhandling finns
omnämnt.

2.1.1. Avradikalisering

Enligt en rapport av svenska säkerhetspolisen (2010) definieras avradikalisering som en motsats
till det mer kända begreppet, radikalisering, och beskrivs som en process där människan ifråga
frångår sin våldsbejakande hållning. Vidare utvecklar Carlsson (2016) att avradikalisering är
en kombination av en kognitiv förändring samt en beteendeförändring. Det krävs alltså en
förändring i ens syn på omvärlden, värderingar, livssyn samt handlingar. Avradikaliseringen

innefattar således ett avståndstagande baserat på handlingar respektive tänkande. Att ändra
beteende i denna kontext översätts ofta i litteratur till engelskans disengagement, medan en
ändring i ens övertygelse översätts till de-radicalisation. När en människa har avradikaliserats

har denne både brutit kontakten med den våldsbejakande extremistgruppen, samt frångått

gruppens ideologi. (Carlsson, 2016.) Dock är det fullt möjligt att människan fortsätter att utöva
våld i övriga sammanhang, men våldshandlingarna är inte ideologiskt motiverade
(Säkerhetspolisen, 2010).

Några av de viktigaste faktorerna när en människa vill avradikalisera sig är längtan till

ett normalt liv utanför våldsmiljön, bildandet av familj och arbete. Processen kan ske frivilligt
eller ofrivilligt, men för att individen i längden skall kunna hålla fast vid de nya tankebanorna

krävs ett frivilligt engagemang. Man kan inte heller se avradikaliseringen som ett definitivt
tillstånd, det föreligger alltid en risk för återradikalisering. Faktorer som kan påverka

avradikalisering i sådan negativ riktning i denna kontext, är exempelvis kränkning av islam och

omvärldshändelser. (Säkerhetspolisen, 2010.) Ett konkret exempel på att avradikalisering inte
bör ses som ett statiskt tillstånd är knivattacken nära London Bridge i november 2019 där två
personer dog av skadorna de ådrog sig. Förövaren var en tidigare dömd terrorist som innan sin
frisläppning hade genomgått två olika avradikaliseringsprogram. (Sultan, 2020.) Detta visar
också att det inte finns garantier för en lyckad avradikalisering.

5

2.1.2. Islamiska staten

Ursprungligen tillhörde Islamiska staten en del av det internationella al-Qaidanätverket, och
gick då under benämningen ”al-Qaida i

Irak”.

Det finns likheter men även

meningsskiljaktigheter i gruppernas ideologier. Exempelvis har Islamiska staten, vilka
definierar sig som sunnimuslimer, en mer fientlig inställning till shiamuslimer än vad al-Qaida
har. IS bedriver mer fokus på ideologi och strategi, framförallt på internet, där världens alla

muslimer uppmanas stödja och ansluta sig till kalifatet. Al-Qaida å andra sidan förespråkar
global jihadism, framom kalifatet. Själva staten, kalifatet, ses inte bara som ett mål utan

betraktas även som en resurs av IS. En beväpnad strid bröt ut i Syrien i februari 2014 mellan
interna grupper, varpå följden blev den att al-Qaida beslutade sig för att utesluta IS. Islamiska

staten vann dock striden över markområden i Syrien och kunde befästa sin ställning där.
(Globalis, 2018.)

Terrorgruppen Islamiska staten benämns och förkortas olika beroende på den valda

källan. Exempel på dessa är ISIS, (Islamiska staten i Irak och Storsyrien), ISIL, (Islamiska

staten i Irak och Levanten) och Daesh (arabisk förkortning). Den 29:e juni 2014 utropade IS en

islamisk stat, ett sunnimuslimskt kalifat. Gruppen meddelade att deras nya namn hädanefter är

IS, Islamiska staten, med motiveringen att gränsen mellan Syrien och Irak är den första av flera
barriärer som kommer att suddas ut. (P3 dokumentär, 2019.) Förkortningen IS kommer således
att användas i denna avhandling.

Islamiska staten har en världsbild som är dikotom, någon politisk eller religiös gråzon

existerar inte. Ena sidan består av de rättrogna muslimerna, medan alla de andra, d.v.s. de

otrogna, inklusive shiamuslimer, utgör andra sidan. Uppdelningen i tankesättet mellan ”vi och
de” är stark. (Myndigheten för ungdoms- och civilsamhällesfrågor, 2016.)

Ännu fram till december 2015 var stora landområden i Syrien och västra Irak

ockuperade av IS, och människorna som levde där var tvungna att leva under sharialagar.

Förgreningar och influenser inom IS har kommit att sprida sig globalt, framförallt i Libyen,

Afghanistan, Nigeria samt till sydliga delar av Asien och nord Amerika. (Xingang et al., 2017.)
Islamiska statens landområden besegrades och kalifatet upplöstes 2019. Den finländska
skyddspolisen meddelade i sin årsbok (2020) att trots upplösningen av kalifatet så kvarstår hotet

från denna typ av radikal islamistisk terrorism. Verksamheten ändrar bara inriktning, och
kanalisering av nya grupperingar är möjliga. Terrorn kan komma att uttrycka sig genom nya

former i framtiden. Anhängare uppmanas exempelvis att delta i stödjande verksamhet i

hemländerna istället för att åka till konfliktområden. Aktivitet sker också ofta på internet idag.
Återvändare strävar efter att förverkliga ideologin i livet i Europa. Sovande celler finns, och

6

radikalisering i närmiljön anses också som viktigt av anhängare. Generationsöverskridande

radikalisering är ett annat oroande fenomen. Tredje generationens radikala anhängare finns
även i Finland. (Skyddspolisen, 2020.)
2.1.3. Kalifat

Kalifat är ett begrepp som har en viktig symbolisk betydelse inom islam. Genom historien har
de muslimska imperierna som funnits beskrivits som kalifat. (Ranstorp et al., 2018.) Kalifatet

välkomnar ”rättrogna” sunnimuslimer från hela världen. Det styrs av en kalif, som ses som en

efterföljare till Mohammed. Kalifatet följer sharialagar och har både politisk, militär och
religiös makt. Islamiska statens ideologi försöker med hjälp av kalifatet eftersträva den ”gyllene
tiden” som tidigare existerade, innan den västerländska imperialismen med dess normer och
värderingar. (Kaati, 2017.) I kalifatet råder salafistisk jihadism (Ranstorp et al., 2018), vilket

innebär att alla muslimer skall gå tillbaka till det rena i islam, till dess ursprung och
undervisning så som det var ursprungligen (Napoleoni, 2015). Salafisterna har en tradition inom
sunniislam och de representerar en mycket liten minoritet inom islam, vilket man bör ha i

åtanke. De är bokstavstroende och anser det som fel att omtolka de religiösa texterna. (Ranstorp
et al., 2018.)

Kalifatet, vilket skall fungera som en funktionell stat, framställs inte minst i IS

propagandamaterial som ett utopiskt samhälle. Välskötta rättssystem, sjukvård och speciellt

barnsjukvård av hög klass och satsningar på utvecklingen av infrastrukturen är exempel på
löften om kalifatets samhälle. Kalifatet skildras av dess anhängare som svaret på alla problem

och orättvisor. Gemenskapen är stark och välfärden betonas starkt. Utöver denna idealiserande
utopi innehåller kalifatet också en stor mängd brutalitet. Genom att hålla allmänna avrättningar
och straff, förmedlar IS en kompromisslöshet till sina anhängare angående konsekvenserna av
otillåtet beteende. Avrättningar för homosexualitet och otrohet och amputeringar av händer för
stöld är exempel på vanliga straffpåföljder. (Kaati, 2017.)

I samband med att det senaste kalifatet utropades 2014 i Irak och Syrien, publicerades

Dabiq, en återkommande tidskrift som gavs ut av IS. Med hjälp av den, och uppföljaren

Rumiyah, kunde propaganda nå ut till potentiella anhängare, speciellt i västvärlden. I
tidningarna framställs kalifatet som en bra och trygg plats för barn att växa upp på. Det skildras
till och med som en välsignelse att få fostra sina barn där. (Kaati, 2017.)
2.1.4. Jihad

Jihad översätts ofta till svenskans ”heligt krig”. Jihad är arabiska för ”strävan” och begreppet

kan förklaras ur ett religiöst perspektiv som ”Strävan i guds namn”. (Napoleoni, 2015.) Det

7

finns olika åtskillnader inom jihad, och betydelsen varierar beroende på den aktuella kontexten.
Den ickevåldsamma formen av jihad är den centralaste och majoriteten av världens muslimer

utövar denna. Det ses som en legitim uppgift och en inre strävan till att uppnå religiös fromhet.
Enligt en studie av försvarshögskolan i Sverige (Ranstorp et al., 2018) hävdar en del

forskare att det finns ett ”mindre jihad” vars syfte är att slåss mot islams fiender, ”de otrogna”,

antingen med eller utan våld. Den forne ledaren för al-Qaida Usama bin Ladins, uppmaning om
jihad i sin fatwa (rådligt utlåtande) mot amerikanerna är ett välkänt exempel på detta
(Napoleoni, 2015). För vidare förtydligande, skriver Kaati (2017) i sin rapport inom ramen för
Totalförsvarets forskningsinstitut om distinktionerna mellan de olika typerna av jihad. Kaati
benämner det militära som lilla jihad och det andliga som stora jihad. (Kaati, 2017.)

2.2. Barns påverkan av trauma och extremt våld

En människas hjärna är färdig utvecklad vid 20-års ålder. Dock sker mycket av utvecklingen
redan vid 6-års ålder, varpå störningar i unga år är kritiska för utvecklingen. Om ett barn utsätts
för trauma i unga år anses det ha en stor inverkan på förmågan att engagera sig med andra

människor. Då barnets kropp utsätts för flykt- eller kampresponsen, äventyras utvecklingen av

det viktiga neurala nätverket i hjärnan. (Radicalisation Awareness Network [RAN], 2016.) Den
långvariga exponeringen som barnen utsätts för leder till konsekvenser även på längre sikt. Att

ha levd i konfliktområden och krig kan ha både direkt och indirekt påverkan på barnet och dess
utveckling. Till följd av trauma kan barn uppleva återblickar, så kallade flashbacks,

mardrömmar samt ha ett ökat tillstånd av rädsla eller vaksamhet, sa kallad arousal. På grund av
sina erfarenheter tror barnen oftast att våld och krig är den enda lösningen på ett problem, ett
tankesätt som kan existera även in i vuxenålder. (Benotman & Malik, 2016.)

Barnets påverkan av våldet kan medföra sociala svårigheter senare i vuxenlivet.

Exempelvis kan det för personen i fråga vara svårt att fylla rollen som en kärleksfull förälder,
att socialisera med andra samt att leva i och vara en del av ett samhälle. Marginalisering, från

en redan tidigare pressad situation, till följd av ekonomisk påverkan år något som vanligen
drabbar barnsoldater. Att ha förlorat hörsel, syn eller armar och ben medför begränsningar inför
framtida yrkesval. Barnets akademiska utveckling och inlärning har även fått ett stort tomrum,

vilket också kan inverka på framtida skolgång och yrkesval. Infrastrukturen med dess avsaknad
av ordentlig hälso- och sjukvård leder också till påföljder för barnet. (Benotman & Malik,
2016.)

Yngre barns reaktioner på trauman brukar te sig som oorganiserade beteenden,

separations-, och sömnsvårigheter, samt regression (Barnombudsmannen, 2017). Små barn

8

skyddas av deras bristfälliga förmåga att inse konsekvenserna av vad som skett. De har mindre

livserfarenhet och har svårare att förstå vad som är en akut fara. Yngre barn använder sig ibland
av magiskt tänkande. Äldre barn å andra sidan har en bredare kognitiv uppfattning och
förståelse om vad som sker. De kan verbalt sätta ord på känslor istället för att uttrycka sig genom

yttre handlingar. Med denna kognitiva mognad skapas möjligheter till bättre förståelse, men det

kan också innebära en ökad ångest inför vad som kan ske. (Dyregrov, 2010.) Äldre barn drabbas
ofta av mardrömmar, ätstörningar, depression och ångest. Typiskt för tonåringar är att de

reagerar mera som vuxna, antingen drar de sig undan eller så riktas aggressionen utåt. En känsla
av meningslöshet kan också finnas. (Barnombudsmannen, 2017.) Kognitiv mognad och
abstrakt tänkande gör att tonåringar inte klandrar sig själva i lika hög grad som yngre barn, men
däremot ställer de krav på sig själva över vad de skulle ha kunnat göra för att förhindra det som

skett. Barns trauma skall förstås och mötas utifrån åldern barnet befinner sig i. Det är stor

skillnad på hur barnet upplever trauma som femåring gentemot som tolvåring. (Dyregrov,
2010.)

Studier har påvisat att det finns könsskillnader i hur ett barn reagerar på trauman. Flickor

uppvisar generellt mer känslor än vad pojkar gör. Emotionella problem hos flickor är vanliga.
De uppges ha fler problem och svårigheter med ångest, depression och andra subjektiva

dilemman än vad pojkarna har. Däremot uppvisar pojkar oftare beteendestörningar och har
konflikter med sin omgivning. Överlag uppvisar flickor starkare reaktioner på trauman, men de

har även lättare att söka hjälp för sina problem. Intressant är att flickor även använder fler ord

och ett mer emotionellt laddat språk när reaktionerna skall uttryckas i skrift. Detta grundar sig
i flickors närhet till känslorna vilket gör att de upplevs starkare, parallellt med förmågan att

kunna uttrycka obehagliga känslor i skriftspråk. Pojkar har en mer muntlig tradition, tyr sig
mera till aktiviteter och är mera handlingskraftiga än vad flickor är. Trots dessa könsskillnader
och biologiska utgångspunkter är det viktigt att komma ihåg den individuella skillnaden mellan

alla barn. Dessutom verkar det vara så att ovannämnda skillnader jämnas ut allt mer, till följd

av samma inlärningshistoria. Stora kulturella skillnader förekommer givetvis ändå. (Dyregrov,
2010.)

I början av 1990-talet påvisade psykiatern Leonore Terr genom sin forskning att det

finns två olika typer av trauman, och att dessa bör skiljas åt. Trauma typ 1 är enstaka händelser
som är hastiga och oförutsedda, exempelvis våld, våldtäkt, plötsligt dödsfall, terroristattacker

eller naturkatastrofer. Trauma typ 2 är händelser som pågår under en längre tid, men som också
upprepas ständigt, exempelvis sexuella övergrepp, misshandel, krig och konflikter. (Dyregrov,
2010.) Beroende på vilken typ av trauma barnet blivit utsatt för skiljer sig vanligen också

9

reaktionerna åt. PTSD (posttraumatiskt stressyndrom) är vanligt vid trauma typ 1, medan typ 2
oftare

leder

till

dissociation

och

andra

dysfunktionella

hanteringsstrategier.

(Barnombudsmannen, 2017.) Barnen använder dissociationen som en typ av försvarsmekanism

mot psykisk smärta. En barriär mellan känslor, tankar och beteende skapas. (Dyregrov, 2010.)
Ungdomar med typ 2 har oftare diagnoser som ADHD, depression, ångest och
beteendeproblem. Det finns tre grunddrag i reaktionerna vilka påvisats hos barn som blivit

utsatta för långvarigt och extremt våld. Dessa är rädsla, aggression och desensibilisering.
Angående det sistnämnda finns det antydningar som visar att barn som utsatts för ökade grader

av våld desensibiliseras, att de minskar sin känslighet för vad som är våldsamt samtidigt som
de lättare tar till våld själva. (Barnombudsmannen, 2017.)

Barnen som blivit utsatt för radikalisering av IS lider av det extrema våld de har

bevittnat eller själva varit delaktiga i samtidigt som också deras sociala, emotionella, kognitiva
och moraliska utveckling har tagit skada (RAN, 2017). Barn har ofta starka sensoriska minnen

av vad de upplevt, speciellt om de själva bevittnat händelsen (Barnombudsmannen, 2017).
Vuxna som kommer i kontakt med dessa barn när de hemförlovats borde arbeta centralt utifrån
traumamedvetenhet. Känner man igen barnets signaler och symtom på upplevt trauma är det

lättare att sätta in lämpliga insatser. För att förstå konsekvenserna av vad barnen har upplevt

och för att kunna ingripa på ett passande sätt är PTSD en lämplig utgångspunkt. Kognitivt
beteende terapi (KBT) har visat sig vara en passande interventionsform både för barnen och för

deras familjer. Det är också noterbart att de här barnen har upplevt ett ständigt pågående trauma,
utan någon distinkt slutpunkt. Att bli utsatt för denna typ av komplexa traumatisering utgör en
betydande risk för barnets utveckling och dess övergripande funktioner. (RAN, 2016.)

I en studie av Vermetten et al. (2006) påvisades det att bland individer med dissociativ

identitetsstörning var volymen av hippocampus och amygdala (delar av det limbiska systemet
som är viktiga för minnesbildningen och regleringen av kognitiva funktioner) mindre än hos

friska försökspersoner. Andelen var 19,2 % respektive 31,6%. Vidare har stress visat sig vara
förknippat med förändringar i hippocampus som utgör en central roll vid inlärning, minne och

stressreglering. Traumatisk minnesförlust är bundet till barnets ålder och relaterat till graden av
själva traumat. Ju yngre barnet är då traumat sker, och ju längre varaktigheten är, desto större

är sannolikheten att barnet drabbas av minnesförlust. (Vermetten et al., 2006.) Däremot
poängterar Dyregrov (2010) att det är många i vuxen ålder som inte har minnen innan tiden före
fyra, fem års ålder, och detta betyder inte att det föreligger något traumatisk i bakgrunden.

10

Det är omöjligt för utomstående att veta vad som är möjliga triggers för barnet, det kan

vara en mängd olika utlösare. Orsakerna är individuella för varje barn och det beror på

erfarenheter och vad de har bevittnat. Just därför är det viktigt att människor i barnens närmiljö

är bekanta med traumamedvetenhet. Det är ett arbetssätt som borde läras till alla organisationer,

myndigheter och övrig personal som kommer i kontakt med dessa barn eller familjer. Barnen
och de vuxna borde få psykoedukation för att inbringa kunskap om symtom och reaktioner på

trauman, och för att normalisera och validera de reaktioner som det enskilda barnet har. (RAN,
2016.)

Barnsoldater kan ha en känsla av dubbla identiteter, både som offer och förövare, och

detta i sin tur kan komma att påverka barnets utveckling. Fortsatt Isolering, diskriminering och

exponering av trauma i frånvaro av terapi kan ha inverkan på kommande rehabiliterande
insatser för tidigare barnsoldater. Övriga konfliktområden där barnsoldater har varit en del av
krigsföringen delger information angående barnens rehabilitering. Barnsoldater har tidigare
använts bland annat hos Tamilska tigrarna i Sri Lanka, Boko haram i Nigeria samt i
ungdomsrörelsen PIRA i Irland. Den gemensamma faktorn i repatrieringen är strävan efter att

skapa kontakter mellan familjerna och samhället, och på så vis kunna ge stabilitet och främja
barnets resiliens. (RAN, 2016.) För att lyckas genom ett lämpligt förhållningssätt att rehabilitera

och reintegrera forna barnsoldater, är det viktigt att faktiskt förstå deras erfarenheter och
förvärvad kunskap (Benotman & Malik, 2016).

Evidens har påvisat att ju större traumaexponeringen har varit, desto större är de

negativa konsekvenserna för barnet. En oro finns att äldre barn som vistats längre än yngre barn
i dessa miljöer är mindre mottagliga för interventioner, och mer svåra att avradikalisera till följd

av deras utvecklingsnivå. Emellertid har det visat sig att barn besitter en otrolig förmåga att
återhämta sig, läka och att utveckla sin resiliens när en lämplig omgivning har skapats, och

framförallt bibehållits. Detta trots att upplevelsen av ett barns trauma har en livslång inverkan.
(RAN, 2016.)

En del forskare hävdar att terapeutiska interventioner inte borde sättas under det första

halvåret i barnets nya hemmiljö. Detta till följd av att gravt traumatiserade barn ofta visar tecken

på problem med anknytningen, vilket i sin tur kan ses som ett hinder i barnets engagemang
under terapin. Det tar tid för barnet att adaptera sig fysiskt och psykiskt till den nya

omgivningen. Med tanke på barnets svårigheter med tillit borde det endast finnas en
kontinuerlig nyckelperson kring barnet och familjen som sköter all övrig kontakt med diverse
andra tjänster. Att ofta byta ut dessa nyckelpersoner är inte att rekommendera. (RAN, 2016.)

11

För att lindra barnets påverkan av trauma bör ett förhållningssätt där hela barnets familj

ses som en holistisk helhet användas. Barnet kan ta mer skada och uppleva ytterligare
traumatisering vid återkomsten eller återanpassningen till hemlandet, speciellt om familjen

splittrats eller om det är bara barnet som återvänt hem. Detta visar vilket komplext problem det
handlar om, då vuxna i de flesta fall ses som straffskyldiga och har andra juridiska skyldigheter.

(Barnombudsmannen, 2017.) Det är relevant att förstå radikaliseringen ur ett familjeperspektiv
för att i sin tur kunna arbeta med barnets avradikalisering (RAN, 2016).

Detta förhållningssätt påminner mycket om det man har valt att använda sig av i Kosovo

för att reintegrera barnen tillbaka i samhället (Von Hein et al., 2019). Nyckelfrågorna är
centrerade på utbildning, sysselsättning samt psykologisk coping och självbild. Att arbeta med
barnets biopsykosociala helhet och samtidigt reducera de långsiktiga konsekvenserna av trauma
är ett bra tillvägagångssätt för en lyckad rehabilitering. (RAN, 2016.)

2.3. Tidigare forskning

I detta kapitel omnämns barns upplevelser och erfarenheter av andra våldsbejakande
extremistgrupper, så som högerextremism (vit maktmiljön) samt vänsterextremism (autonoma

miljön). Trots att gruppernas ideologier särskiljer sig från varandra så är den gemensamma
faktorn ändå den samma, barnet blir påverkat av att vistas och växa upp i miljöer som dessa.

(Barnombudsmannen, 2017.) Nämnda miljöer har alla en stark kollektiv identitet, det är
vanligen unga män som är involverade och de är benägna att använda våld för att förändra

samhället i önskad riktning. Det finns flera olika andra miljöer som skulle ha kunnat inkluderas

i denna jämförelse, dock är dessa två miljöer, tillsammans med den våldsbejakande islamistiska,
bland de mer välkända och omdebatterade. (Carlsson, 2016.)

Andra länders agerande gällande repatrieringen av IS-barnen kommer även att lyftas

fram. Länderna emellan finns det stora variationer hur man har valt att agera i situationen. USA
har i skrivande stund endast tagit hem ett dussintal barn, medan Kazakstan och Ryssland har
repatrierat över 400 barn. (Weine et al.,2020.) Internationellt sett idag har Kazakstan en ledande
roll gällande hanteringen av återvändare (Weine, 2019). Nedan ges en mer ingående förklaring
till vilka faktorer som har bidragit till att just Kazakstan har lyckats med repatrieringen.
2.3.1. Barns erfarenheter av våldsbejakande höger-, och vänsterextremism

Forskning har påvisat att det finns både skillnader och likheter i barns upplevelser av att lämna
våldsbejakande

islamistisk

extremism,

högerextremism

samt

vänsterextremism

(Barnombudsmannen, 2017). I denna kontext syftar begreppet ”våldsbejakande” på att man
stödjer, uppmuntrar eller själv deltar i våldshandlingar baserat på att de är ideologiskt

12

motiverade handlingar (Carlsson, 2016).

Högerextremism förknippas ofta med ungdomar och unga vuxna, det är en av orsakerna

till att det inte finns så mycket material att tillgå i fråga om barn inom denna miljö. En annan
aspekt är att aktiva föräldrar sällan låter barnen komma till tals i dessa frågor.

(Barnombudsmannen, 2017.) Barn som växer upp med föräldrar som är högerextrema lär sig

att hålla en låg profil och att inte dra till sig uppmärksamhet i skolan. Familjerna anser att det

inte är meningsfullt att barnen beter sig avvikande i skolan, som ses som en del av
förtryckarapparaten. Detta leder till att många barn går under radarn, först i tonåren börjar man

lägga märke till dessa barn. (P1 Dokumentär, 2018.) Ungdomarna betraktar sig själva som
förkämpar till nationen och den vita rasen istället för att vara extremister. Det är sällan en
människa stannar hela livet i vit maktrörelser. Långt ifrån alla är dessutom öppna med sitt

engagemang. (Barnombudsmannen, 2017.) Gällande vuxna avhoppare från vit maktrörelsen
finns det ett särskilt EXIT program som är välkänt i Sverige, men programmet existerar även i

Tyskland och Norge (Carlsson, 2016). Programmet är framgångsrikt bland avhoppare och man
arbetar bland annat med att eliminera stigmatiseringen. Mentorerna som leder programmet är
själva forna högerextremister och besitter därav kunskap som kan vara till fördel för den som
vill bryta. (Barnombudsmannen, 2017.)

Det finns studier som hävdar att det är generellt lättare att lämna våldsbejakande

vänsterextrema grupper, jämfört med högerextrema eller islamistiska sådana. Orsakerna sägs

vara grundad på dess autonoma uppbyggnad. Ingen registrering eller formell anslutning krävs,

det är dessutom mindre stigmatiserat i samhället att ha tillhört en sådan gruppering.
(Barnombudsmannen, 2017.)

Jämfört med barns erfarenheter i de tre nyligen diskuterade grupperingarna så är det den

vänsterautonoma miljön som skiljer sig mest från de två andra. Gemensamt med alla dessa tre

ideologier är att de ser barnen som nationens, eller statens, framtid och de bör således fostras
till att bli hängivna anhängare. (Barnombudsmannen, 2017.)

Carlsson (2016) lyfter i sin rapport fram en intressant aspekt och betonar att det är

samhällets syn på miljöernas bruk av våld som är det problematiska, framom det extrema och

radikala. Tvärtom är det just det extrema och radikala som bidrar till samhällets pluralism och
dess positiva utveckling, hävdar Carlsson.

2.3.2. Länders olika agerande gällande IS-barnen

Trots att flera länders regeringar har betonat barnens rätt till repatriering i respektive hemland
så är det få länder som faktiskt har agerat därefter. Förutom komplexa problem där repatriering

13

ses som ”politiskt självmord” av europeiska länder, hävdar regeringar att kurdiska myndigheter

ofta vägrar låta barnen repatrieras utan deras mödrar (Wille, 2019). En handling som en del
nationaliteter har motsatt sig då de istället vägrar att ta emot vuxna (Renard & Coolsaet, 2020).

Därtill har det framkommit att västerländska regeringar gärna kvarhåller rådande status, för att
slippa ta konsekvenser och ansvar över potentiella attacker som kan komma att utföras i
hemländerna av återvändarna (Speckhard & Sjöblom-Fodor, 2020).

Kosovos handlingsplan är i europeiska mått nyskapande, landets regering har stor tillit

till hur de har valt att agera med barnen. Kvinnorna och barnen är under strikt bevakning av
myndigheterna och psykologiskt stöd och rådgivning ges av psykologer och psykiatriker.
Psykologernas främsta uppgift för ett lyckat samarbete är att skapa förtroende till samhällets
sociala instanser. Hela familjen, inkluderat grannskapet, involveras i processen. Målet är att
fullt reintegrera barnen, kvinnorna och männen tillbaka i samhället. Barnen har svarat bra på
denna typ av integrering. Alla barn över sex år har kunnat börja skolan enligt det vanliga

skolsystemet. Beslutsfattarna är väl medvetna om riskerna med hemförlovningen, men riskerna

med att lämna kvar människorna i konfliktområden anses vara större. (Von Hein et al., 2019.)
Kazakstan har, jämte med Kosovo, en ledande roll internationellt sett hur man

repatrierar återvändare. Det beror inte minst på att landet har tagit emot över 400 barn, varav

flesta är föräldralösa. Kazakstans regering har uttryckt att det är en plikt, närmare specifikt en

moralisk och humanitär skyldighet att ta sitt ansvar över barnen i lägren. Barnen ses som offer,
även om de har indoktrinerats i den extremistiska ideologin eller lärt sig hantera vapen. Syftet

med repatrieringen är att få barnen att ta avstånd från denna typ av våldsbejakande extremism.

Samtidigt poängterar landet att det krävs en hel del mer resurser än att endast juridiskt och

konkret ta hem barnen från Syrien. En stor åtgärd nationellt är att landet har öppnat 17
rehabiliterings- och reintegreringscenter. I de här centren finns en bred skara erfarna yrkeskårer

representerade och alla arbetar för att barnen, kvinnorna och männen, skall reintegreras tillbaka
i samhället igen. Bland annat fyller teologerna en viktig aspekt för återvändarna i sitt arbete
med att försöka lära ut det rätta Islam, bortom det extrema. Likasom Frankrike, har Kazakstan

förbjudit flickor att använda hijab i skolor. Ett centralt fungerande samarbete mellan sociala

organ och det vanliga civilsamhället anses som en viktig aspekt. (Weine, 2019.) De flesta

kvinnor och barn får stöd utanför det straffrättsliga systemet och förses med psykosocialt stöd,
särskild

skolgång,

arbetsträning

och

familjeassistans

(Weine

et

al.,

2020).

Anmärkningsvärt är att Finland är det land, följt efter Belgien och Sverige, som har flest

resenärer som anslöt sig till IS per capita bland den muslimska befolkningen. Det är uppskattat

att åtminstone 80 vuxna, samt ett dussintal barn lämnade Finland för att ansluta sig till IS och

14

kalifatet. Det som särskiljer Finland i hanteringen av hemvändare jämfört med andra

västerländska nationer är att det flesta landsmän tros ha dött i strid eller är saknade av andra
orsaker. Antalet individer, och framförallt barn, som skall repatrieras i hemlandet är således

markant lägre än exempelvis situationen i Frankrike och Storbritannien. För tillfället saknar

Finland ett regeringsstött avradikaliseringsprogram, i.o.m. att det tidigare programmet, Radinet,

lades ner 2019 till följd av finansieringsproblem. (Speckhard & Sjöblom-Fodor, 2020.) Hur
Finland skall välja att agera gällande barnens eventuella hemkomst är en fråga som har lett till

en djup polarisering bland den allmänna opinionen. Det finns två synsätt som genomsyrar

diskussionen, å ena sidan har staten inget rättsligt ansvar att hjälpa barnen, men å andra sidan

finns det de som hävdar att barnavårdslagen borde tillämpas för att få hem barnen. Trots att
detta skulle innebära en separation från mödrarna. (Mustasaari, 2020.)

Utrikesministeriet i Finland hävdar att deras mål, och tillika statens skyldighet, är att så

snabbt som möjligt försöka hemförlova de finländska barnen från al-Hol. I skrivande stund är

det uppskattat att ungefär 20 finländska barn och mindre än 10 mödrar finns kvar i lägret.
Uppgifter om hur staten sköter kontakten med dessa individer, samt de som redan har hämtats

hem, är knapphändiga. Orsaken till detta är att man vill trygga myndigheternas agerande, och

inte minst skydda barnens privatliv. Utrikesministeriet poängterar att läget i nordöstra Syrien

fortfarande är mycket instabilt och att barnens hemförlovning är en svår uppgift att genomföra.
Dock har alla finländska medborgare rätt att återvända enligt lag till landet, om de så önskar.
(Svenska Yle, 2020.)

Inledningsvis i avhandlingen skrevs att omkring 1 500 barn redan blivit returnerade till

respektive hemland (Cook & Vale, 2019). Renard och Coolsaet (2018) belyser, likaledes som

flera andra forskare, att dessa barn borde ses och bemötas som offer, inte som förövare. Barnens
repatriering bör innehålla omvårdnad och kontinuerlig övervakning inklusive riskbedömningar.

De poängterar även att repatrieringen är en utmaning på lång sikt och att det således kräver ett

långsiktigt engagemang. Felaktig eller inaktiv handling kan dock fortfarande leda till att barnet
riskerar att bli en säkerhetsrisk i samhället. (Renard & Coolsaet, 2018.) Svårigheten är att det

inte finns en existerande mall som fungerar för alla länder. Alla länders politiska system och
lagar ser olika ut. Det förringar dock inte betydelsen av internationellt samarbete mellan
länderna, riktlinjer kan tillämpas och adapteras nationellt. (Weine, 2019.)

2.4. Livet som barn i kalifatet

Vuxna i kalifatet ser barnen som bättre krigare än de själva. Orsaken är att barnen inte behöver

konverteras till ideologin. Istället lär sig barnen kalifatets värderingar redan från födseln eller

15

som väldigt unga. Jämfört med vuxna ses barnen som mer rena och de förväntas därför ha en
större chans att uppnå martyrskap. Eftersom barnen inte ännu har begått synder, är det mer

sannolikt att de får hjälp av Gud i större utsträckning än vad vuxna skulle få. (Benotman &

Malik, 2016.) Då barnen redan från unga år indoktrineras in i den islamistiska ideologin, lär de
sig att avsky människor som är ”otrogna”, d.v.s. icketroende. Eftersom barnens nationalitet

varierar lär de sig arabiska för att kunna bli en del av samhörigheten och för att kunna
kommunicera med varandra. Från väldigt ung ålder vänjer man barnen vid åsynen av
explosioner och vapen samt övrig militärutrustning i hemmet. De blir lärda att sträva efter ett
liv efter döden. Vikten av jihad betonas redan för små barn. (Inrikesministeriet, 2018.) Vartefter

IS beslagtog markområden slopades den rådande läsårsplanen, barnens skolböcker brändes och
en mer IS-anpassad skolgång tillämpades (Bradley, 2018).
2.4.1. Skolgång

Skolan i kalifatet hade könssegregerade klasser från sex till femton års ålder. Pojkarna
utbildades i vapenhantering medan flickornas uppgift var att lära sig hushållsarbete så att de

kan gifta sig redan i unga år. (Inrikesministeriet, 2018.) Skolan hade närvaroplikt, vilket ledde
till att själva utbildningssystemet var en utmärkt plattform när det gällde att investera i statens

framtida krigare och fruar (Benotman & Malik, 2016). Kvinnliga lärare avskedades omedelbart,
medan de manliga lärarna hölls under strikt uppsikt så att läroplanen följdes och för att förhindra

att förbjudna ämnen undervisades (Ellis et al., 2020). Ämnen som konst, musik, historia, filosofi
och samhällslära förbjöds och blev ersatta av studier i Koranen, suror, bön och hadith, vilket är

berättelser om Mohammeds sätt att leva. En del av ämnena blev begränsade. Exempelvis i
geografi fokuserades det enbart på världsdelarnas namn istället för länder och städer.

Gymnastik ändrade namn till ”jihadi-träning” och innehöll element av skjutning, brottning,
hästridning och simning men även vapenhantering och -skötsel. Barn som redan hunnit närvara
i västerländska skolor innan flytten till kalifatet blev placerade i separata specialskolor.

(Benotman & Malik, 2016.) Som hemläxa tilldelades barnen egna blonda, ljushyade dockor
med orangea halare i syfte att öva halshuggning (Bradley, 2018).

Upplägget av skolgången återspeglar den typ av indoktrinering som nazisterna använde

sig av i Tyskland med barnen under andra världskriget. Att indoktrinera barnen på detta vis är
mycket effektivt, eftersom barn under krigstider är sårbara och således lätta att manipulera.

Dessutom ingav de betrodda lärarna en auktoritet som inte ifrågasattes av barnen. De
analyserade inte kritiskt informationsflödet. Under tidig adolescens utvecklas den egna
identiteten och social mening med livet eftersträvas. Samtidigt är det en period i livet då

16

samhällets värderingar och normer införlivas. Att bli tilldelad en egen roll och egna uppgifter

inom staten var något som lockade de unga då de i gengäld kände sig uppskattade och behövda.
(Benotman & Malik, 2016.)

2.4.2. Kalifatets lejonungar och blommor

Pojkar som genomgått militärträning, där även koranstudier är en central aspekt, benämns som

”cubs of the caliphate”, vilket kan översättas till svenska som ”kalifatets lejonungar”. Äldre

vuxna krigare benämns som ”lions/lejon”, medan ”cubs” syftar på lejonunge och någon som är
ung och oerfaren. För att pojkarna skulle likna de äldre krigarna gick de iklädda likadana

militäroveraller som de vuxna männen, och de uppmuntrades att imitera de äldre krigarna.
(Kaati, 2017.) Det finns rapporter om så unga barn som femåringar vilka har blivit tvingade till

intensiv militärisk träning. Vid vägrande blev de utsatta för misshandel. Videomaterial har visat
barn yngre än tio år under ett träningspass, krypande under taggtråd samtidigt som de blir

beskjutna. Barnen blev lärda att agera som krypskyttar, ta fångar och överfalla fordon som är i

rörelse. Redan vid 13 års ålder hade en del barn genomgått samma militäriska träning, och hade
således likadana skyldigheter, som vuxna krigare. (Bradley, 2018.) Ett konstant hot om våld
genomsyrade hela barnets utveckling från ”cub” till ”lion” (Horgan et al., 2017).

Flickorna ansågs vara kalifatets blommor och benämns som ”pearls of fhe caliphate”.

De utbildades i hushållsskötsel och fick kunskap om hur familjelivet och barnuppfostran sköts

enligt IS-ideologi. Flickorna förväntades kunna laga mat, sy och handarbeta för att kunna sköta
om hemmet. Det fanns specifika regler som flickorna var tvungna att följa. Från och med första

årskursen skulle flickorna täcka sitt hår. De skulle hålla sig borta från männen, vara täckta och
fick inte lämna hemmet. Flickor skulle vara gifta innan 16 års ålder, men att gifta sig redan som
nioåring sågs som fullt legitimt. Sexuellt våld och våldtäkt var vanligt förekommande för dessa
flickor. (Benotman & Malik, 2016.)

Barnen uppmuntrades närvara vid, och ibland själva även vara delaktiga i, offentliga

straff och avrättningar, korsfästningar och steningar. Genom detta budskap ville IS visa

allmänheten, och barnen, att extremt våld är ett accepterat tillvägagångssätt gällande
hanteringen av landsförrädare och ”icketroende”. (Bradley, 2018.) Barnen desensibiliserades

till användning av extremt våld redan vid fyra–fem års ålder i syfte att förstå att våldshandlingar
är en del av vardagslivet och för att underlätta när de själva deltar i strid och avrättningar (Al
Ibrahim, 2020). Att barnen deltog vid offentliga avrättningar sågs som en ära och ett privilegium
och något som dessutom gjorde barnen lyckliga (Kaati, 2017; Benotman & Malik, 2016).

IS var noga att inkludera hela familjen i rekryteringen. Kalifatet behövde utöver soldater

17

trots allt ett fungerande samhälle. Att innefatta hela familjen var en långvarig strategisk taktik

i syfta att utöka och försäkra statens framtid. Mödrar blev tilldelade böcker med instruktioner
om hur man fostrar jihadi-barn. Godnattsagor som berättar om bland annat martyrskap delades

ut. På detta vis blev barnen påverkade både i skolan och även av de människor de litar på och

älskar, nämligen familjen. Att barnen dessutom fick betalt för att ansluta sig som barnsoldat var
något som sporrade hela familjen under svåra ekonomiska krigstider. (Benotman & Malik
2016.)

2.4.3. Indoktrineringen

Efterforskning har visat att barnsoldaterna i IS kan delas in i 5 kategorier baserat på orsaker till
varför de anslutit, födda av utländska krigare eller emigranter, födda av lokala krigare,

övergivna barn vid IS-kontrollerade barnhem, de som blivit bortförda från sina föräldrar under
tvång samt de som frivilligt har anslutit sig (Bradley, 2018). Horgan et al. (2017) har identifierat
och förklarat processen hur IS-barnen går från att ha varit novis på området till en fullfjädrad

IS-militär. Sexstegsmodellen skildrar barnens socialisering in i IS. Seduction, lockelse – initial

exponering för ideologin och normer genom propaganda och deltagande i publika event.

Schooling, exponering – barnen utsätts för direkt exponering av IS, åtföljd av intensiv

indoktrinering. Selection, urval – screening av begåvning och lämplighet till diverse roller,
utförda av rekryterare. Subjugation, underkuvning – intensiv träning, isolering från familjen

och bärandet av uniform. Barnet utför handlingar som kräver uppoffringar, lojalitet och
disciplin. Specialization, specialisering – främja barnets expertis och deltagande av
specialutbildning. Stationing, stationering – rolltillfördelning och stationering. Deltagande i

publika event i syfte att rekrytera nya anhängare. Dessa sex steg resulterar i hur ett barn förblir
engagerad i livet som en IS-militär. (Horgan et al., 2017.) För att ytterligare sporra och främja

barnets rekrytering, delade IS ut godis, presenter och pengar till barnen (Al Ibrahim, 2020).

En stor del av statens framgång att producera hängivna och hjärntvättade ”jihadi-

juniors” beror på strategin hur de har hanterat barnen. Barnen ses som en väsentlig och

nödvändig tillgång för kalifatets tillväxt, men också för dess långsiktiga överlevnad. Att barn

används av terroristgrupper är i sig inget nytt, men sättet IS använder sig av är nyskapande.
Användningen, utnyttjandet och utvecklandet av IS-barnen sker på ett flerdimensionellt plan,
det är dynamiskt och komplext. Barnen ses som en ypperlig tillgång med deras tomma innehåll

som är redo att fyllas med visioner och ideal som IS förespråkar. I processen att nå de
generationsöverskridande målen, utför de vuxna mentorerna noga förutbestämda uppdrag med
barnen under deras indoktrinering. (Al Ibrahim, 2020.)

18

2.4.4. Barnens roller

I propagandamaterial visar IS stolt upp när barnen själva agerar bödlar, självmordsbombare och

soldater. Barnen framställs även som ansvariga att straffa och tortera fångar. Al Ibrahim (2020)

har i sin forskning kommit fram till att barnen klassificerades in i sex olika kluster i kalifatet,
beroende på vad de var lämpade för och vad deras syfte var. Barnsoldater – barnen genomgår
full religiös, fysisk och militär träning. De blir hjärntvättade till att hata fienden. Videomaterial

visar när barnen övar och går in i en övergiven byggnad där de skjuter fångar som är

handfängslade. Barn som avrättare – bilder visar barn med tomma ansiktsuttryck och avsaknad

av känslor. IS använder sig av barn avrättare för att visa omvärlden att de tänker uppnå sina mål
med alla möjliga maktmedel, och barnen är ett av dom. Barn som självmordsbombare – barnen

glorifieras som martyrer. Speciellt barn som blivit tagna från barnhem och de som tillhör etniska
minoriteter representerar denna grupp. Även de som inte klarade av att fullfölja

stridsutbildningen blev omplacerade till självmordsbombare. Det utbildade barnet – utbildning
är en väsentlig aspekt när IS visar upp karaktären ”den lärde jihadi-junior”. Detta särskiljer IS

från övriga terrorgrupper, som inte satsar på barnens utbildning. Läroplanen fokuserar på
religion, Koranen, bön och arabiska. Det utbildade barnet kan även påverka sina kamrater. Det
nöjda barnet – barnen i videor som använts i propagandasyfte uppvisar ett lyckligt och lekfullt

kalifat. Ett normalt liv med mycket lek och skratt utlovas om man ansluter sig till detta
fulländade land. Barnet som offer – IS uppvisar bilder av döda och förkolnade barnkroppar, i

syfte att väcka hat mot fienden. De visar hur barnen faller offer för de allierades bomber över
IS-territorium. (Al Ibrahim, 2020.)

En svensk utrikeskorrespondent som arbetar för Sveriges radio skildrar mötet med unga

pojkar under sitt besök i ett ungdomsfängelse i staden Qamishli i Syrien, som tillika fungerar

som ett avradikaliseringscenter. Centret inhyser omkring 100 tonårspojkar mellan åldern 12–
17 år. En 12-årig pojke berättar hur IS tvingade honom att skära halsen av en avfälling.
Avrättningen finns dokumenterad i IS propagandavideor, men används nu som bevismaterial i

rättegången mot pojken som utförde handlingen. Han har i efterhand sett på videon och
beskriver att den lilla pojken som är i färd med att avrätta en annan människa inte förstår

sammanhanget. En annan pojke, som bott i Sverige och pratar svenska, berättar hur hans pappa
tvingade honom att se på när homosexuella kastades ner för hustak. (P1-morgon, 2020.)

2.5. Livet som barn i lägren

FN rapporterade i januari 2020 att 8 000 barn till utländska krigare fortfarande hålls

tillfångatagna i läger av Syriska demokratiska styrkor, SDF. För att ur barnens perspektiv förstå

19

betydelsen av varför det är så viktigt att länderna tar sitt ansvar och repatrierar sina barn, ges

här en förklaring till det rådande läget de befinner sig i. Det finns i huvudsak tre olika läger, alHol, Camp-Roj och Camp Ain-Issa, i nordöstra Syrien som är fyllda med barn och mammor

som tillhör eller har tillhört IS. Det sistnämnda har blivit utsatt för bombningar, vilket ledde till
att de kvinnor och barn som inte lyckades rymma blev förflyttade till andra läger. Trots att

förhållandena är fängelselika är den korrekta benämningen, till följd av politiska skäl,
flyktingläger. Det möjliggör för icke-statliga internationella organisationer att kunna bidra med
hjälp. De intagna kan inte röra sig fritt utanför området och de får inte heller ta emot besökare,
förutom vid väldigt strikta undantag. (Speckhard & Ellenberg, 2020.)

Omständigheterna i dessa läger, framförallt i al-Hol, är katastrofalt ohumanitära. Våld,

sjukdomar, undernäring och dåliga sanitära förhållanden hör till vardagen. Barnen saknar

tillgång till skola och medicinsk vård. (Renard & Coolsaet, 2020.) Vaccin erbjuds i viss mån åt
barnen, men många mammor är skeptiska och låter inte sina barn vaccineras. Intagna har dött i

bränder, knivhuggningar och andra typer av faror. (Speckhard & Ellenberg, 2020.)
Barnadödlighet förekommer, under en vecka i augusti 2020 dog sju barn under fem år gamla i

al-Hol, rapporterar organisationen Läkare utan gränser (2020). Fall av Covid-19 har
rapporterats i lägren. Handlingar i syfte att kontrollera smittspridningen, exempelvis mindre
kontakt mellan vakterna och de intagna, har lett till en ökad oro att IS aktiva grupper tar tillfället
i akt och utnyttjar situationen. Kriminella aktiviteter och planering av rymning blir svårare att

kontrollera. Värt att komma ihåg är det faktum att Islamiska statens nutida stomme skapades
av terrorister medan de satt fängslade i fängelserna Abu Gharib och Camp Bucca under tidigt
2000-tal, vilka för stunden var i USA:s innehav. (Renard & Coolsaet, 2020.)

I al-Hol befinner sig omkring 65 000 kvinnor och barn, merparten är från Syrien och

Irak. Omkring 10 000 är utländska med över 60 nationaliteter. Interna grupper har bildats och
IS-aktiva kvinnor gör allt för att fortfarande styra lägret med sharialagar. Veckovis görs det

rymningsförsök från lägret av kvinnorna och barnen. Flertalet har redan lyckats fly, sedan

oktober 2019 har åtminstone 41 europeiska kvinnor rymt tillsammans med sina barn. Fyra av
dessa är finländska kvinnor. (Renard & Coolsaet, 2020.) Det finns rapporter som visat att barn

och mödrar under obevakade tillfällen har smugglats ut ur lägren för att ansluta sig till
jihadistgrupper i staden Idlib (Sultan et al., 2020). Konsekvenserna av dessa rymningar leder
till att säkerhetstjänsterna och länderna har ingen kontroll över vare sig barnen eller kvinnorna.

Följden är avsaknaden av rättvisa åtal, straff och rehabilitering. En del av de förrymda
kvinnorna har dock sökt sig till Turkiet i väntan på att bli deporterade till sina hemländer.
(Renard & Coolsaet, 2020.)

20

Skillnaderna mellan al-Hol och Camp Roj är att i det sistnämnda befinner sig de kvinnor

och barn som anses vara mindre radikaliserade. Kvinnorna förkastar öppet IS och alla intagna

har låtit sig bli identifierade, förhörda och fotograferade, till skillnad från en del av kvinnorna i

al-Hol. Det är även förbjudet att bära svarta kläder, täcka sina ansikten eller att recitativt sjunga
IS-verser där. Utrymmen där barnen ges möjlighet till utbildning finns även. (Sultan et al.,
2020.)

Att barnen utsätts för fortsatt radikalisering när de befinner sig i lägren omnämndes

redan i inledningen av avhandlingen. Inne i lägren, framförallt i al-Hol, finns det aktiva ISkvinnor som fortsätter att utöva ideologin och som uppmanar barnen att kasta stenar på andra

människor som tagit avstånd från gruppen. Kvinnorna hävdar att IS-männen snart skall komma

och frigöra dom därifrån. Det finns rapporter om IS-kvinnor som attackerat, knivhuggit och
bränt ner tält tillhörande kvinnor som inte längre definierar sig som IS-anhängare. Skolböcker

tillhörande IS har hittats i al-Hol. (Speckhard & Ellenberg, 2020.) Samtidigt är det svårt att med

säkerhet veta vilka som är trogna anhängare till IS eller vilka som utger sig vara det endast till

följd av sociala och ekonomiska faktorer, då fria IS-sympatisörer sänder pengar in till de
kvinnor som fortfarande är aktiva i lägren (Sultan et al., 2020). Barnen utsätts fortsättningsvis

för ständig traumatisering, och ju längre de befinner sig i lägren desto svårare blir det med
reintegreringen i ett senare skede. I en äldre artikel skriven av Renard & Coolsaet (2018)

diskuteras det att barnen inte bör ses som ”tickande bomber”, men att de däremot kan bli sådana
om inte ansvar tas.

Å andra sidan finns det en minoritet som inte vill komma hem igen, även om möjlighet

skulle ges. Antti Kuronen, utrikesreporter för finska YLE, har i ett videoklipp besökt al-Hol

och intervjuat en 13-årig finsk flicka, Sumeya, som tillsammans med sina syskon och mamma

reste till Syrien när hon var 8 år gammal. Pappan hade rest ensam tidigare. Efter några år i
Syrien blev de dock tillfånga tagna i staden Baghouz, IS sista fäste. Sumeya berättar i intervjun
att hon som 13-åring nyligen gift sig, och att det var hennes eget val. Sumeya, numera änka,

hann dock bara vara gift i 2 månader innan hennes man dog i strid. Hon hävdar bestämt att hon
inte vill tillbaka till Finland, utan vill leva i ett samhälle under sharialagar. Sumeya lägger all
tro och hopp på att Allah kommer att hjälpa henne att ta sig från al-Hol. (Kuronen, 2019.)

21

3. Metod

Syftet med studien var att undersöka avradikaliseringsprocessen hos barn som vuxit upp och
indoktrinerats inom terrorgruppen Islamiska staten. Frågeställningar som utarbetats i mening
att svara på syftet, och som därmed ställdes till materialet ifråga, var följande:
1. Hurudana faktorer är relaterade till avradikaliseringen?
2. Vilka avradikaliseringsprogram och interventionstyper finns det för barnen?
Nedan presenteras avhandlingens tillvägagångssätt gällande resultatet, samt motivering till den
valda metoden. Kvalitetsaspekter och etiska aspekter behandlas även i detta kapitel.

3.1. Val av metod

För att få fram ett resultat angående avradikaliseringsprocessen hos IS-barnen utarbetades två

frågeställningar, som på ett eller annat vis tangerar studiens syfte. Avhandlingens

frågeställningar besvarades med hjälp av en kvalitativ innehållsanalys av materialet som studien
grundar sig på. Ett kvalitativt arbetssätt valdes för att bättre kunna fånga in nyanser och

värderingar i ett sammanhang, vilket inte går att utföra på samma sätt med kvantitativa metoder.

Det ger också en bättre möjlighet till förståelse av utsatta individers livsomständigheter och
miljöer, vilket tangerar mina frågeställningar i avhandlingen. (Ahrne & Svensson, 2015.)

Ytterligare en motivering till den valda metoden är svårigheter för forskaren att få fram

tillgängligt relevant material på annat sätt. Studiens syfte påverkade således valet av
analysmetod och datainsamlingsmetod.
3.1.1. Datainsamlingsmetod

Materialsökningen gjordes under oktober månad 2020. För att få en första inblick i mängden

relevant material gjordes några allmänna sökningar på Google scholar med olika sökord. Efter
att ha fått bekräftat att det fanns användbart material utarbetades en söksträng som användes i
databasen EBSCOhost. Söksträngen löd: Isis-child or islamic state and child*. Trunkering
gjordes för att få med alla ordvarianter som började med ”child”. Ordet ”barn” i söksträngen
var relevant, eftersom det utgjorde en viktig avgränsning av materialet.

Denna sökning ledde initialt till 177 artiklar, efter att dubbletter tagits bort blev antalet

119. Under screeningen exkluderades ett stort antal artiklar, främst på grund av dess, för denna

studie, irrelevanta handlingar. Exempel på exkluderingsorsaker var studier om hur den etniska
minoriteten yazidier har drabbats av IS, studier som var baserade på vuxna IS-anhängare eller

juridiska lagtexter om IS-barnens rättigheter. Efter tre ronder av gallringar, varav den sista

22

ronden inkluderade läsning av artiklarna i sin helhet, reducerades antalet till fem. Sökningen
kompletterades med tre externa artiklar från researchgate. Således inkluderades totalt åtta
artiklar i forskningen. Nedan i figur 1 visas schema över urvalsprocessen.
Figur 1

Flödesschema över urvalsprocessen

3.1.2. Urval och avgränsningar

Vid sökningen i EBSCOhost inkluderades samtliga databaser. Avgränsningar som gjordes var

att endast engelskspråkiga publikationer användes, samtliga är referatgranskade samt

publikationsåren är mellan 2005 och 2020. IS fanns redan under tidig 2000-tal, trots att
organisationen blivit mer ökänd för allmänheten under senare år. Att välja utgivningsår med
start från 2005 gjordes i syfte att inkludera eventuellt relevant material från IS begynnelse.

23

3.2. Databearbetning och analysmetod

Innehållsanalys är en metod som lämpar sig att svara på den breda helheten, snarare än att snävt
fokusera djupgående. Metoden är även användbar när man vill finna ett visst mönster eller

jämföra olika typer av texter. Avsikten med innehållsanalys är att bryta ner texterna ifråga, för

att sedan koda, kategorisera och skapa teman vilka besvarar de nämnda frågeställningarna.

(Borèus & Bergström, 2018.) Efter att ha screenat materialet enligt diverse inklusion- och
exklusionskriterier blev det slutliga resultatet följaktligen åtta artiklar. Följande steg i processen
var att bryta ner och koda materialet.

Kodningen kan ske antingen manuellt eller med hjälp av dator. Vid komplicerade

tolkningar och bedömningar är manuell kodning till fördel, dock kan olika datorprogram

användas som hjälp för att systematisera kodningsvalen. Grundprinciperna för analysering är

densamma, vare sig det sker manuellt eller med hjälp av dator. (Borèus & Bergström, 2018.)

Denna studie blev kodad manuellt. Materialet lästes igenom flertalet gånger i syfte att lära
känna texterna och för att kunna identifiera meningsbärande enheter, eller kodningsenheter,
som sedan kategoriserades (Borèus & Bergström, 2018).

Slutresultatet utmynnade i två teman, studiens frågeställningar, som delades in i två

respektive tre kategorier. Ur båda kategorierna i det första temat växte totalt nio subkategorier
fram. Det andra temat saknar subkategorier. Indelningen i diverse kategorier och subkategorier
skedde till följd av analysenhetens innehåll och genom att räkna fram frekvenser. Sedan
tolkades resultatet i relation till tema 1 och tema 2.

3.3. Kvalitetsaspekter

Välformulerade forskningsfrågor är en viktig aspekt när en studie genomförs. Vanligen lever
forskningsfrågorna varefter studien tar form, likaså i denna studie. Frågorna har formulerats om

under processens gång, för att till slut förhoppningsvis landa i frågor som besvarar syftet utifrån
det material som fanns att tillgå. Forskningsfrågorna påverkar också studiens validitet. En del
av validiteten innebär att forskaren skall ha gjort ett väl val av texter för att kunna svara på
forskningsfrågorna. Validiteten innefattar också att forskaren har undersökt det som skall

undersökas, och endast det, något som skribenten har haft i åtanke när kodningen tog form.

(Borèus & Bergström, 2018.) Genren inom denna studie är något specifik och materialet mer
knapphändigt än exempelvis vuxnas avradikalisering från IS. I framtiden finns säkerligen mer
tillgång till evidensbaserat material för denna typ av frågeställning.

Med kvalitativ innehållsanalys ingår ibland en restriktion där främst det uttalade visas,

framom det outtalade. Det outtalade kan vara outtalat till följd av dess obetydlighet, men det

24

kan också vara outtalat om det tillhör det ’självklara’, trots att det för studien är viktigt.
Motsvarande får ’texten inte tala’, då kodningen styr uppmärksamhet till det forskaren valt att

undersöka och det är svårt att vara öppen för materialet. Trots att delar i en text är fullt synliga,
tenderar metoden att osynliggöra texten. Något som inte skulle hända i samma grad om en mer

öppen typ av analys användes. Däremot genom en god överblick av materialet och kännedom

om området går det att minska detta problem, något som skribenten försökt anskaffa sig före
och under processen. (Borèus & Bergström, 2018.)

Det ät viktigt att materialet bedöms på samma sätt och framförallt att kodningen görs

konsekvent, eftersom målet är att finna mönster i analysenheterna. För att kringgå ovanstående
problem kan en dubbelkodning genomföras. Då behövs dock tillräckligt med tid ha passerat

mellan kodningarna. Dubbelkodning är även till för att andra forskare skall i princip kunna

komma fram till samma resultat själv, reliabiliteten i studien. (Borèus & Bergström, 2018.) I
den här studien har ingen dubbelkodning blivit genomförd, men skribenten har försökt vara så
konsekvent som möjligt under processen.

Kvalitativa studier har andra sätt att påvisa trovärdighet än vad kvantitativa studier har,

textens transparens är ett exempel. God transparens har i denna studie försökts uppnås genom
att öppna upp och förklara för läsaren, främst i metodkapitlet, studiens alla skeden. En strävan
om textens klarhet och tydlighet har också förekommit. (Ahrne & Svensson, 2015.)

3.4. Forskningsetiska aspekter

Det forskningsetiska fältet är omfattande, det inkluderar diverse lagar, direktiv och etiska
rättesnören vilka forskaren bör känna till och beakta för att inte anklagas av bland annat
vetenskaplig oredlighet. Några av de aspekter som skribenten har i bästa mån av möjlighet

försökt leva upp till i enlighet med ALLEA (All European Academies) är ärlighet,
tillförlitlighet, objektivitet, opartiskhet samt en öppen kommunikation. (Vetenskapsrådet,
2017.)

Eftersom denna avhandling är baserad på tidigare studier är forskaren den enda direkta

deltagaren. Desto viktigare blir det då att kunna påvisa och motivera orsaker till bortfall i det
valda materialet. (Vetenskapsrådet, 2017.) I kapitel ”3.1.1. Datainsamlingsmetod” anges

orsaker till varför de flesta av artiklarna blev exkluderade. Flödesschemat i samma kapitel visar
hur processen gick till.

25

4. Resultat

Det kvalitativa resultatet som har uppkommit från artiklarna analyserades genom

innehållsanalys. Frågeställningarnas resultat är presenterade var för sig och finns listade i tabell
2. I tabell 1 finns samtliga artiklar presenterade som använts i resultatet.

26

Tabell 1

Presentation av samtliga artiklar
Artiklar valda från Ebsco
Författare

Capone, Francesca

År

Titel

2016

Bradley, Samantha

2018

Horgan, John; Taylor, Max; Bloom,
Mia; Winter Charlie

2017

Syfte
Metod
Tillhandahålla en överblick
över IS rekrytering och
ʻWorseʼ than child soldiers? utnyttjande av utländska
A critical analysis of foreign barnsoldater, utmaningar i en
Innehållsanalys
children in the ranks of ISIL
meningsfull
reintegrationsprocess samt
juridiska aspekter
What if Goliath Killed
David? The coalition to
counter ISIS and the status
and the responsibility of
ISISʼ child soldiers

From cubs to lions: A six
Förklarar
stage model of child
radikaliseringsprocessen hos
socialization into the Islamic
barnen inom IS; en
state
sexstegsmodell

Genom EST och EST-R
tydliggöra hur barnens
utveckling och välmående
har blivit påverkade av IS

Innehållsanalys

Barnets grundläggande
reaktioner på trauma
bekant sedan tidigare.
Tidigare
Tidigare studier
evidensbaserade
av EST och ESTforskning bidrar till
R
förståelse för hur
långvarigt trauma
påverkar barnet och
dess utveckling

Titel

Syfte

Metod

2020

Cubs of Caliphate': Analysis
of children' images in ISIS
visual propaganda

Påvisa barnens olika roller
inom IS

Kvalitativ analys

2020

Undersöka den reparativa
Reintegration of ISIS
rättvisan för återvändare vid
returnees: A myth or reality? reintegreringen jämte med
existerande förhållningssätt

2020

Upplysa om komplikationer,
utmaningar, hinder samt
framgångsfaktorer gällande
IS-barnens repatriering

2020

Understanding the needs of
children returning from
formerly ISIS-controlled
territories through an
emotional security theory
lens: Implications for
practice

Artiklar valda från ResearchGate
Författare

År

Al Ibrahim, Daleen

Sultan, Onur; Biffi, Emanuela; Pilar,
Cebrián

Speckhard, Anne; Ellenberg, Molly

Fallstudie

Innehållsanalys

2020

Ellis, Heidi; Cardeli, Emma; Bloom,
Mia; Brahmbhatt, Zachary; Weine,
Stevan

Innehållsanalys

Rehabilitation och
Evidens var
avradikaliseringsprogr
samlat från 31
am borde utgå från
tidigare studier
evidensbaserat
och
material gällande barn
kategoriserade i
i dylika situationer.
sex olika
Förhållningssättet skall
problemkluster
vara multidisciplinärt

Rapid review to inform the
rehabilitation and
reintegration of child
returnees from the Islamic
state

Weine, Stevan; Brahmbhatt, Zachary;
Cardeli, Emma; Ellis, Heidi

En granskning av
rekryteringen, orsaker till
anslutningen samt lagtexter
gällande barnsoldater inom
IS

Deltagare/urval Slutsats
Fokus i processen
skall vara brett, från
mikro- till makronivå,
Kritisk analys av
en öppen dialog skall
tidigare källor
existera mellan alla
aktörer som är
inblandade
Barnsoldaterna,
särskilt de under 14 år,
skall ses som offer
Tidigare källor
framom förövare,
vilket också skall
återspeglas i
rehabiliteringen
Data om hur barnen
tränas till att bli
barnsoldater finns,
Tidigare källor men relevanta detaljer
saknas ännu angående
barnsoldaternas
aktivitet på krigsfältet

Can we repatriate the ISIS
children?

Genom en förhållningsram
upplysa om IS-barnens
rehabilitation och
reintegration, baserat på
evidens om barns trauma

Innehållsanalys

Innehållsanalys

Deltagare/urval Slutsats
Lösningar behövs för
att avradikalisera
barnen.
31 videor gjorda
Intersektionellt
av IS mellan åren
perspektiv,
2014-2017
multidisciplinärt
förhållningssätt och
aktivering av sysslor
är en del av lösningen
Barnen behöver en
rehabiliterande
filosofi, framom en
straffrättslig sådan.
Tidigare källor Individuella perspektiv
skall tas i beaktande,
samtidigt som mix av
aktörer borde
inkluderas
Evidens påvisar att
Tidigare studier
barnets
och intervjuer
avradikalisering och
med barn och
rehabilitering borde
vuxna som varit
ske på ett systematiskt
involverade i IS
vis

27

Tabell 2

Analys av resultatet
Tema

Faktorer relaterade till
avradikaliseringen

Avradikaliseringsprogram
och interventionstyper för
barnen

Kategori

Positiva eller främjande
faktorer

Negativa eller hämmande
faktorer

DDR och DDR(R)
EST och EST-R

Subkategori
Emotionell säkerhet

Positiv attityd runtomkring barnet
Multidisciplinär ansats
Långvarig exponering
Kollektivt trauma
IS-skolgång
Stigma
Familje-jihad
Ålderns påverkan på
indoktrineringen

RRIF

4.1. Forskningsfråga 1

Den första forskningsfrågan lyder: hurudana faktorer är relaterade till avradikaliseringen?

Svaren kategoriserades in i två olika kategorier, beroende på om det gällde positiva eller
negativa faktorer. Bägge kategorier har egna subkategorier.
4.1.1. Positiva eller främjande faktorer
Emotionell säkerhet

Att avlägsna barn från konfliktzoner eller läger till sina hemländer eller neutrala områden är ett

kritiskt första steg i processen att återsocialisera och avradikalisera individerna. Barnets

emotionella känsla av säkerhet gynnas till följd av omplaceringen. (Ellis et al., 2020; Sultan et

al., 2020.) Ett barn som omplaceras i säkerhet borde i gengäld få tillgång till både fysiskt och
psykiskt stöd och utbildning. När barnet byter miljö utsätts det inte heller längre för fortsatt

radikalisering, vilket förekommer i de rådande lägren Syrien. (Speckhard & Ellenberg, 2020.)

Dock poängterar Ellis et al. (2020) att omplaceringen borde ses mer som en början,

snarare än en slutpunkt, på den emotionella säkerheten. Att placera barnet i en objektivt stabil
och säker miljö behöver inte automatiskt betyda att barnet återupprättar eller bibehåller den

emotionella säkerheten. Till följd av erfarenheter och exponeringen för långvarigt trauma, lider
många barn av ökad hypervigilans. Barnen kan i sin tur vara benägna att uppleva hot även i

28

miljöer som anses vara neutrala. (Ellis et al., 2020.) Dessa signaler om hot kan finnas i olika
kontexter i barnets återintegreringsmiljö, och de lyfts fram i kapitel 4.1.2.
Positiv attityd runtomkring barnet

Desto äldre barnen blir, ju större är sannolikheten att de tvingas kämpa med sin egen

identitetsroll, speciellt när de befinner sig i miljöer olikt kalifatet eller lägren i Syrien.

Speckhard och Ellenberg (2020) anser att genom upprätthållning av nya roller och en positiv
självkänsla kan de unga försöka lämna det gamla bakom sig och fokusera framåt, något som
också ses som väsentligt i avradikaliseringen och rehabiliteringen. För en del unga kan det till
och med vara nödvändigt att byta namn för att kunna gå vidare.

Sultan et al. (2020) betonar vikten av att bemöta individerna med en positiv attityd och

med värdighet. Lika viktigt är det att de människor som skall ta emot eller arbeta med barnen

har ett öppensinnat förhållningssätt, samtidigt som det också är angeläget att ha full förståelse

för vad barnet har/kan ha upplevt i konfliktområdena. För de något äldre barnen är stödgrupper

och mentorskap av vuxna forna IS-anhängare andra exempel som lyfts fram. Stödgrupperna
borde involvera både muslimer och icke-muslimer. (Sultan et al., 2020.) Den stora fördelen
med att ha äldre forna IS-anhängare som mentorer är att barnen delar samma typ av erfarenheter

från konfliktområdena. När forna anhängare lär barnen om IS och dess falskhet på ett objektivt

sätt, anses det som mycket effektivt. Genom dylika aktiviteter känner barnet att det blir
omhändertaget, samtidigt som stödjepersonerna kan lägga märke till barnets särskilda behov.
(Capone,

2016.)

Vidare

utvecklar

Capone

(2016)

att

följande

steg

i

barnens

avradikaliseringsprocess borde vara att utveckla och stödja deras kritiska tänkande. På så vis
kan barnen dekonstruera IS-indoktrin. Det är också viktigt att inte beskyllning förekommer,
barnet borde ses mer som ett offer istället för en förövare.

Al Ibrahim (2020) anser att svaret på frågan hur barnen borde återanpassas tillbaka i

samhället, kan lösas genom att låta dem vara delaktiga och öva sig på att ha ett så normalt liv

som möjligt. Möjlighet till skolgång, yrkesutbildning och träning i olika livsfärdigheter är en

viktig aspekt (Horgan et al., 2017). Barnen borde också involveras och stödjas i olika aktiviteter

under processen, men under uppsyn av exempelvis pedagoger, psykologer och religiösa ledare.
För att barnens avradikalisering skall gå åt rätt håll, och för att undvika återrekrytering, skall de
hållas under uppsikt när de blir en del av samhället igen. (Al Ibrahim, 2020.)
Multidisciplinär ansats

Med en multidisciplinär ansats inom tvärvetenskapen är avsikten att inkludera kunskap från ett
brett urval av expertisområden. Det gemensamma syftet att främja barnet i avradikaliseringen

29

är faktorn som binder ihop de olika områdena. Sultan et al. (2020) anser att åtminstone

psykologer, kriminologer, socialarbetare, och andra humanvetare skall ingå i teamet som

arbetar kring barnen. Dessa personer skall inneha, förutom god expertis inom det egna området,
bland annat goda kommunikationsfärdigheter. Capone (2016) vidareutvecklar ansatsen och

anser att en öppen dialog och engagemang skall finnas mellan aktörerna. Familjer, lärare, ledare
i samhället, lokala myndigheter och underrättelsetjänster är exempel på övriga aktörer och
grupper som borde ingå i barnens avradikaliseringsprocess. Capone lyfter även fram vikten att

inkludera och aktivera aktörer allt från mikro- till makronivå. Det som förenar de här barnen är

följaktligen IS. Däremot efterlyser Al Ibrahim (2020) också ett intersektionellt perspektiv
gentemot barnen, speciellt med tanke på bearbetning av upplevt trauma. Perspektivet grundar

sig i att individer har olika behov och kan tillhöra flera olika målgrupper på en och samma gång,
vilket i sin tur kan kräva en kombinerad insats för barnet.

En annan aspekt varför just en multidisciplinär ansats är nödvändig kan påvisas med

konsekvenserna av barnens brister i akademiska färdigheter och psykosociala utveckling.
Oberoende vad barnet har bevittnat är sannolikheten stor att stöd och träning behövs från

flertalet aktörer. Speckhard och Ellenberg (2020) nämner att insatserna borde sträcka sig från
religiös omskolning och psykologisk rådgivning till att stödja barnet i att åter bli en del av ett
normalt samhälle.

Vid all typ av avradikalisering och rehabilitering är det viktigt att också tänka utifrån ett

könsbaserat perspektiv. Det nuvarande material som finns att tillgå om IS-barnens upplevelser

beskriver till största delen pojkarnas upplevelser, deras militärträning eller utvecklingen från en

lejonunge till ett lejon. Att flickorna också indoktrinerades eller tvingades till att bevittna
extremt våld och avrättningar skall inte heller glömmas. Faktumet att en flicka kunde bortgiftas
redan vid nio års ålder och bli utsatt för sexuellt våld av männen är något som också behöver

tas i beaktande. Speciellt med tanke på val av det psykologiska stöd som skall ges. (Speckhard
& Ellenberg, 2020.)

4.1.2. Negativa eller hämmande faktorer
Långvarig exponering

Konsekvenserna av att ha levt under långvarigt extremt våld kan leda till att barnen blir
instabila, osäkra och missgynnade. Förlust av nära och kära till följd av våld är en vanlig
erfarenhet, samtidigt som det utgör en stor stressfaktor för barnen. En fokusgrupp bestående av
barn har berättat om flera psykosociala svårigheter, inkluderat intensiv melankoli,

mardrömmar, isolering, aggression, känsla av hopplöshet och trubbig påverkan, till följd av att

30

ha levt nästan tre år under IS. Studier har visat att ju längre ett barn har blivit exponerat för IS,
desto större är riskerna att den mentala hälsan drabbas negativt. Barn som tillbringat under tre

år med IS uppvisade mindre allvarliga symtom, än de som tillbringat längre tid. (Ellis et al.,
2020.)

Att ha levt under IS innebär att man även som barn har varit tvungen att bevittna bland

annat avrättningar och steningar. Barnen blir negativt påverkade av denna typ av åsyn, eller av

de handlingar de själva tvingats utföra. Samtidigt blev barnens syn på grundläggande familjeoch samhällsinfrastruktur rubbad. Sjukhusvård, bristen på näring, skolgång, det egna hemmet

och grannskapet är alla faktorer som mer eller mindre blir påverkade under krigstider. Särskilt

utsatta är barnen, eftersom de samtidigt håller på att passera egna kritiska milstolpar i deras
utveckling. Det här är aspekter som Ellis et al. (2020) anser bör tas i beaktande när det gäller
att återanpassa barnen i samhället igen.

Sultan et al. (2020) lyfter fram problematiken angående de överfulla lägren som barnen

befinner sig i. Barnen utsätts fortfarande för radikalisering av aktiva anhängare, och rädslan
över att framtidens terrorister håller på att skapas är stor. Speckhard och Ellenberg (2020)

hävdar att barn till aktiva IS-mödrar i lägren kan vara ännu mer sårbara och mottagliga för
radikalisering än när de befann sig i kalifatet. Många av barnens fäder sitter fängslade, medan
barnen blir lärda att fäderna blir torterade och förtryckta av samma otrogna människor som

vaktar barnens läger. Mödrarna uppmuntrar till hämnd och martyrskap. Cykeln av våldet förs
över till barnen i syfte att vid ett senare skede attackera de länder vilka bär ansvar över fädernas
död.

En stor del av de pojkar som blivit kidnappade och indoktrinerade mot sin vilja kommer

från den religiösa minoriteten yazidier. Det finns fall som visat att dessa pojkar som under lång

tid blivit påverkad av ideologin, vägrar att återansluta sig till familjen och gemenskapen de
ursprungligen kommit ifrån. Speckhard och Ellenberg (2020) förklarar att det inte är ovanligt

att kidnappade barn anpassar sig och blir allierade med kidnapparna, likt Stockholmssyndromet.

Att pojkarna tvingas bevittna våld och trauma under avsaknad av familj och vänner leder till
svåra konsekvenser. Av alla barn som levt under IS anses dessa yazidi pojkar, till följd av deras
djupa indoktrinering, isolering från familjen och vapenutbildning, vara de mest farliga.

Rapporter berättar om svårigheter när av IS våldtagna yazidikvinnor återförenats med sina djupt
indoktrinerade söner. Att återsocialisera sönerna har varit svårt. Aggressivitet, våld och fortsatt

förkastelse av deras yazidiska mödrar som icketroende och satansdyrkare är fortfarande
förekommande fenomen. (Speckhard & Ellenberg, 2020.)

31

Kollektivt trauma
Utan tvekan breder IS våldet ut sig som ett kollektivt trauma och inkluderar hela samhällen.

Traumatiska händelser bevittnat av ett helt samhälle leder ofta till en kollektiv känsla och kan

uppmuntra till förändringar i samhällets normer, kultur och handlingar. Gällande IS blev våldet
och osäkerheten en del av invånarnas vardag. Föräldrar hade svårt att kunna möta barnens

basala behov samtidigt som de kämpade med den egna mentala hälsan till följd av den
stressfulla miljön. Ellis et al. (2020) hävdar att barnens avradikalisering påverkas negativt av

att mödrarna lider av kollektivt trauma, i och med att det påverkar omvårdnaden av barnet.

Rapporter visar att våld i det egna hemmet ökade, ett fenomen som är känt under

krigstider. I kvantitativa intervjuer med IS-barnen har det framkommit att majoriteten i första
hand uppgav känslor av sorg, följt av ilska över fysiska och psykiska övergrepp. Föräldrarna å

andra sidan uppgav känslor av vardagens stressorer som överväldigande, samtidigt som de
skämdes över deras dåliga föräldraskap gentemot barnen. Stora fördelar i barnets mentala hälsa

har uppvisats efter att barnet har fått tillgång till en stabil och stöttande vårdnadshavare.
Kollektivt trauma påverkar även barnens tankar om ett säkert samhälle som avlägset. Trots att

barnet befinner sig i en ny miljö kan ljudet av helikoptrar eller vanliga folksamlingar ute på
gatorna signalera om potentiell fara. (Ellis et al., 2020.)
IS-skolgång
Ellis et al. (2020) har listat en del punkter gällande barnens skolgång i kalifatet som kan komma
att påverka barnen negativt under avradikaliseringen när de placeras i en ny och trygg
skolkontext. Att ha blivit utsatt för IS utbildningsystem kräver att barnen i de nya miljöerna

fyller det akademiska tomrum som har skapats, mycket till följd av förbjudna

undervisningsämnen. De bör även lära sig om ideologins snedvridna syn på islam och
omvärlden (Ellis et al., 2020; Al Ibrahim, 2020). Språkliga barriärer kan existera i och med att

en del barn känner sig mer bekväma att uttrycka sig på arabiska än på deras modersmål. Att

inte fullt ut kunna behärska språket kan leda till att barnet känner sig osäkert när det inte förstår
eller greppar vad som förväntas i den givna situationen. (Ellis et al., 2020.) I samma grad som

deras eventuella bristfälliga kommunikationssvårigheter bör beaktas, anser Al Ibrahim (2020)
att även bristen på empati skall tas i beaktande.

Ellis et al. (2020) poängterar att miljön på skolgården med övriga barns lätt aggressiva,

men välmenade, lekar sinsemellan är en situation som kan kännas laddad för IS-barnen. Att

barnen retas och knuffas kan skapa en känsla av potentiell fara, då fiendskap, mobbning och
utanförskap är något som de kan ha upplevt under tiden med IS. Sång och blandade klassrum

32

kan bidra till oro eller rädsla över att bli straffad, eftersom musik var otillåtet och endast
könssegregerade klasser var tillåtna i kalifatet. Under matematiklektionerna användes
stridsvagnar, vapen och kulor som hjälpmedel, något som kan återuppväcka minnen i den nya
skolmiljön.
Stigma
Capone (2016) nämner att även barnen blir utsatta för samhällets stigmatisering när de

återvänder hem. Stigmat handlar om att barnen blir beskyllda för de grymheter de har begått

under IS, exempelvis att ha förstörd andra människors liv, egendom och hem. Ellis et al. (2020)
poängterar att barnen ses på med förakt och kan till och med anses som farliga av andra

människor. Stigma är något som förekommer inom alla samhällsnivåer. Speckhard och

Ellenberg (2020) hävdar att ett barns stigma, speciellt hos forna barnsoldater, kan komma att
påverka avradikaliseringen och rehabiliteringen negativt. Även barn som inte själva utfört några
handlingar drabbas av samhällets stigmatisering.

En återkommande faktor som nämns i flertalet av artiklarna är stigmat över de resurser

och den special behandling som återvändarna, inkluderat barnen, kan få tillgång till. Övriga

människor i samhället kan känna att deras barn blir försummade på satsningen som görs för
återvändarna. Hälso- och sjukvård, terapi, boende-, utbildnings-, arbets- och ekonomiskt stöd
är exempel på tjänster som nämns. Speciellt i de länder där tillgången till dylika tjänster anses

vara svåra, är stigmatisering vanligt förekommande. Medial uppmärksamhet om
avradikaliseringsprogram och rehabilitering kan provocera en del av den allmänna
befolkningen. Särskilt barn som är hypervigilanta mot sociala signaler om ogillande eller

fientlighet kan känna sig hotade när de möter andra människor i samhället. (Ellis et al., 2020;
Weine et al., 2020.)
Familje-jihad
I en viss typ av kontext anser Ellis et al. (2020) att familjen kan vara en typ av negativ faktor
gentemot barnets avradikalisering. En del av barnen lever tillsammans med deras mödrar, eller
andra familjemedlemmar, vilka ännu är radikaliserade. Om det föreligger en konflikt mellan

den/de radikaliserade och de övriga i familjen, kan barnet känna sig hotat. Alternativt kan det
vara barnet själv som befinner sig mitt i konflikten, som fortfarande betraktas som radikaliserad.

Att en del av familjen tolkar vissa typer av aktiviteter som haram, otillåtna enligt islam, skapar
en stor oro för barnen. Att som barn höra andra barn sjunga ”ha den äran idag” kan upplevas
som hotfullt och återuppväcka en rädsla för konsekvenserna, eftersom barnet lärt sig att det är

33

förbjudet. En lämplig lösning i vissa familjer kan vara att inkludera mor-eller farföräldrar i
barnets omvårdnad, om det är möjligt.

Capone (2016) hävdar att det primära som borde göras när minderåriga skall

avradikaliseras är att ta reda på huruvida barnet anslöt själv till IS, eller om anslutningen
inkluderade hela familjen. I det första fallet skall familjen ses som en viktig aktör i

avradikaliseringen. I det andra scenariot, där hela familjen har anslutit sig, saknar barnet tillgång

till en objektiv motberättelse inom familjen. Barnet har endast den multidisciplinära ansatsen,
inkluderat socialarbetare, mentorer, barnskyddet och lärare som rådgivare. Finns det brister
inom aktörerna, föreligger det en risk att barnet aktivt börjar sprida ideologin vidare i sin
närkrets. (Capone,2016.)

Ålderns påverkan på indoktrineringen
Ålderskategorin bland IS-barnen sträcker sig 0–18 år, vilket leder till att behovet av
avradikaliseringen har en bred omfattning. När det gäller de allra yngsta barnen borde ingen av

dem betraktas som farliga. Spädbarn, småbarn och förskolebarn har till följd av deras ännu
kognitiva outvecklade förmåga inte indoktrinerats på samma sätt som de äldre barnen. Barn i
tidiga adolescensen, och främst de vilka fungerat som barnsoldater, har indoktrinerats på ett

annat sätt och kan anses som farliga i en del fall, menar Speckhard och Ellenberg (2020). Detta
trots att de äldre barnen troligtvis har levt i ett sekulärt och demokratiskt samhälle innan

kalifatet. De barn som är gamla nog att ha förstått ideologin och har fått vapenträning skall ses

som potentiellt farliga, medan de yngre som inte ännu har utvecklat samma kognitiva tänkande
bör ses som lika farliga. I klartext grupperar Speckhard och Ellenberg in barnen i

ålderskategorier. Barn upp till elva års ålder kan betraktas som troligen ofarliga, något som utan
tvekan gäller barn under fem eller sex år. Å andra sidan kan 12–18 åringarna vara så
hjärntvättade att de borde betraktas som verkligen farliga.

4.2. Forskningsfråga 2

Den andra forskningsfrågan lyder: vilka avradikaliseringsprogram och interventionstyper finns
det för barnen? Svaren delades in i tre olika kategorier. Varje kategori innehåller en närmare
förklaring om diverse avradikaliseringsprogram eller interventionstyp. Poängteras bör dock att

det finns andra program och interventionstyper utöver de som nämns här. De som är nämnda
här är inkluderade på grund av att de fanns listade i det valda materialet.

34

4.2.1. DDR och DDR(R)

DDR är en förkortning av engelskans ”disarmament demobilization and reintegration”. Det är

inte ett program som utarbetats separat för IS återvändarna, varken för vuxna eller barn.

Däremot kan dess kunskap impliceras i hanteringen av IS-barnens psykosociala problematik.
Programmet har tidigare använts i dylika kontexter med barnsoldater i bland annat Afrika.

Psykosocialt stöd, utbildning, sjuk- och hälsovård samt yrkesutbildning är komponenter som
ingår i programmet, allting sker dessutom utifrån ett könsbaserat perspektiv. Det finns
påtryckningar om att utvidga programmet till DDR(R), d.v.s. att inkludera en rehabiliterande
del. Enligt Speckhard och Ellenberg (2020) är DDR programmen möjligen mer lämpad och
effektiv i länder där väletablerad barnomsorg finns.

Capone (2016) förtydligar dock att det finns en bred räckvidd inom DDR, och att alla

tillvägagångssätt inte är lika lämpliga i alla situationer. Det inkluderar allt från ett minimalistiskt
till ett maximalistiskt förhållningssätt. Med andra ord, i ena änden demonteras soldater i syfte

att de inte skall utgöra en säkerhetsrisk. En metod som är mindre lämpad för barn med tanke på

deras status som offer inte tas hänsyn till. Medan i andra änden, betonas återintegrering och
utveckling genom exempelvis skolgång eller yrkesutbildning. En metod som anses vara mer
lämpad för de återvändande IS-barnen. (Capone, 2016.) Bradley (2018) beskriver att DDR

program skall anordnas åt IS-barnen så att det möjliggör en övergång till deltagande i ett civilt
samhälle, istället för att väcka åtal mot barnsoldaterna.

För barnen är reintegreringen den viktigaste aspekten i DDR. Programmet för barnen

skall öppna upp möjligheter till utbildning, livsuppehälle, färdigheter i att klara av livet samt en

meningsfull roll i samhället. DDR ser centralt på barnets psykosociala och socioekonomiska
aspekter. För att lyckas i det långa loppet krävs ett långsiktigt stöd för barnen och ständig
uppföljning efter att barnet återsocialiserats i samhället. (Capone, 2016.)
4.2.2. EST och EST-R

EST står för engelskans ”emotional security theory”, och utvecklades av Patrick Davies och

Mark Cummings år 1994. Initialt är syftet att förstå hur effekterna av föräldrars fientlighet och
konflikter gentemot barnen påverkar deras mentala hälsa. Det centrala målet är att kunna

upprätthålla trygghet och säkerhet för barn som lever i konflikt med föräldrarna. När barn
exponeras för våld och fientlighet blir dess mål att uppnå, och att bibehålla, den emotionella
säkerheten utmanad. (Ellis et al., 2020.)

År 2013 arbetade Patrick Davies och Meredith Martin fram en mer utvecklad modell,

EST-R (reformulated, omformulerad), i syfte att tillhandahålla ett teoretiskt synsätt som hjälper

35

till att förstå hur traumatiska upplevelser under IS kan leda till bestående inverkan på ett barns

utveckling och välmående samt hur det kan komma att forma den emotionella säkerheten. Detta

teoretiska synsätt kan i sin tur tillämpas och forma interventioner i de behandlingar som utgår
från terapimodellen TST (Trauma Systems Therapy). (Ellis et al., 2020.)

EST-Rs angreppssätt kan tolkas utifrån ett etologiskt perspektiv, där signaler om hot

och fara styrs av barnets önskan att överleva. Ett beteendesystem som på engelska heter social

defense system [SDS], kopplas på och hjälper barnet att känna sig trygg inför hotet samtidigt
som det identifierar sociala signaler. Signalerna vilka uppges finnas inom alla nivåer, inom

familjen, i skolkontexten, i samhället och även bland regeringar, kan i sin tur aktivera SDS i
syfte att undvika eller desarmera hotet. (Ellis et al., 2020.)

EST-R menar att samspelet mellan ett barn och dess sociala miljö tillsammans leder till

förändringar. Fokus under interventionen borde därför vara av dubbel karaktär för att på ett

effektivt sätt kunna hantera exempelvis dåligt anpassade beteenden, inkluderat psykopatologi,

som har uppkommit till följd av förlängd aktivitet av SDS. Interventionerna inkluderar således

både minskning av sociala signaler vilka indikerar hot, samt, minskning av beteende som
begränsar barnets möjligheter till utforskning och prosociala tillhörighet. Att minska barnets
stressorer i sociala sammanhang åtgärdas med hjälp av sociala tjänster. Att förändra ett oönskat

beteendemönster åtgärdas i sin tur genom mentala hälsovårdstjänster. När båda delarna
aktiveras blir helheten en särskild kraftfull strategi. (Ellis et al., 2020.)

Det finns en förståelse för individuella utvecklingsbehov hos barnen som återvänder

från IS. Att som barn kroniskt ha blivit exponerat för hot och våld, drar energi från andra

utvecklingsområden under barnets unga år. Brister i utvecklingen kan yttra sig inom flera olika

domäner. Grundat i detta är det multidisciplinära förhållningssättet en central utgångspunkt.
(Ellis et al., 2020.)
4.2.3. RRIF

RRIF är en förkortning och står för engelskans ”rehabilitation and reintegration intervention
framework” och är framarbetad av Weine et al. (2020). Syftet är att i interventionskontext

kunna bidra med expertis om specifikt IS-barnens rehabilitering och avradikalisering. RRIF
betonar ett multidisciplinärt förhållningssätt, och insatser på varje nivå är lika viktiga för att
lyckas med ett önskat resultat. Förhållningssättet fungerar alltså inte fullt ut ifall alla inblandade
aktörer inte arbetar tillsammans.

Ramen för interventionen arbetades fram genom att sammanställa skydds- och

riskfaktorer inom fem olika problemområden, vilka alla tillsammans överlappade dylika

36

erfarenheter som IS-barnen ådragit sig. De inkluderade problemområden är följande:

flyktingbarn, krigsbarn, barn till kriminella gängmedlemmar, misshandlade barn samt barn som
blivit utsatta för trafficking. 31 evidensbaserade artiklar ligger som underlag till
problemområden. (Weine et al., 2020.)

RRIF införlivar fem olika mål, utbredda över fem olika nivåer. Målen är följande: att

främja den individuella mentala hälsan och välmående, att upprätthålla familjestöd, att

upprätthålla samhällsstöd, att främja utbildning samt att förbättra strukturella förhållanden och
att skydda den allmänna säkerheten. Gemensamt för alla dessa mål är att de tillsammans bidrar

till att optimera barnens risk- och skyddsfaktorer för att kunna uppnå bästa möjliga resultat.
(Weine et al., 2020.)

Nivåerna som målen förverkligas inom är följande: individuell nivå, familjenivå,

samhällsnivå, utbildningsnivå samt social nivå. Inom varje nivå, illustrerar RRIF vilka risk- och
skyddsfaktorer som troligen kommer att påverka resultatet. Exempelvis anses alkohol- och
droganvändning eller våldsamt beteende vara riskfaktorer på den individuella nivån, medan
familjestöd och emotionell intelligens anses fungera som skyddsfaktorer. (Weine et al., 2020.)

37

5. Diskussion och slutsatser

I avhandlingens sista del förs en diskussion där mina egna reflektioner binds samman med
resultatet och övrig forskning inom området. En del av diskussionen styrker avhandlingens
resultat medan en del aspekter ifrågasätts av andra forskare. Funderingar kring metodvalet lyfts
fram i metoddiskussionen. Slutligen presenteras tankar om framtida forskning inom ämnet.

5.1. Resultatdiskussion

Studiens syfte är att identifiera och belysa avradikaliseringsprocessen hos barnen inom
Islamiska staten. Resultatet i sig uppnår inte någon typ av ”sanning”, utan det bidrar istället

med en insikt i temat. En av målsättningarna med denna studie är att kunna förmedla kunskap
till människor och aktörer som är intresserade av eller knutna till ämnet i fråga.

Gemensamt för många av artiklarna som analyserades är att stödjande insatser för

barnen skall ske på flera olika nivåer för att lyckas med en god avradikalisering och för att

kunna rehabilitera barnet tillbaka in i samhället. Det generella budskapet i artiklarna listar
familjen, inkludering i samhället och teologisk omskolning som viktiga aspekter i processen,

vilket också stämmer överens med studier gjorda av Bentoman och Malik (2016). I
avhandlingens teoretiska referensram lyfts också familjens inverkan på barnets avradikalisering

fram. Kosovos val att hantera situationen är ett exempel på hur hela familjer inkluderats i
processen, vilket har gett positiva resultat gällande barnens återanpassning. Gemensamt nämns
även långvarigt stöd bortom den första demobiliseringen som en viktig punkt.

I den teoretiska referensramen nämns EXIT-programmet för vuxna som vill lämna vit

maktrörelsen där mentorerna själva är forna högerextremister. På samma sätt finns det vuxna

IS-avhoppare som arbetar med barnen. Att använda sig av vuxna avhoppare som mentorer med
liknande erfarenheter som IS-barnen själva har, anses vara en fungerande metod under

avradikaliseringsprocessen enligt Capone (2016). De vuxna kan relatera till barnet och de har
en förståelse för upplevda händelser, vilket kan vara till nytta för barnet i processen. Ett exempel

på ett dylikt arrangemang är Al-Hidayah international boarding school, en muslimsk
internatskola i Indonesien. Grundaren är en tidigare dömd terrorist vid namn Khairul Ghazali.
Skolan är upprättad för radikaliserade barn som tidigare varit terrorister eller som har vuxit upp

i en liknande miljö. Syftet är att avradikalisera barnen och fokus läggs bl.a. på att arbeta med
deras radikala ideologi, hat och förakt samt stigma. (Harahap & Irmayani, 2017.)

Ett komplext problem som inte skall förbises är huruvida det är humant eller moraliskt

berättigat att splittra på barnen och mödrarna eller om familjen som helhet skall återvända till
hemländerna. Speckhard och Ellenberg (2020) menar att idealet givetvis vore att tillsammans

38

rehabilitera och avradikalisera barnen och mödrarna, vilket i sig är en stor juridisk fråga när
föräldern anländer till hemlandet igen. Att däremot lämna ett barn under sådana omständigheter
som råder i lägren i nordöstra Syrien, trots att de är tillsammans med sina mödrar, anses inte

vara i barnets bästa intresse. Å andra sidan föreligger det en oro bland länderna att om endast

barnen tas hem, öppnas en dörr för föräldrarna där de hävdar sig ha rätt att komma hem till sina
barn. Speckhard och Ellenberg poängterar att när ett barn separeras från dess förälder och

syskon i avradikaliseringssyfte kan det leda till samma typ av sorg som när en familjemedlem
dör, vilket i sin tur kan leda till ökad ångest och depression.

Sultan et al. (2020) anser att länderna har etisk skyldighet gentemot barnen att ta hem

dem och bidra med avradikaliseringen. I de aktuella lägren i Syrien formas en ny generation
jihadister, vilket också omnämndes i avhandlingens teoretiska referensram. Ju längre länderna
väntar med att ta hem och avradikalisera barnen, desto större är risken att situationen förvärras

och att avradikaliseringen försvåras (Speckhard & Ellenberg, 2020). Ifall barnen känner sig

övergivna och bortglömda av diverse hemländer kombinerat med en bristfällig utbildning, kan
det föreligga en risk att barnen i ett senare skede i livet söker hämnd, menar Sultan et al. (2020).
Tidigare i avhandlingen nämndes det att enligt RAN (2016) borde traumatiserade barn

inte delta i terapeutiska interventioner inom det närmsta halvåret efter exponeringen. Orsaken

angavs vara eventuella problem med anknytningen, vilket kan påverka terapin negativt. Detta
kan också relateras till en del av barnets emotionella säkerhet. Bara för att barnet är placerat i
en trygg miljö, kan fortfarande känslor av otrygghet förekomma.

Ett av avradikaliseringsprogrammen som lyfts fram är DDR, vilket använts tidigare i

övriga kontexter med barnsoldater. Benotman och Malik (2016) ser kritiskt på att programmet

inte fokuserar på den betydande religiösa indoktrineringen, något som lyfts fram i andra källor
som en viktig aspekt. Vidare i programmet efterlyses barnens förmåga att lära sig kritiskt

tänkande, vilket är en av de främjande aspekterna som lyfts fram under subkategorin ”positiv
attityd runtomkring barnet”.

Däremot hävdar Benotman och Malik (2016) att för att lyckas med DDR behöver

kulturella skillnader och sammanhang tas i beaktande. Att individanpassa och således

skräddarsy DDR kan vara nödvändigt för att lyckas i processen. Även Weine et al. (2020)
diskuterar adaptabilitet och sociokulturella skillnader när avradikaliseringsprogram skall

tillämpas för barnen. En annan aspekt som lyfts fram i flertalet källor är att de flesta program

och interventionstyper är utformade och skapta i västerländska höginkomstländer, vilket kan

vara utmanande i en del länder som har mindre resurser till sitt förfogande. (Benotman & Malik,
2016; Ellis et al., 2020; Weine et al., 2020.)

39

Enligt Speckhard och Ellenberg (2020) fokuserar RRIF mer på att barnet skall frigöra

sig från IS, än på att betona vikten av att ändra barnets tankebanor. Speckhard och Ellenberg

hävdar även att IS lägger ner mycket tid och kunskap på att indoktrinera barnen i en påverkbar

ålder. Därför borde de barn som är gamla nog att förstå och som således har kunnat anamma
ideologin, få tillgång till resurser och avradikaliseras grundligt.

Gällande bedömningen av hur väl olika avradikaliseringsprogram lämpar sig för barnen

menar Carlsson i sin rapport (2016) att det finns en del svårigheter sett ur ett forskarperspektiv.
Det kan vara stora variationer mellan programmen. Kontextspecifika skillnader förekommer
vilket gör det svårt att göra en jämförelse och det empiriska underlaget är inte stort. Dessutom
är det svårt att likvärdigt mäta framgången. (Carlsson, 2016.)

5.2. Metoddiskussion

Avhandlingen genomfördes med hjälp av kvalitativ innehållsanalys. Syftet med metoden är att

kunna identifiera mönster, förekomsten av teman eller att studera förändring över tid. Några av
innehållsanalysens fördelar är att en överblick över området skapas, och att ett underlag för

jämförelse och kategoriseringar ges, vilket ansågs vara lämpligt i denna typ av forskning.

(Borèus & Bergström, 2018.) Vidare motiveras metodvalet till följd av det specifika och snäva
temat. Relativt lite evidensbaserat material finns än så länge att tillgå, dock visar tendensen att

det är ett aktuellt ämne och nya artiklar publiceras ständigt. Fem av åtta artiklar som resultatet
baseras på är publicerade år 2020, varav den äldsta är publicerad år 2016. Det påvisar att
forskningen endast är i framkant gällande detta tema.

Det vore intressant att genomföra en dylik forskning, men med randomiserade

kontrollerade studier som metodval med tanke på dess höga kvalitet. Att själv utföra intervjuer
med barnen vore ett annat intressant metodval som skulle bidra till primära data. Longitudinella

studier vore informativa, det skulle bidra med kunskap om vilka faktorer som främjar respektive
hämmar processen i längden. Av förståeliga skäl är de sistnämnda metoderna både tidsmässigt
och ekonomiskt mer omfattande att genomföra.

Det slutgiltiga antalet artiklar vilka analyserades skulle gärna ha fått vara något mer än

åtta, för att eventuellt kunna bidra till en större helhet. Det vore intressant att undersöka om

resultatet skulle ha sett annorlunda ut ifall fler artiklar skulle ha funnits som underlag i
analyseringen, eller om samma typ av aspekter också skulle framgå i övriga artiklar.

5.3. Framtida forskning

Överlag välkomnas studier till fältet som berör IS-barnen i största allmänhet. Många av de

studier som finns publicerade idag handlar om vuxna, speciellt psykologin runtomkring

40

radikaliseringen och anslutningen är studerat. Däremot är IS markområden nu besegrade och

följande process för många av anhängarna är således att avradikalisera sig och återfå ett så
normalt liv som möjligt. Det skall inte förnekas att IS-anhängare existerar fortfarande trots att

kalifatet är besegrat, men inom några år finns säkerligen mera studier att tillgå när det gäller
avradikaliseringen.

Fokus skulle kunna sättas på att studera hur barnet har påverkats av att ha tillhört IS i

allmänhet. Denna avhandling riktar in sig specifikt på avradikaliseringsprocessen, men det vore

intressant att generellt undersöka huruvida övriga aspekter i barnens liv har blivit påverkade.

Sociala, psykologiska, ekonomiska, etiska och moraliska aspekter är alla exempel som kunde

undersökas. I rådande stund finns en avsaknad av longitudinella studier inom området. Ännu är
det okänt i vilken grad upplevelserna har påverkat vuxenlivet, speciellt bland de allra yngsta.

41

Litteraturförteckning
Ahrne, G., & Svensson, P. (Red.). (2015). Handbok i kvalitativa metoder (2 uppl.). Liber.

Al Ibrahim, D. (2020). ”Cubs of caliphate”: Analysis of children’ images in ISIS visual
propaganda. International Journal of Media Science Works, 7(8), 1-7. DOI:
10.5281/zenodo.3977932

Barnombudsmannen (2017.) Barn och unga som involveras i våldsbejakande extremism. En
kunskapsöversikt om barn inom höger-, vänster- och islamistisk extremism.
https://www.barnombudsmannen.se/globalassets/dokument-fornedladdning/publikationer/kunskapsoversikt18maj.pdf

Benotman, N., & Malik, N. (2016). The children of Islamic State. Quilliam. https://forigin.hypotheses.org/wp-content/blogs.dir/2725/files/2016/04/the-children-ofislamic-state.pdf
Borèus, K., & Bergström, G. (Red.). (2018). Textens mening och makt (4 uppl.).
Studentlitteratur
Bradley, S. (2018). What if Goliath killed David? The coalition to counter ISIS and the status
and responsibility of ISIS' child soldiers. American University International Law
Review,
33(3),
571-604.
https://digitalcommons.wcl.american.edu/cgi/viewcontent.cgi?article=1959&context=
auilr
Capone, F. (2016). ‘Worse’ than Child Soldiers? A Critical Analysis of Foreign Children in
the Ranks of ISIL. International Law Review, 17(1), 161-185. DOI:
10.1163/15718123-01701003
Carlsson, C. (2016). Att lämna våldsbejakande extremism. Institutet för framtidsstudier.
https://www.iffs.se/media/21813/valdsbejakande_extremism.pdf

Cook, J., & Vale, G. (2019). From Daesh to ‘Diaspora’ II: The Challenges Posed by Women
and Minors After the Fall of the Caliphate. International centre for the study of
radicalization, Department of war studies, King`s college London.
https://icsr.info/wp-content/uploads/2019/07/ICSR-Feature-From-Daesh-to%E2%80%98Diaspora%E2%80%99-II-The-Challenges-Posed-by-Women-andMinors-After-the-Fall-of-the-Caliphate.pdf
Dyregrov, A. (2010). Barn och trauma (2:a uppl.). Studentlitteratur.

Ellis, H., Cardeli, E., Bloom, M., Brahmbatt, Z., & Weine, S. (2020). Understanding the needs
of children returning from formerly ISIS-controlled territories through an emotional
security theory lens: Implications for practice. Child abuse & neglect, 109.
https://doi.org/10.1016/j.chiabu.2020.104754
Globalis. (2018). Den islamiska staten. https://www.globalis.se/Konflikter/den-islamiskastaten-is
Harahap, H., Irmayani, T. (2017). The Phenomenon of De-radicalization in Al Hidayah
Boarding
School,
North
Sumatra
Province,
Indonesia.
Advances in Social Science, Education and Humanities Research, 129, 5–8.
https://doi.org/10.2991/icsps-17.2018.2

42

Horgan, J., Taylor, M., Bloom, M., & Winter, C. (2017). From cubs to lions: A six stage
model of child socialization into the Islamic State. Studies in conflict & terrorism,
40(7), 645-664. https://doi.org/10.1080/1057610X.2016.1221252

Inrikesministeriet (2018). Violent extremism in Finland – situation overview 1/2018. Threat
assessment of violent extremism in Finland in 2017 and trends. Women and children
in radical Islamist terrorist organisations under special review (17:2018).
https://julkaisut.valtioneuvosto.fi/bitstream/handle/10024/160892/SM_17_2018.pdf
Kaati, L. (2017). Det digitala kalifatet (FOI-R—4429--SE). Totalförsvarets forskningsinstitut.
https://www.foi.se/rapportsammanfattning?reportNo=FOI-R--4429--SE

Kuronen, A. (Reporter). (2019). Äiti vei Sumeyan Suomesta Isisin alueelle tokaluokkalaisena
– tyttö päätyi naimisiin 13-vuotiaana ja kertoo nyt tarinansa Ylelle [Nyhetsinslag].
Yle. https://yle.fi/uutiset/3-10984963
Leuzinger-Bohleber, M. (2016). From free speech to IS – Pathological regression of some
traumatized adolescents from a migrant background in Germany. International journal
of applied psychoanalytic studies, 13(3), 213-223. https://doi.org/10.1002/aps.1499
Läkare utan gränser. (1 september 2020). Syrien: Barn dör I spåren av covid-19.
https://lakareutangranser.se/nyheter/syrien-barn-dor-i-sparen-av-covid-19

Mulroy, M., Oehlerich, E., & Baddorf, Z. (2020). Begin with the children: Child soldier
numbers doubled in the Middle East in 2019. Middle east institute.
https://www.mei.edu/publications/begin-children-child-soldier-numbers-doubledmiddle-east-2019
Mustasaari, S. (2020). Finnish children or ‘Cubs of the Caliphate’? Oslo law review, 7(12020),
22-45.
https://www.idunn.no/oslo_law_review/2020/01/finnish_children_or_cubs_of_the_cal
iphate

Myndigheten för ungdoms- och civilsamhällesfrågor. (2016). Ung och extrem -om
våldsbejakande
islamistisk
extremism.
https://www.mucf.se/sites/default/files/publikationer_uploads/ung-och-extremislamistisk.pdf
Napoleoni, L. (2015). Islamiska staten. Fri tanke.

P1 Dokumentär. (4 mars 2018). Barnen i nordiska motståndsrörelsen [Podcast]. Sveriges
radio. https://sverigesradio.se/sida/avsnitt/1026574?programid=909
P1-morgon. (26 november 2020). Oro att IS-barn skall hjälpa kalifatet att återuppstå
[Podcast]. Sveriges radio. https://sverigesradio.se/artikel/7608269

P3 Dokumentär. (12 september 2019). Del 2/5: Terrorsyskonen och IS [Podcast]. Poddtoppen.
https://poddtoppen.se/podcast/308339623/p3-dokumentar/del-25-terrorsyskonen-ochis
Radicalisation Awareness Network (2016). Child returnees from conflict zones. Europeiska
unionen.
https://ec.europa.eu/home-affairs/sites/homeaffairs/files/what-wedo/networks/radicalisation_awareness_network/ranpapers/docs/issue_paper_child_returnees_from_conflict_zones_112016_en.pdf

43

Radicalisation Awareness Network (2017). Responses to returnees: Foreign terrorist fighters
and
their
families.
Europeiska
unionen.
https://ec.europa.eu/homeaffairs/sites/homeaffairs/files/ran_br_a4_m10_en.pdf

Ranstorp, M., Ahlin, F., Hyllengren, P., & Normark, M. (2018). Mellan salafism och
salafistisk
jihadism.
Försvarshögskolan.
http://fhs.divaportal.org/smash/get/diva2:1231645/FULLTEXT02.pdf
Renard, T., & Coolsaet, R. (2018). Children in the Levant: Insights from Belgium on the
dilemmas of repatriation and the challenges of reintegration. Security policy brief,
(98).
https://www.egmontinstitute.be/content/uploads/2018/07/SPB98-RenardCoolsaet_v2.pdf?type=pdf
Renard, T., & Coolsaet, R. (2020). From bad to worse: The fate of European foreign fighters
and families detained in Syria, one year after the Turkish offensive. Security policy
brief,
(130).
https://www.egmontinstitute.be/content/uploads/2020/10/SPB130_final.pdf?type=pdf
Skyddspolisen
(2020).
Supo
2020
årsbok.
https://vuosikirja.supo.fi/documents/62399122/66519032/Supo+%C3%85rsbok+2020.
pdf/56af3422-284f-9d59-baf818a8420402b2/Supo+%C3%85rsbok+2020.pdf?t=1616408510044
Speckhard, A., & Ellenberg, M. (2020). Can we repatriate the ISIS children? Homeland
security today. DOI: 10.31175/hi.2020.03.02

Speckhard, A., & Sjöblom-Fodor, G. (2020). Finland’s challenges facing potential
repatriation of ISIS detainees. International center for the study of violent extremism.
https://www.icsve.org/finlands-challenges-facing-potential-repatriation-of-isisdetainees/
Sultan, O., Biffi, E., & Cebriân, P. (2020). Reintegration of ISIS returnees: A myth or reality?
Horizon insights, 3(3), 1-16. https://doi.org/10.31175/hi.2020.03.01

Svenska Yle. (9 december 2020). Det råder tystnad kring de cirka 20 finländska barnen i
lägret
för
misstänkta
IS-krigares
anhöriga
i
Syrien.
https://svenska.yle.fi/artikel/2020/12/09/det-rader-tystnad-kring-de-cirka-20finlandska-barnen-i-lagret-for-misstankta-is

Säkerhetspolisen
(2010).
Våldsbejakande
islamistisk
extremism
i
Sverige.
https://www.cve.se/download/18.62c6cfa2166eca5d70e2160/1547452379244/S%C3%
A4po%20V%C3%A5ldsbejakande%20islamistisk%20extremism%202010.pdf
Vermetten, E., Schmahl, C., Lidner, S., Loewenstein R.J., & Bremner J.D. (2006).
Hippocampal and amygdalar volymes in dissociative identity disorder. The American
journal
of
psychiatry,
163,
630-636.
https://ajp.psychiatryonline.org/doi/pdf/10.1176/ajp.2006.163.4.630
Vetenskapsrådet.
(2017).
God
forskningssed.
https://www.vr.se/download/18.2412c5311624176023d25b05/1555332112063/Godforskningssed_VR_2017.pdf
Von Hein, M., Felden, E., & Cani, B. (2 oktober 2019). 'Islamic State' returnees in Kosovo
guided back into society. https://www.dw.com/en/islamic-state-returnees-in-kosovoguided-back-into-society/a-50668479

44

Weine, S. (12 december 2019). Rehabilitating the Islamic State’s Women and Children
Returnees in Kazakhstan. https://www.justsecurity.org/67694/rehabilitating-theislamic-states- women-and-children-returnees-in-kazakhstan/
Weine, S., Brahmbatt, Z., Cardeli, E., & Ellis, H. (2020). Rapid review to inform the
rehabilitation and reintegration of child returnees from the Islamic state. Annals of
global health, 86(1), 1-15. https://doi.org/10.5334/aogh.2835

Wille, B. (1 november 2019). ISIS suspect transfers to Iraq replete with risks.
https://www.hrw.org/news/2019/11/01/isis-suspect-transfers-iraq-replete-risks
Xingang, W., Wentao, Z., & Yulong, Y. (2017). Ideology, Global Strategy, and Development
of the Islamic State and its Influence on China's "One Belt, One Road" Initiative.
Journal
of
Global
South
Studies,
34(2),
139-155.
https://doi.org/10.1353/gss.2017.0016

