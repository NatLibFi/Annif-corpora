Lärarnas upplevda utmaningar och behov av stöd
inom rusmedelsförebyggande arbete i skolan
- En kvalitativ studie

Magistersavhandling i
vårdvetenskap
Författare: Sandra
Kuusisaari-Forsblom
Handledare: Anna K. Forsman
Åbo Akademi
Fakulteten för pedagogik och
välfärdsstudier,
hälsovetenskaper
2021

ABSTRAKT
ÅBO AKADEMI

Fakulteten för pedagogik och
välfärdsstudier, hälsovetenskaper
Enheten för vårdvetenskap

Författare:
Handledare:

Sandra Kuusisaari-Forsblom
Anna K. Forsman

Magistersavhandling i
vårdvetenskap

Lärarnas upplevda utmaningar och
behov av stöd inom
rusmedelsförebyggande arbete i skolan

Sökord:

Rusmedelsförebyggande arbete,
skolkontext, hälsofrämjande, hälsa i
skolan, lärare, unga

2021

Sidoantal: 32
Bilagor: 3

Syftet med denna magistersavhandling var att beskriva lärarnas upplevda utmaningar och behov av
stöd inom det rusmedelsförebyggande arbete som görs i skolan. I studien analyserades data från ett
förebyggande rusmedelsprojekt, vars syfte är att ta fram en modell för hur förebyggande
rusmedelsarbete kan genomföras i skolor i Österbotten. Studien hade följande frågeställningar: Vilka
utmaningar upplever lärarna att det finns inom det rusmedelsförebyggande arbetet i skolan? Vilket
behov av stöd upplever lärarna att de behöver inom det rusmedelseförebyggande arbetet i skolan?
Data insamlades genom nio fokusgruppsintervjuer under 2019 där sammanlagt 29 lärare deltog. Data
analyserades genom kvalitativ innehållsanalys och resultatet presenteras i tre kategorier och sex
underkategorier. I analysen framkom att lärarna upplever elevernas och samhällets liberala attityd till
rusmedel som utmanande i det rusmedelsförebyggande arbetet som görs i skolan, samt att en stor
utmaning för lärarna är också att nå fram till eleverna med det förebyggande arbetet. Slutsatsen av
denna magisteravhandling är att lärarna upplever ett stort behov av stöd inom rusmedelsförebyggande
arbete.

TIIVISTELMÄ
ÅBO AKADEMI

Kasvatustieteiden ja hyvinvointialojen
tiedekunta, terveystiede
Hoitotieteen yksikkö

Kirjoittaja:
Ohjaaja:

Sandra Kuusisaari-Forsblom
Anna K. Forsman

Maisterintutkielma
Hoitotiede

Opettajien koetut haasteet ja tuen
tarpeet koulujen ehkäisevässä
päihdetyössä

Avainsanat:

Ehkäisevä päihdetyö, koulukonteksti,
terveyden edistäminen, kouluterveys,
opettajat, nuoret

2021

Sivuja: 32
Liitteitä: 3

Tämän maisterin tutkimuksen tarkoituksena oli kuvata opettajien koetut haasteet ja tuen tarpeet
koulun ehkäisevässä päihdetyössä. Tutkimuksessa analysoitiin tietoja ehkäisevän päihdetyön
projektista, jonka tarkoituksena on luoda ehkäisevän päihdetyön malli Pohjanmaan maakunnan
kouluihin. Tutkimuksessa vastattiin seuraaviin kysymyksiin: mitkä haasteet opettajat kokeevat
koulujen ehkäisevässä päihdetyössä ja mitkä tuen tarpeet opettajat kokeevat tarvineensa koulujen
ehkäisevässä päihdetyössä. Aineistonkeruumenetelmänä toimi fokusryhmähaastattelut ja yhteensä
osallistui 29 opettajaa hastatteluihin vuonna 2019. Materiaalia analysoitiin kvalitatiivisella
sisällönanalyysilla, joka johti kolmeen kategoriaan ja kuuteen alakategoriaan. Analyysin tuloksena
todettiin että opettajat kokevat oppilaiden ja yhteiskunnan asenne päihteitä kohti liberaalina ja tämä
on iso haaste koulujen ehkäisevässä päihdetyössä, sen lisäksi opettajat kokeevat myös haastena
tavoittaa oppilaat ehkäsevässä työssä. Tutkimuksen lopputulos on, että opettajat kokevat isot tuen
tarpeet koulujen ehkäisevässä päidetyössä.

ABSTRACT
ÅBO AKADEMI

Faculty of Education and Welfare
Studies
Department of Caring Science

Author:
Supervisor:

Sandra Kuusisaari-Forsblom
Anna K. Forsman

Master’s thesis
Caring science

Teachers perceived challenges and
need for support in preventive
substance use work within school

Keywords:

Substance use prevention, school
context, health promotion, health in
school, teachers, youths

2021

Number of pages: 32
Appendices: 3

The aim of this master's thesis was to describe teachers perceived challenges and need for support
within preventive substance use work (PSUW) that is done in the school. The study analyzed data
from a preventive substance use project, the purpose of which is to develop a model for how
preventive substance use work can be carried out in schools in Ostrobothnia. The purpose of this
study is to answer the following questions: what challenges teachers perceive in preventive substance
use work in school and what kind of support teachers need in preventive substance use work in school.
Data were collected through nine focus group interviews in 2019 in which a total of 29 teachers
participated. Data were analyzed through qualitative content analysis and the results are presented in
three categories and six subcategories. The analysis resulted in teachers experiencing that students
and society has a more liberal attitude to substance use, which is a challenge in preventive substance
use work in school, and that a major challenge for teachers is also to reach the students with the
preventive work. The conclusion of this master's thesis is that teachers experience needs for support
in preventive substance use work (PSUW).

Förord
Inom mina ämneslärar studier i hälsovetenskaper har jag på olika sätt fått ta del av hälsofrämjande
arbete inom skolan och samhället. Universitetsstudierna vid Åbo Akademi har varit givande och
betydelsefulla för min utveckling inför kommande uppgift som ämnelärare i hälsokunskap och
gymnastik.
Jag visste ganska direkt i planeringsskedet att magistersavhandlingen på något sätt skulle tangera
lärares möjligheter att utföra hälsofrämjande arbete inom skolan. Jag är glad att min
magisteravhandling blev inom rusmedelsförebyggande arbete. Rusmedelsförebyggande arbete är
något jag gärna fördjupar min kunskap i inför kommande läraruppgifter.
Jag vill rikta ett stort tack till min handledare, akademilektor Anna K. Forsman för ett kunnigt
bemötande och sporrande handledning under hela skrivprocessen. Jag vill även rikta ett tack till
samtliga inom projektet för att jag fick ta del av så välgenomförda intervjuer, som resulterade i ett
stort datamaterial. Tack till alla lärare och medstuderande vid fakultetet för intressanta och givande
diskussioner under studieåren. Jag vill även rikta ett varmt tack till min man som gett mig tid, stöd
och tilltro under skrivprocessen.

Vasa, maj 2021

Sandra Kuusisaari-Forsblom

Innehållsförteckning
1 Inledning ........................................................................................................................................... 1
2 Bakgrund och tidigare forskning....................................................................................................... 2
2.1 Hälsofrämjande arbete i skolkontext .......................................................................................... 2
2.1.1 Hälsofrämjande arbete i den aktuella läroplanen................................................................. 2
2.1.2 Riktlinjer för hur hälsofrämjande arbete skall genomföras i skolan .................................... 3
2.1.3 Från hälsoupplysning till hälsofrämjande ............................................................................ 4
2.2 Lärarens roll, utmaningar och möjligheter i det hälsofrämjande arbete som görs i skolan ....... 4
2.3 Rusmedelsförebyggande arbete bland unga ............................................................................... 6
2.4 Tidigare forskning om rusmedelsförebyggande arbete .............................................................. 6
2.4.1 Forskning om projekt och interventioner i norden inom rusmedelsförebyggande arbete ... 6
2.4.2 Är målet att förebygga användningen, eliminera risker eller att främja de faktorer som
skyddar .......................................................................................................................................... 7
2.4.3 Resultat av det rusmedelsförebyggande arbetet som utförts i norden ................................. 8
2.5 PEPP som projekt och val av tema ............................................................................................. 8
3 Teoretisk utgångspunkt ..................................................................................................................... 9
4 Syfte och frågeställningar ............................................................................................................... 10
5 Beskrivning av forskningsprocessen ............................................................................................... 11
5.1 Studiens design ......................................................................................................................... 11
5.2 Deltagare, datainsamling och databearbetning ......................................................................... 11
5.3 Val av dataanalysmetod............................................................................................................ 12
6 Etiska frågeställningar..................................................................................................................... 14
7 Resultat........................................................................................................................................... 15
7.1 Förändrade attityder till rusmedel i samhället .......................................................................... 15
7.1.1 En liberalare syn på rusmedel i samhället ......................................................................... 15
7.1.2 Elevers förändrade attityder till rusmedel.......................................................................... 16
7.2 Lärarnas hantering av rusmedelsproblematik i skolvardagen .................................................. 18
7.2.1 Lärarnas upplevelse av egen okunskap.............................................................................. 18
7.2.2 Lärarnas möjligheter att nå eleverna.................................................................................. 19
7.3 Vikten av samarbete inom rusmedelsproblematiken................................................................ 22
7.3.1 Möjligheter i samarbetet med olika sektorer i samhället ................................................... 22
7.3.2 Hemmets betydelse i rusmedelsarbetet .............................................................................. 23
8 Diskussion ...................................................................................................................................... 24
8.1 Förebyggande arbete som en del av lärares skolvardag ........................................................... 24

8.1.1 Att nå eleverna genom attitydfostran ................................................................................. 25
8.2 Tillsammans mot ett gemensamt mål ....................................................................................... 27
9 Metodologiska överväganden ........................................................................................................ 29
10 Slutsatser ....................................................................................................................................... 31
Litteraturlista
Bilagor

1

1 Inledning
Hälsokunskap är ett brett skolämne, ett ämne som axlar ett stort ansvar för individens men även för
samhällets hälsa och hälsoutveckling. Hälsokunskap som skolämne har vuxit och ändrat karaktär
under de senaste åren. Från att ämnet har haft ett mera hälsoupplysningsperspektiv (eng. health
education) har ämnet utvecklats till att ha ett mera hälsofrämjande perspektiv (eng. health promotion).
Detta finner jag intressant eftersom i det senare perspektivet har läraren större möjlighet att inkludera
flera parter, även eleverna själva, i det hälsofrämjande arbete som görs i skolan.
Rusmedelsförebyggand arbete finns även med som en del av det hälsofrämjande arbete som görs i
skolan. Jag vill som blivande ämneslärare i hälsokunskap på ett mångsidigt sätt kunna främja, ändra
och påverka elevers attityder mot en mera hälsosam livsstil. Jag vill kunna aktivera eleverna att vara
aktiva i de hälsoval som de gör.
Eleverna har fått en liberalare syn på rusmedel och droger (YLE, 2018). Information om hälsa, ohälsa
och rusmedel kan personer hitta under dygnets alla timmar på nätet. Vi är ständigt uppkopplade och
kan söka oss fram till den information vi är intresserade av. Därför är det desto viktigare att vi lärare
inom hälsokunskapsundervisningen kan nå ut till eleverna på rätt sätt, modernisera undervisningen,
lära eleverna argumentera för det som de tror på och kunna påverka deras attityder till en mera
hälsosam livsstil.
I min magistersavhandling använder jag mig av de lärarintervjuer som gjorts inom EDGAR-projektet
vid Åbo Akademi. Magistersavhandlingen är uppbyggd som en kvalitativ avhandling där fokus ligger
på vilka utmaningar lärarna upplever att det finns inom rusmedelsförebyggande arbete i skolan och
vilket behov av stöd lärarna upplever att de behöver inom rusmedelseförebyggande arbete i skolan?

2

2 Bakgrund och tidigare forskning
I kapitlet beskrivs bakgrunden till arbetet och hur och varför det är viktigt att rusmedelsförebyggande
arbete utförs i skolkontext. Utöver detta lyfts också tidigare forskning fram, val av temat och en
beskrivning av projektet som ligger som grund för denna avhandling.

2.1 Hälsofrämjande arbete i skolkontext
Inom den grundläggande utbildningen i Finland undervisas hälsokunskap i årskurs 1–6 som en del av
omgivningslära. I årskurs 7–9 undervisas hälsokunskap som ett eget ämne där eleverna fördjupar sig
i de teman de gått igenom i de lägre årskurserna. (Utbildningsstyrelsen, 2014.)
I gymnasiets läroplan från 2015 framkommer det att hälsokunskapsundervisning i gymnasiet består
av en obligatorisk kurs med möjlighet till nationella fördjupningskurser (Utbildningsstyrelsen, 2015).
I Grunderna för den grundläggande utbildningens läroplan 2014 framkommer det att även i
undervisningen på olika stadier skall kunskaper och färdigheter som eleverna har beaktas med tanke
på elevernas ålder och utveckling. (Utbildningsstyrelsen, 2014.)

2.1.1 Hälsofrämjande arbete i den aktuella läroplanen
Inom den grundläggande utbildningen i årskurs 1–6 lyfter läroplanen upp att det är viktigt att eleverna
lär sig vardagskompetens i fråga om hälsa, trygghet och människorelationer. Eleverna behöver ha
mångsidiga färdigheter för att klara av livet och vardagen. Skolan skall även ge stöd till eleverna så
att de lär sig förstå att deras eget agerande påverkar deras eget och andras välbefinnande och hälsa.
Skolan skall även sporra eleverna att ta hand om sig själva och andra. Eleverna skall under den
grundläggande utbildningen lära sig vad som påverkar hälsan positivt och lära sig söka kunskap om
detta. (Utbildningsstyrelsen, 2014.)
Enligt läroplanen Grunderna för den grundläggande utbildningen 2014 är hälsokunskap ett ämne
som bygger på kunskap från olika vetenskapsgrenar. I årskurs 7–9 är det viktigt att eleverna lär sig
identifiera faktorer som påverkar den egna hälsan och välbefinnandet positivt. Betydelsen av sömn
och vila, en balanserad dagsrytm, motion, mångsidig kost, nykterhet och drogfrihet samt goda vanor
skall uppmärksammas i undervisningen. Med hjälp av sina kunskaper och färdigheter kan elever
sedan göra motiverade val och ta beslut angående den egna hälsan. (Utbildningsstyrelsen, 2014.)

3

I Grunderna för gymnasiets läroplan 2015 lyfts elevers välbefinnande och trygghet upp som
temaområde. Centralt inom temaområdet är att ge eleverna livskompetens och självkännedom samt
kunskap, färdigheter, attityder och värderingar som främjar deras välbefinnande och trygghet i livet.
(Utbildningsstyrelsen, 2015.)
Hälsokunskap i gymnasiet handlar vid sidan om teoretiska kunskaper och praktiska färdigheter även
om kunskap om att söka information och kritiskt bedöma, tolka och använda informationen. Det
handlar även om att kunna reflektera kring sina egna och andras attityder och värderingar.
(Utbildningsstyrelsen, 2015.)

2.1.2 Riktlinjer för hur hälsofrämjande arbete skall genomföras i skolan
I lagen för elev- och studerandevård (§ 4) (2018) framkommer det att alla som arbetar med elever i
skolan skall främja deras välbefinnande. Inom elevhälsan är det viktigt att främja och upprätthålla
elevens studieframgång samt främja och upprätthålla elevers goda psykiska och fysiska hälsa och
sociala välbefinnande. (Hietanen-Peltola, Laitinen, Autio & Palmqvist, 2018.)
Enligt Hietanen-Peltola m.fl. (2018) är det inom det elevhälsoarbete som görs i skolan viktigt att
främja hälsa bland annat genom att främja goda hälsovanor såsom goda kost-, motions-, sömnvanor
och främja drogfrihet. Dessutom är det viktigt att stärka elevers mentala färdigheter, identifiera
styrkor och stödja olika resurser.
Vidare menar Hietanen-Peltola m.fl. (2018) att det är viktigt att olika aktörer samarbetar när de arbetar
kring främjande av välbefinnande och hälsa i skolan. Förutom elevhälsogruppen kan det även finnas
olika ledningsgrupper, team, arbets- och utvecklingsgrupper, elevkårsstyrelser och föräldraföreningar
som arbetar för elevernas välmående.
Enligt Terveyden ja hyvinvoinnin laitos (THL) visar Tilastoraportti 12/2018 på att hälsofrämjande
verksamhet i grundskolan på många plan har utvecklats positivt. Resurserna och möjligheterna att
använda skolpsykologer och skolkuratorer har ökat. Dessutom deltar eleverna mera aktivt än tidigare
i arbetet med och planering, utförande och evaluering av främjande av hälsa och välbefinnande i
skolan. (Terveyden ja hyvinvoinnin laitos, 2018.)
I motsvarande rapport från THL för gymnasiet framkommer det att en del av det hälsofrämjande
arbete som görs i skolan har utvecklats. Det är vanligare att det regelbundet görs en utvärdering av
säkerheten och tryggheten i skolan och även oftare än tidigare av elevers välbefinnande. Dessutom är
även elever på gymnasienivå likasom i grundskolan aktivare med och planerar och utvecklar

4

verksamhet i skolan som främjar välbefinnande och hälsa. Också i gymnasiet har resurserna för
skolpsykologer och kuratorer ökat, medan skolhälsovårdarnas resurser minskat i en del gymnasier.
(Terveyden ja hyvinvoinnin laitos, 2017.)

2.1.3 Från hälsoupplysning till hälsofrämjande
Från början av 1800-talet har hälsoupplysning (health education) haft betydelse för
hälsointerventioner. Fokus har då varit på hygien och smittorisker. Hälsoupplysningen blev även en
del av undervisningen i samband med att grundskolorna blev allmänna. Inom hälsoupplysningen har
det främst varit aktuellt med förebyggande åtgärder. Fokus har varit på risker och prevention, medan
den holistiska sidan av hälsan inte har varit i fokus. Därefter utvecklades hälsoupplysningen mera
mot hälsokommunikation, hälsofostran, hälsopedagogik och hälsokunskap men man har även
diskuterat hälsoupplysning från ett hälsolitteracitetsperspektiv. (Lindström & Eriksson, 2010.)
Kickbusch definierar hälsolitteracitet som en möjlighet att göra förnuftiga hälsoval i den vardag
människan befinner sig, i hemmet, i samhället, i jobbet, inom hälsovården och inom politiken.
(Lindström & Eriksson, 2010)
Den egna hälsan kan ses som en livslång lärandeprocess där personen reflekterar över vad som skapar
möjligheter för hälsa, vilka hälsoresurser det finns och hur personen kan skapa livskvalitet (Lindström
& Eriksson, 2010). Detta kan även ligga som grund för hälsokunskapsundervisningen för att lärarna
ska lyckas främja elevers hälsa.

2.2 Lärarens roll, utmaningar och möjligheter i det hälsofrämjande arbete som
görs i skolan
Lärande sker överallt i vår vardag. Den sker i formella och informella situationer och sammanhang.
Lärande kan ske medvetet eller omedvetet under hela livet. Likasom det allmänna lärandet sker även
lärande om hälsa under hela livet. Det handlar om hälsorelaterad handlingskompetens där individen
ständigt behöver hantera föränderliga situationer som påverkar dess hälsa. (Ringsberg, Olander &
Tillgren, 2014.)
Inom en traditionell hälsoundervisning är den som lär sig mottagare av hälsoinformation, innehållet
är slutet och fokus är på faktakunskap och ofta fokus på hälsokonsekvenser, hälsorisker och negativa
effekter. Läraren fungerar som ledare och fokuserar på disciplin. Inom undervisning och lärande i

5

demokratiska gemenskapsmodellen är den som lär sig aktör, undersökare och kunskapssökare.
Lärarens roll är att vara en som driver lärandeprocessen vidare, en vägledare, kursplanerare eller en
mera rutinerad kompanjon i lärprocessen. Innehållet är öppet och fokuset är mera på holistisk hälsa,
innehållet

är

flerdimensionellt

förändringsstrategier.

och

fokus

är

Hälsokunskapsundervisning

även
i

på

gemensamma

demokratiska

tolkningar

lärandemiljöer

är

och
mera

dialogbaserade, involverande och stärker även möjligheten och makten att påverka själv än vad den
traditionella undervisningen går ut på. (Ringsberg m.fl., 2014.)
Lärarens roll är mera än att bara leverera kunskap och fakta. Läraren har på ett positivt sätt möjlighet
att inkludera eleverna i det egna lärandet och öppna upp för dialog, diskussion och även ta med
elevernas egna erfarenheter i lärandeprocessen. (Ringsberg m.fl., 2014.)
Inom den involverande och handlingsorienterade sociokulturella modellen fungerar lärandet av
delaktighet och gemensamma aktiviteter. Viktigt inom denna modell är de olika delarna av processen.
Det handlar om att den som lär sig utforskar kunskap och begrepp, utforskar länken mellan teoretisk
kunskap om hälsa dess förankring i vardagen. I denna modell är det alltså viktigt att ge möjlighet att
ta med människans egen vardag och erfarenheter i lärandesituationer. Den andra delen av denna
modell handlar om att vara delaktig i gemensamma produktiva aktiviteter. Lärandet och kunskapen
kommer genom interaktion med andra. Den tredje delen handlar om att skapa visioner, kunna
fantisera, fundera och vara kreativ när det gäller framtiden men även om att kunna fundera kring
lösningar på hälsoproblem. Den sista delen handlar om handling och förändring om att kunna
sammankoppla relevanta hälsoproblem med den vardag personen befinner sig i och att ha
handlingskompetens gällande hälsan. (Ringsberg m.fl., 2014.)
Grundförutsättningar för lärande om hälsa är ”ömsesidighet” och ”intersubjektivitet”. Enligt
Ringsberg m.fl. är det viktigt att se kunskapen som något kontextbundet, kopplat till värderingar men
även något som ständigt är föränderligt. Lärandet måste vara öppet för individens egna värderingar,
erfarenheter och tolkningar. Det är även viktigt att lärandet sker i en öppen och stödjande atmosfär
där möjlighet till interaktion och gemensamma aktiviteter kan ske. Atmosfären behöver även vara
tolerant och människor kunna acceptera att den får göra fel, men även att personen som då gör fel kan
lära sig något av detta. Läraren har en viktig roll som vägledare och handledare. (Ringsberg m.fl.,
2014.)

6

2.3 Rusmedelsförebyggande arbete bland unga
Ungdomsåren är en tid då ungdomarna utvecklas mycket. Vardagen fylls av stunder av glädje,
förväntningar och utmaningar. Ungdomarna behöver vuxnas stöd och handledning under denna
period i livet. Det är viktigt att de vuxna som arbetar och är i kontakt med ungdomarna kan hjälpa
dem att utvecklas till socialt starka människor och hjälpa dem med de val de gör i livet. Det
rusmedelsförebyggande arbetet är en viktig del av ungdomarnas utveckling och därför är det viktigt
att det förebyggande arbete som görs är av hög kvalitet och tar hänsyn till de behov som ungdomarna
har. (Normann, & Vuohelainen. 2014).

2.4 Tidigare forskning om rusmedelsförebyggande arbete
I kapitlet presenteras tidigare forskning kring rusmedelsförebyggande arbete i norden.
Litteratursökningen utfördes i december 2019. Litteratursökningen utfördes i tvärvetenskapliga
databaserna EBSCO och Web of Science, med beaktande av ämnesområdes tvärvetenskapliga natur.
En del av artiklarna hittades även med hjälp av snöbollseffekten, vilket betyder att artiklar relevanta
för studien hittades genom att de omnämns i de artiklar som hittades i den ursprungliga
litteratursökningen. I litteratursökningen inkluderades artiklar där det förebyggande rusmedelsarbetet
varit inriktat på barn och ungdomar. Som en inklusionkriterie användes också att det
rusmedelsförebyggande arbetet utfördes inom norden. I litteratursökningen hittades endast ett fåtal
relevanta artiklar för studien. De sökord som användes var substance use prevention, drug use
prevention, Nordic, Sweden, Finland, Norway, Iceland, Denmark, Danish, Norwegian, Swedish,
Finnish och Icelandic.

2.4.1 Forskning om projekt och interventioner i norden inom rusmedelsförebyggande arbete
Både mindre och mera omfattande undersökningar, projekt och interventioner har gjorts runt om i
norden gällande rusmedelsförebyggande arbete. I undersökningen konstaterades att det
rusmedelsförebyggande arbetet som görs är mångfacetterat och oftast utförs inom olika sektorer i
samhället. Beroende på i vilken sektor arbetet görs ändrar det även karaktär och målgrupperna för
arbetet varierar.
Hurdana projekt inom rusmedelsförebyggande arbete som görs på lokal nivå styrs långt av tjänstemän
och deras syn på och val av rusmedelsförebyggande arbete. Men även hurdan kunskap och hurdana

7

tankar de involverade tjänstemännen i skolorna och i andra social- och hälsovårdsorganisationer som
arbetar med det förebyggande arbetet har från tidigare har betydelse för det alkohol- och
drogförebyggande arbete som görs i kommunerna. (Blanck, Hensing & Spak, 2007).

2.4.2 Är målet att förebygga användningen, eliminera risker eller att främja de faktorer som
skyddar
Målet med rusmedelsförebyggande arbete och olika projekt och interventioner kopplade till det beror
långt på vem som koordinerar arbetet, vem som utför det och till vilken målgrupp arbetet riktar sig,
vem vill nås genom interventionen. Vill aktörerna inom projekten på kortsikt förebygga ohälsa? Eller
vill aktörerna på långsikt främja hälsa, genom att stärka de faktorer som skyddar mot
rusmedelsanvändning och stärka de sociala färdigheterna. Tydliga mål för projekten bör alltså finnas.
I Danielsson & Romelsjö (2007) undersökning var målet för dem som deltog i det
rusmedelsförebyggande arbetet att få alkohol- och drogfria ungdomar. I projektet intervjuades
koordinatorer från arton olika områden i Stockholm, samtliga arbetade med ungdomarna.
Kordinatoorerna arbetade utgående från att få ner användningen av rusmedel och biverkningarna av
användningen. Intervjuerna utfördes mellan 1999 och 2005.
Rusmedelsförebyggande arbete kan också göras mera på lång sikt och ur ett bredare perspektiv där
det strävas efter att stärka olika faktorer som skyddar mot risker att påbörja användningen av
rusmedel. Ett sådant projekt gjordes i Sverige (2007-2008) i förorterna till Stockholm, Göteborg och
Malmö. Målet med projektet var att ungdomarna skulle få kontakt med en trygg vuxen genom ett
mentorsprogram. Genom programmet kunde ungdomarna sedan få viktiga fördelar och nytta genom
social utveckling, beteende- och kunskapsutveckling genom att ungdomarna känner en trygghet från
en stöttande vuxen och därmed är även riskerna för användning av droger och alkohol mindre. (Bodin
& Leifman, 2011.)
Lärarna kan synligt se att det rusmedelsförebyggande arbete som görs i skolorna handlar om att höja
elevernas egen förmåga att motstå rusmedel. Lärarna förlitar sig på att genom att nå eleverna med
kunskap om rusmedel och deras biverkningar skall också eleverna förstå att undvika dessa.
(Beckman, Svensson, Geidne & Eriksson, 2017).

8

2.4.3 Resultat av det rusmedelsförebyggande arbetet som utförts i norden
På Island har man redan en längre tid kunnat följa med hur den isländska rusmedelsförebyggande
modellen har gett resultat. I undersökningen har följts med de förändringar som skett under åren 19972007 och kunnat konstatera att det arbete som görs inom rusmedelsförebyggande arbete, görs på
många plan i samhället, av föräldrar, skolan men även samhället i övrigt. På Island utför
myndigheterna ett ihärdigt arbete för att sänka riskerna för rusmedelsanvändning och samtidigt stärka
de faktorer som har ett positivt inverkan på undvikandet av rusmedel. Dessa faktorer kopplade till
föräldrar, skolan och samhället i övrigt. (Sigfúsdóttir, Thorlindsson, Kristjansson, Roe & Allegrante,
2008.)
Kristjansson, James, Allegrante, Sigfusdottir & Helgason (2010), undersökning framkommer att det
som bland annat gjort att den isländska modellen har lyckats är att föräldrarna aktivt har varit
delaktiga i ungdomarnas liv och övervakat dem, till exempel under helgerna patrullerat runt omkring
i områden där ungdomar umgås. En annan bidragande faktor som inverkar på undvikandet av
rusmedel är stöd till ungdomar som idrottar, eftersom idrott i organiserad verksamhet har en bevisad
skydd mot rusmedelsanvändning.
I resultatet framkom även att antalet ungdomar som umgås med sina föräldrar och antalet ungdomar
vars föräldrar vet vem de umgås med har ökat under åren och samtidigt har även graden av
rusmedelsanvändning gått neråt (Sigfúsdóttir m.fl., 2008.)

2.5 PEPP som projekt och val av tema
Denna magistersavhandling fokuserar på hälsofrämjande arbete i skolan. Avhandlingen utgår från
data från forskningsprojektet EDGAR vid Åbo Akademi.
Den österbottniska drogförebyggande arbetsmodellen PEPP är ett tvåspråkigt projekt, vars syfte är
att utarbeta en gemensam, systematisk modell för hur rusmedelsförebyggande arbete kan utföras i
Österbotten. Projektet ägs av Nykterhetsförbundet hälsa och trafik rf. Åbo Akademi deltar i projektet
genom den forskning som görs inom EDGAR-projektet, där forskarna evaluerar den framtagna PEPPmodellen.
I magistersavhandlingen analyseras data som framkommer i lärarintervjuerna som görs inom skede
ett i EDGAR-projektet. Resultaten grundar sig på det som framkommer i intervjuerna gällande
lärarnas upplevda behov, möjligheter och utmaningar inom rusmedelsförebyggande arbete.

9

3 Teoretisk utgångspunkt
Hälsa kan ses från olika perspektiv, hälsa kan ses som ett tillstånd, en upplevelse, en resurs eller som
en process. Hälsa som ett tillstånd stöds av teorier där hälsa och sjukdom kan ses som varandras
motpoler eller att individen befinner sig på ett kontinum mellan hälsa och ohälsa. Hälsa som
upplevelse betyder att människans egna uppfattning och känsla påverkar ens hälsotillstånd. Medan
hälsa som resurs ses som att människans egna resurser påverka hälsan och välbefinnandet. Hälsa som
process betyder att hälsan ses som en process där individen ses som aktiv deltagare i processen för
att uppnå hälsa. (Medin & Alexanderson, 2000.)
Studien har sin teoretiska utgångspunkt i Aaron Antonovskys teori om Salutogenes. Enligt teorin ses
hälsa som något som ständigt är i förändring, människan befinner sig på ett kontinum mellan polerna
hälsa och ohälsa. Grunden i Antonovskys teori består av människans känsla av sammanhang (Sense
of Coherence, SOC). Känsla av sammanhang (SOC) står som grund för att individen kan röra sig
längs kontinumet mot hälsa. Viktiga delar som utgör känslan av sammanhang är begriplighet,
hanterbarhet och meningsfullhet. (Antonovsky, 1996).
Hälsofrämjande kan ses som en process under livet. Människan har själv möjlighet att påverka och
förbättra den egna hälsan men även förbättra livskvaliteten. (Lindström & Eriksson, 2011.) Vidare
enligt Lindström & Eriksson (2010) har individen möjlighet att själv vara aktiv och delaktig i
processen. En process där hälsodeterminanten det vill säga det utgångsläge som personen föds med,
den miljö personen befinner sig i och de livserfarenheter som personen bär med sig genom det vad
personen gått igenom under livet påverkar personens livslånga lärandeprocess och de val som
personen gör för den egna hälsan. De beslut som togs under häslokonferensen och som framkommer
i Ottawa Charter, 1986 handlar om ge människan möjligheter att öka kontrollen över den egna hälsan
och ens val genom att skapa stödjande miljöer.
Hälsoupplysning behöver även den ses som en process. Genom salutogenes och SOC har människan
möjlighet att interagera med andra personer och lära sig genom livserfarenhet och således även lära
sig hur personen själv kan främja och stärka den egna hälsan, genom att ta de bästa besluten i
kontinumet mot hälsa. (Lindström & Eriksson, 2011.)

10

4 Syfte och frågeställningar
Studiens syfte är att ta fasta på de utmaningar och det behov av stöd som framkommer i det
forskningsaktiviteter som görs inom PEPP-projektet. Studien riktar in sig på lärare i grundskolor och
andra stadietsskolor.
Studiens frågeställningar lyder
Vilka utmaningar upplever lärarna att det finns inom det rusmedelsförebyggande
arbetet i skolan?
Vilket behov av stöd upplever lärarna att de behöver inom det rusmedelsförebyggande
arbetet i skolan?

11

5 Beskrivning av forskningsprocessen
I kapitlet redogörs studiens design, urvalsprocess, information kring datamaterialet som samlats in
samt redogörs hur databearbetningen genomförts.

5.1 Studiens design
Enligt Bryman (1998) är kvalitativ metod en lämplig metod då forskarna vill kunna nå mera ingående
personerna som studeras, i detta fall de personer som intervjuas. Kvalitativ metod är en lämplig metod
om man vill förklara indviders upplevelser, beteenden och erfarenheter (Starrin & Svensson, 2008).
Till denna studie valdes kvalitativ metod eftersom syftet för studien är att kunna studera lärarnas egna
uttrycka behov av stöd samt de utmaningar och attityder som lärarna upplever och känner för det
rusmedelsförebyggande arbetet som görs i skolan. Lärarnas upplevelser påverkas även av lärarnas
tidigare erfarenheter och tidigare upplevelser inom det rusmedelsförebyggande arbetet som görs i
skolan.

5.2 Deltagare, datainsamling och databearbetning
Insamling av data till studien gjordes genom kvalitativa forskningsintervjuer i fokusgrupper. I PEPPprojektets första skede deltog nio skolor. Lärarna som deltog i fokusgrupps intervjuerna var från olika
skolstadier, sex av skolorna var grundskolor och tre av skolorna var andra stadiets skolor. I
fokusgruppsintervjuerna deltog tre till fyra lärare per intervjugrupp. Allt som allt deltog 29 lärare i
intervjuerna. I intervjuerna deltog olika lärare beroende på skola, i intervjuerna deltog klasslärare,
speciallärare, ämneslärare och yrkeslärare.
Urvalsprocessen planerades och genomfördes av projektorganisationen. Fokusgruppsintervjuerna
genomfördes som semistrukturerade intervjuer. Semistrukturerade intervjuer är en mellanform av
strukturerade och öppna intervjuer. Enligt Denscombe (2016) lämpar semistrukturerad intervju då det
är frågan om att utföra kvalitativ forskning. I de semistrukturerade intervjuerna är de centrala teman
förhandsbestämnda men det finns fortfarande en viss frihet kvar under intervjuerna. I intervjuerna
användes som stöd en intervjuguide (Bilaga 1) där det framkommer exempel frågor som fokuserar på
möjligheter, utmaningar samt behov och utvecklingsmöjligheter kopplat till rusmedelförebyggande
arbete i skolan. Intervjuguiden översattes även till finska eftersom projektet är tvåspråkigt och en del
av skolorna som deltog i studien är finskspråkiga skolor. De intervjuade fick även svara på ett

12

frågeformulär med bakgrunduppgifter (Bilaga 2). Deltagarna i studien hade innan intervjuerna fått
både muntlig och skriftlig infomation (Bilaga 3) om projektet och intervjutillfället. Dessutom fick
deltagarna muntlig information samt hade möjlighet att ställa frågor angående studien innan intervjun
spelades in.

Intervju

Läroanstalt

N

Nr 1

Grundskola (lägre stadiet)

3

Nr 2

Grundskola (högre stadiet)

3

Nr 3

Grundskola (högre stadiet)

3

Nr 4

Grundskola (lägre stadiet)

3

Nr 5

Grundskola (högre stadiet)

3

Nr 6

Andra stadiet (gymnasium)

4

Nr 7

Grundskola (högre stadiet)

4

Nr 8

Andra stadiet (yrkesskola)

3

Nr 9

Grundskola (högre stadiet)

3

Tabell 1 Skolor och lärare som deltog i intervjuerna som ligger till grund för avhandlingsarbetet.

5.3 Val av dataanalysmetod
Ljudfilerna från intervjuerna transkriberades och resulterade i 98 sidor text. I studien har valts som
analysmetod kvalitativ innehållsanalys för att kunna analysera lärarnas upplevda utmaningar och
behov av stöd i det rusmedelsförebyggande arbete som görs i skolan. Innehållsanalysen av datan har

13

gjorts enligt enligt Graneheim och Lundmans analysmetod. Enligt Lundman och Graneheim (2008)
är i kvalitativ innehållsanalys målet att tolka texten, detta är vanligt att använda sig av i till exempel
beteendevetenskap, humanvetenskap och vårdvetenskap. Därför lämpar sig kvalitativ innehållsanalys
bra för denna studie där målet är att tolka det som framkommer under intervjun med lärarna.
Till intervjun har valts en induktiv ansats, där intervjun analyserats utan att tolka det mot någon
förhandsbestämd modell. Målet har således varit att försöka komma så nära den objektiva sanningen
som möjligt genom att kunna förankra intervju texten till sammanhanget. För att kunna göra en så bra
analys som möjligt av intervju datan är det även viktigt att känna till bakgrunden för den
intervjuade. (Lundman och Graneheim, 2008).
Datan från intervjun har analyserats genom att plocka ut meningsbärande enheter som vidare bildar
kategorier och teman där det tydligt kan urskiljas en röd tråd. Teman lämnar dock oftast på en högre
mera abstrakt nivå. (Graneheim, Lindgren & Lundman. 2017).

14

6 Etiska frågeställningar
Enligt Forskningsetiska delegationen (2012) är det viktigt att forskning bedrivs på ett etiskt korrekt
sätt. Genom god vetenskaplig praxis garanteras att forskningen är trovärdig, pålitlig och etisk korekt
utförd. En central del av god vetenskaplig praxis är enligt Forskningsetiska delegationen att vid
publicering av resultat visa på en öppenhet. Samtidigt är det även viktigt att på ett korrekt sätt referera
till resultatet men även till tidigare gjord forskning med anknytning till resultatet. Det är även viktigt
att forskningen som bedrivs utförs med nogranhet i alla dess skeden. Forskaren behöver även visa
hänsyn till andra forskare genom korrekt hänvisning.
I denna magistersavhandling har det strävats till att fullfölja de kritier och krav för god praxis inom
forskning som Forskningsetiska delegationen lyft upp, detta genom att nogrant tänka igenom alla val
som gjorts gällande källor, metod, forskningsfrågor, studienssyfte, datainsamling samt analys och
rapportering av resultat. Vid användning av källor eller andra forskare och skribenters material och
texter har plagiering undvikits genom omskrivning av innehållet samt korrekt källhänvisning.
(Forskningsetiska delegationen, 2012.)

15

7 Resultat
Studiens syfte var att undersöka lärarnas egna upplevda utmaningar och uttryckta behov av stöd i det
rusmedelsförebyggande arbetet som görs i skolan. Resultaten från dataanalysen presenteras i tre
kategorier och sex underkategorier. Det övergripande temat som framträder från analyserna är:
Rusmedelsförebyggande arbete i förändring.

Tema

Rusmedelsförebyggande
arbete i förändring

Kategori

Underkategori

Förändrade attityder till rusmedel i
samhället

En liberalare syn på rusmedel i samhället

Lärarnas hantering av
rusmedelsproblematik i
skolvardagen

Lärarnas upplevelse av egen okunskap

Vikten av samarbete inom
rusmedelsproblematiken

Möjligheter i samarbetet med olika
sektorer i samhället

Elevers förändrade attityder till rusmedel

Lärarnas möjligheter att nå eleverna

Hemmets betydelse i rusmedelsarbetet

Tabell 2 Temat, kategorier och underkategorier

7.1 Förändrade attityder till rusmedel i samhället
I kategorin förändrade attityder till rusmedel i samhället presenterades följande två underkategorier:
en liberalare syn på rusmedel i samhället och elevers förändrade attityder till rusmedel.

7.1.1 En liberalare syn på rusmedel i samhället
Det framkom i intervjuerna att lärarna upplever att i samhället finns en tydlig förskjutning mot ett
liberalare tankesätt. Det finns en tydlig trend att flera personer förespråkar att det inte är något farligt
med att röka cannabis. Det ses även som något ”coolt” bland ungdomarna att ha testat på att ”röka
på”.

16

[...] det verkar ju som om det skulle ha blivit mer legitimt att röka på lite ... det är inte något farligt
... det är inga bieffekter ... man blir inte beroende ... det har blivit mer accepterat .... (Intervju nr 1)
I intervjuerna framkom det att lärarna upplever att det överlag finns en öppenhet mot droger bland
eleverna. Eleverna anser att de inte är farligt och att de inte kan bli beroende eller kan se några
negativa effekter av att ”röka på” lite då och då. Dessutom anser lärarna att eleverna nog vet var de
kan få tag på droger ifall de så vill. Det handlar om en viss krets som använder droger.
Lärarna lyfter även upp att det råder ett liberalare tankesätt kring rusmedel i samhället och världen
överlag, vilket även kan påverka ungdomarna. I många länder är det fritt att använda droger och
många länder går mot att legalisera drogerna, vilket gör det svårare att nå ut till eleverna med rätt
budskap. Lärarna lyfter upp att det känns som att jobba i motvind med förebyggande arbete i och med
samhällets alltmer liberala syn på droger.
Man kan även se en tendens till en liberal syn på droger och framförallt cannabis i den
engelskspråkiga kulturen och i populärkulturen till exempel i musik, film och tv-serier. Eleverna
lyssnar på artister vars låtar handlar om droger och eleverna tycker det är häftigt. Eleverna följer även
dessa kända personer på sociala medier.
[...] i alla fall så tänkte jag på det här som förekommer i populärkulturen med synen på det här att
röka gräs till exempel ... liksom i filmer och ... i kanske musikvideor och så ... är det ganska vanligt
och man ser ingenting negativt ... ingenting negativt är kopplat till det här utan bara en rolig grej
som man gör så då funderar jag på på vilket sätt det påverkar ungdomarnas attityder.... (Intervju nr
4)
[...] det kommer ju fram ganska tydligt när de berättar om eller nämner vilka artister de lyssnar på
eller så här att ... att när jag då börjar kolla upp de här personerna så tycker jag nog att det är lite
bekymmersamt att en trettonåring kan vara ett stort fan av nån artist som då är dömd för
drogmissbruk eller innehav, pedofili eller nånting, alltså grovt kriminellt belastad men att det tycker
de är häftigt [...]. (Intervju nr 2)

7.1.2 Elevers förändrade attityder till rusmedel
De intrevjuade lärarna anser att de tydligt kan se att elevernas attityder till rusmedel har förändrats.
Det handlar främst om attityderna till droger och cannabis. Eleverna har en mera positiv, liberal och
accepterande attityd till droger. Många av lärarna anser att de inte kunde se någon förändring kring
attityderna till alkoholanvändningen bland ungdomarna, medan en del lärare till och med anser att

17

alkoholanvändningen eventuellt kunde ha minskat något bland eleverna. Alkoholanvändningen är
ofta också något som ungdomarna skämtar om.
[...] Alkoholihan on vähän niin kuin semmoinen vitsi, että joku kännää tuolla. Huumeista he kuitenkin
ymmärtävät, että vaikka se olisi viihdekäyttöä, niin se voi olla vakava asia. [...] (Intervju nr 6)
[Alkoholen har blivit något man skojjar om, se någon ”super” där. Medan även om det kan handla
om nöjesanvändning med droger så förstår de ändå allvaret med det.]
Många elever är väldigt intresserade av att diskutera rusmedel. Men lärarna upplever att många av
eleverna glamoriserar användningen, och att kunskapen bakom är väldigt liten. Eleverna tycker att
det är spännande och ”lite coolt” med droger, och eleverna skämtar om det. Lärarna lyfter även upp
att de tydligt kan se att en del elever idealiserar användarkulturen.
Nog tror jag att vi följer genomsnittet här för... att man tänker som i samhället och bland
ungdomarna... att nog har ju kanske alkoholkonsumtionen gått ner överlag men nog har man ju en
öppnare och positivare attityd till andra typer av droger i stället.... (Intervju nr 2)
Eleverna läser på om det som de är intresserade av men samtidigt har de tunnelseende och kan inte ta
till sig fakta som finns bakom. I intervjuerna lyfts upp att eleverna tydligt väljer vad de vill tro på och
vilken attityd de vill ha gällande rusmedel. Lärarna lyfter också upp att det är en utmaning att nå
eleverna i och med deras attitydförändring och lärarna försöker informera eleverna men samtidigt
möts de om och om igen av samma argument av eleverna. Diskussioner där eleverna argumenterar
för att det inte skulle vara farligt med droger är sådant som lärarna lyfter upp att de inte tidigare har
behövt ha med eleverna.
I intervjuerna framkom det också att i många skolor är det väldigt vanligt att eleverna använder snus,
en bidragande faktor kan vara det att eleverna då inte behöver gå ut för att använda sig av rusmedlet
och samtidigt så luktar inte heller snus på samma sätt som tobak. I en del skolor anses det att
tobaksanvändningen nog minskat under en längre period. Många elever använder även energidrycker
och eftersom det inte är förbjudet är det även svårt att påverka elevers attityder kring detta. Det
framkom även i intervjuerna att lärarna tydligt kan urskilja grupptrycket som en faktor bakom elevers
attityder till rusmedel. Vissa år är problemen och grupperna större medan andra år är problemen inte
lika påtagliga. I intervjuerna framkom det även att bland yrkesskolelever och kombielever finns det
en tydligare positiv attityd till rusmedel. Och det framkom även att yrkesskolelever röker tobak mera
än gymnasieelever. Även skolans attityd till rusmedel påverkar elevers attityder. Ifall normen i skolan
är att det är accepterat speglar det även av sig på elevernas attityder.

18

7.2 Lärarnas hantering av rusmedelsproblematik i skolvardagen
I kategorin lärarnas hantering av rusmedelsproblematik i skolvardagen presenteras följande två
underkategorier: lärarnas upplevelse av egen okunskap och lärarnas möjligheter att nå eleverna.

7.2.1 Lärarnas upplevelse av egen okunskap
I intervjuerna framkom det tydligt att lärarna upplever att de inte har tillräckligt med kunskap om
droger. Lärarna behöver mera bakgrundsfakta kring hur droger fungerar och hur drogerna tar sig
uttryck bland ungdomar. Lärarna upplever också att droganvändningen är något som ändras väldigt
snabbt och även om lärarna försöker läsa in sig och hålla sig uppdaterade har de en känsla av att inte
ha tillräckligt med kunskap. I intervjuerna framkom det att lärarna upplever att de är i behov av
material och relevant information kring rusmedel och framförallt kring droger. Många lärare känner
att de inte hinner uppdatera sig kring ämnet eftersom det utvecklas så pass snabbt. Materialet och
informationen behöver vara aktuella. Lärarna skulle gärna också ta del av förslag på färdiga
lektionsplaner med rusmedelsförebyggande innehåll. Men det skulle även vara viktigt att få ta del av
nytt forskningsresultat som visar på hur lärare kan tackla problemen på bästa sätt.
Lärarna diskuterar gärna rusmedel med eleverna, men känslan av okunskap och att inte vara
tillräckligt insatt och uppdaterad känns ändå skrämmande. Lärarna behöver kunna och fokusera på
många olika teman medan eleven hinner fokusera på drogerna och ta till sig det som de är intresserade
av. Lärarna känner att de hela tiden är femton steg efter eleverna.
Det är den där samma känslan som när man diskuterar sociala medier med dem, alltså att man själv
är så fruktansvärt okunnig... de sitter där och lyssnar och nästan hånler inuti, va sku du nu veta, du
vet ju inget... lite den känslan har man också kring det här med droger. (Intervju nr 1)
Lärarna lyfter upp att de gärna deltar kontinuerligt i föreläsningar eller fortbildning kring temat
rusmedel och att de genom det kunde få ta del av det som är aktuellt med rusmedel men även få
kunskap om när och hur det är lämpligt att undervisa om eller göra rusmedelsförebyggande arbete i
skolan. Många lärare lyfter även upp att de har svårt att veta och känna igen beteende som de borde
vara uppmärksamma på och skulle gärna ta del av information kring varningssignaler. Lärarna skulle
gärna också ta del av information om hur symtom och påverkan av droger tar sig uttryck. De skulle
gärna ta del av det mest aktuella för att kunna göra en så tidig insats som möjligt.
Blandbruk av rusmedel är också något som en del lärare vet att elever håller på med men som lärarna
inte har kunskap om. Eleverna vet vilka kombinationer som är möjliga, de vet var de skall söka

19

information och var de kan få tag på droger. Även om lärarna har läst in sig på ämnet är de ändå långt
efter eleverna.
Dessutom framkom det i intervjuerna att lärarna känner att de inte har möjligheter att tackla
problemen, eftersom de inte vet och känner till allt kring elevernas rusmedelsproblematik eller andra
riskfaktorer som kan finnas bland eleverna. Lärarna lyfter upp att de själva behöver vara observanta
och ta reda på eventuell droganvändning bland elever, eftersom detta är något som lärarna inte får
information om. Oftast är det endast i elevvårdsteamet som informationen finns och lärarna har på
grund av tystnadsplikten inte möjlighet att få ta del av informationen, och därför har de inte kunskap
om situationen. Som lärare är det svårt att kunna avgöra vad som är vanligt tonårsbeteende, vad som
är depression och när det är fråga om drogpåverkan. Även tidsbrist och stora grupper kan påverka
lärares upplevda okunskap och möjlighet att utföra rusmedelsförebyggande arbete. Lärarna upplever
att de även saknar kunskap om vad de skall vara observanta på, till exempel vilka substanser som
används bland högstadieelever.
Lärarna lyfter upp att de upplever att de inte har kunskap om hur de skall ta upp rusmedel och när det
borde göras för att få bäst resultat, men även hur mycket som borde tas upp för att inte “väcka den
björn som sover”. Speciellt klasslärare anser att det känns svårt att veta när och hur de borde lyfta
upp fakta om rusmedel i undervisningen.
Lärarna nämnde även att en bidragande orsak till att de kanske inte vill lyfta ”elefanten på bordet”
och fråga hur eleverna mår och diskutera kring rusmedelsanvändningen är att lärarna känner att ifall
där finns problem har de inte tillräckligt med kunskap eller tid att ta itu med det. Utan istället kanske
en del lärare går enligt principen ”det vad de inte vet om behöver de inte heller ta itu med”.

7.2.2 Lärarnas möjligheter att nå eleverna
Lärarna lyfter upp att de material som de använder i undervisningssyfte behöver vara anpassat och
lämpligt för eleverna och åldersklassen om materialet är för högflytande nås inte eleverna och då nås
inte heller målet med rusmedelsförebyggande arbete. Materialet behöver tilltala eleverna gamla
broschyrer fungerar enligt lärarna inte för dagens elever. Texten får inte vara för omfattande och
svårläst, utan behöver vara lätt att ta till sig.
I intervjuerna framkom det att det skulle vara bra med någon digitalt verktyg eller någon form av
läromedel till exempel en app, som skulle locka elevers intresse och genom det kunde lärarna nå fram
till eleverna i förebyggande syfte. Många elever är intresserade av temat rusmedel och vill gärna

20

diskutera och bolla tankar, men lärarna lyfter ändå upp att det kan vara olika från grupp till grupp.
Grupperna är också väldigt heterogena, vilket gör det svårt att nå ut till eleverna då en del elever är
insatta, intresserade, vet mycket eller kanske till och med har testat på rusmedel, medan i samma
grupp kan det även finnas osäkra och lite rädda personer. Eftersom många elever ändå är intresserade
av temat och gärna diskuterar det har lärarna då också möjlighet att som vuxen ta ett ansvar och
samtidigt informera om riskerna. Men här är det viktigt att läraren har en tydlig ståndpunkt gällande
rusmedel.
I intervjuerna framkom att lärarna gärna konkret skulle få se hur preparaten ser ut och vad som finns
på marknaden för tillfället eftersom det är något som ständigt förändras och det är svårt som lärare
att kunna undervisa om droger. Samtidigt är det även svårt att övervaka vad eleverna sysslar med då
lärarna inte vet vilka droger som eventuellt används av eleverna.
Sen också hur de ser ut de där preparaten är ju sånt som jag åtminstone... alltså om man hittar
någonting... ett piller... att man vet ju inte vad det är för piller.. sån information skulle jag åtminstone
behöva ha... information om vad det finns för droger bland ungdomar i dag och hur ser de ut och vad
ger de för effekter och vet vi vad som är vad... att det tror jag alla lärare skulle behöva ha för att det
är inte många som känner skillnad på tobak och marijuanatobak... eller jag vet inte men sådana
upplysningar tror jag skulle behövas mera bland oss som jobbar med ungdomar. (Intervju nr 2)
I intervjuerna framkom det även att lärarna gärna skulle ta del av information om hur de borde gå
tillväga den dag de möter en elev som är ”hög”, en form av handlingsplan för sådana situationer.
Sitä mä oon miettinyt ite, että ihan kannabikseen vaikutus… miten tunnistaa käyttäjiä yksilötasolla ja
miten siihen olisi hyvä reagoida ja mikä reitti on hedelmällisin… kai mulla jotain tietoa on siihen,
mutta joku työkalu siihen olisi hyvä… Mitkä merkit on semmoisia, johon kannattaa kiinnittää
huomiota... (Intervju nr 6) [Det har jag själv också funderat på symtomer av cannabis, hur kan man
känna igen användare på individnivå och hur borde man reagera på det för att gå den bästa vägen.
Kunskap om det har jag men någon form av verktyg för det. Vilka kännetecken är sådana som man
borde ta fasta på.]
För att nå eleverna kan det även behövas personer utifrån. Det kan vara någon som eleverna kan
relatera till, någon jämngammal eller någon anhörig till någon med rusmedelsproblem. Lärarna har
oftast inte samma effekt på eleverna som någon utifrån. Det som läraren säger kan för en del elever
kännas som något som de inte tar till sig, medan någon utifrån kan nå eleverna bättre.

21

Och sen är det ju alltid när det kommer in nån annan så då liksom biter det på bättre... de hör ju oss
varje dag så de e int den där aha-upplevelsen... att de kommer in nån sån där folk som är mera insatta
och som faktiskt för fram det där.... (Intervju nr 1)
I intervjuerna framkom det även att lärarna upplever att eleverna inte alltid kan eller vill berätta allt
för läraren. Speciellt yngre elever vill vara väldigt korrekta mot läraren. Eleverna berättar inte för
lärare om saker som de vet att egentligen är förbjudet. Däremot kanske en del elever vill och känner
att de kan öppna upp mera för samtal med någon utifrån som de inte har samma relation till. En del
elevers rusmedelsproblem får lärarna veta om via elevens vänner som är oroliga och kommer då och
söker hjälp av läraren.
I intervjuerna framkom att det är viktigt att lärarna får de resurser som undervisningen kräver, ifall
det skärs ner på närundervisningen så lider också kontakten med eleverna. Lärarna upplever inte att
de hinner ta itu med allt på sidan om undervisningen eller sätta sig ner och gå igenom och diskutera
med de elever som skulle behöva få extra stöd. Lärarna anser även att det behöver finnas en
lättillgänglig skolpsykolog, skolkurator eller socialarbetare för att lätt kunna få hjälp och stöd för
eleven ifall det så behövs.
För att nå eleverna kan lärarna inte enbart diskutera riskerna med rusmedel och det som sker på
långsikt elever i skolåldern tänker inte alltid så långt framåt utan lärare behöver också nå dem med
information som är aktuell här och nu. Lärarna lyfter upp att eleverna kunde nås genom information
om till exempel hur rusmedel kan påverka möjligheter att ta körkort, få studieplats och eventuella
framtida jobb. Många elever kan vara intresserade av straffskalor och vad de kan bli anmälda för i
brottsregistret. En del lärare lyfter även upp att det inte är rusmedelsinformationen som eleverna nås
genom utan att läraren behöver försöka komma åt elevers attityder till rusmedel och förbereda dem
för den dag då de kommer i kontakt med rusmedel.
Enligt lärarna skulle det även vara bra att i tid, redan i lågstadiet påbörja rusmedelsförebyggande
arbete för att nå eleverna. Och även samtidigt vara observant och fånga upp oroväckande beteende
bland eleverna. Rusmedelsförebyggande arbete i lågstadiet handlar enligt lärarna mycket om att
stärka elevernas självkänsla. I intervjun med klasslärarna framkom det även att de gärna skulle ha
hälsokunskap som ett skolämne redan i lågstadiet, där de då kunde stärka elevernas skyddsfaktorer,
självkänsla och arbete med positiv psykologi. Lärarna lyfter även upp i intervjuerna att det är svårt
att veta ifall de når eleverna med det förebyggande arbete som görs i skolan. Det är svårt att veta och
kunna följa med hur det senare i livet går för eleverna. Enligt lärarna är det också viktigt att
förebyggande arbete görs kontinuerligt som en del av undervisningen under hela året och inte bara
som någon temadag nu som då under skolåret.

22

7.3 Vikten av samarbete inom rusmedelsproblematiken
I kategorin vikten av samarbete inom rusmedelsproblematiken presenteras följande två
underkategorier: möjligheter i samarbetet med olika sektorer i samhället och hemmets betydelse i
rusmedelsarbetet.

7.3.1 Möjligheter i samarbetet med olika sektorer i samhället
Lärarna lyfter upp att det är viktigt att samarbete mellan olika sektorer och arenor fungerar. Det är
inte endast lärares ansvar att lösa problemen med rusmedelsanvändningen, det är ett gemensamt
samhällsproblem. Mycket av det som sker är också sådant som sker utanför skolan som lärare inte
kan eller har kontroll över. Det är viktigt att rusmedelsförebyggande arbete sker på olika plan för att
uppnå målen.
[...] är just det som barn behöver... att de behöver höra samma sak av hemmet, mig som lärare men
också av andra... ju mera ställen de får höra ifrån så börjar de ju tro mera... att är det bara vi som
står och predikar, så kan det kanske upplevas av en del att det är ingenting man tar till sig. (Intervju
nr 1)
Ansvaret ligger på hela samhället, för att nå eleverna måste det finnas en bredd inom det
rusmedelsförebyggande arbetet som görs. Även skolan och hemmet behöver samarbeta och stödja
varandra för att ro hem det, ifall hemmet och skolan står för olika värderingar nås inte eleverna.
Lärarna tar gärna också hjälp av utomstående personer som kan informera eleverna kring rusmedel,
för att rusmedelsförebyggande arbete skall få bästa möjliga effekt. Gärna skulle lärarna se att polisen
skulle med jämna mellanrum besöka skolorna. Lärarna skulle gärna också få information med
statistik, straffskalor och annat aktuellt från polisen.
Jag tänker så här att jag tacksamt tar emot all expertis som kan utifrån... alltså det kan ju bara bli
bättre [...] (Intervju nr 2)
Det är enligt de intervjuade lärarna viktigt att elevvårdsgrupper, lärare, skolkuratorer, skolpsykologer,
socialarbetare, polisen, hemmet, men även fritidssektorn, till exempel idrottsföreningar – att alla
tillsammans samarbetar mot en rusmedelsfri vardag för barn och ungdomar. Genom samarbete och
hjälp av varandra finns det möjlighet att stödja men även stärka varandra då det behövs. Lärarna i
intervjuerna lyfter upp att de gärna tar in utomstående som informerar, diskuterar och kan lyfta upp
nya aspekter i det rusmedelsförebyggande arbetet som görs i skolan. Lärarnas del är bara en liten del

23

i hela paketet och tillsammans finns det bättre möjligheter att nå ut till eleverna och även få med mera
kunskap. Lärarna lyfter upp att det gemensamma arbetet får dock inte bli för diffust, utan det behöver
finnas tydliga grupper där alla medverkande personer vet hur rusmedelsförebyggande arbete bör
göras i kommunen eller staden.

7.3.2 Hemmets betydelse i rusmedelsarbetet
Hemmet har stor betydelse och sätter grunderna för elevernas värderingar och attityder. Lärarna lyfter
upp att eleverna har väldigt olika förutsättningar beroende på familjeförhållanden. I intervjuerna
framkom det att en positiv attityd till rusmedel i hemmet avspeglar sig även på elevernas attityder.
Lärarna lyfter även upp att de är svårt att nå eleverna med information eller med regler och
konsekvenser ifall hemmet har en positiv eller tolererande syn till rusmedel.
[...] det är nog föräldrarna som är viktigast... det är bara så. De sätter grunden och
grundvärderingarna kan vi nog int ändra på i skolan. (Intervju nr 1)
Enligt de intervjuade lärarna är det viktigt att föräldrarna hänger med och har kunskap om hurudan
rusmedelsanvändning som finns bland ungdomar. Genom det kan föräldrarna vara uppmärksamma
på ungdomarnas utveckling och vara uppmärksamma på rusmedelsanvändning. Men även att
föräldrarna vågar ta itu med eventuella problem, även då det handlar om det egna barnet. I
intervjuerna framkom det även att lärarna gärna skulle se att föräldrarna skulle diskutera
rusmedelsanvändning där hemma med barnen och gärna i ett tidigt skede då föräldrarna kan nå barnet.
[...] inte kan vi göra allt jobb på skolan. Föräldrar måste ju hemma också vara uppmärksamma...
på veckoslut och lov och sådant. (Intervju nr 2)
Lärarna lyfter upp att de gärna skulle se att föräldrarna skulle få mera stöd och information kring
rusmedelsanvändning bland ungdomar. Många lärare lyfter upp att en stor utmaning för skolorna är
att nå alla föräldrar. En del föräldrar deltar inte i föräldramöten och lärarna har svårt att få en
diskussion med föräldrarna, ofta är det just dessa föräldrar som lärarna allra mest borde nå ut till med
informationen. Många föräldrar släpper även lite på kontrollen då eleverna börjar i högstadiet
eftersom eleverna då är lite äldre men enligt lärarna är det just då som det är viktigt att ha kontroll
över ungdomarna.

24

8 Diskussion
I diskussionskapitlet diskuteras avhandlingens resultat i förhållande till tidigare forskning, bakgrund
och studiens teoretiska referensram. Studiens syfte var att studera lärarnas upplevda utmaningar och
behov av stöd inom det rusmedelsförebyggande arbetet som görs i skolan. Studien strävade efter att
besvara följande frågor: Vilka utmaningar upplever lärarna att det finns inom det
rusmedelsförebyggande arbetet i skolan? Vilket behov av stöd upplever lärarna att de behöver inom
det rusmedelseförebyggande arbetet i skolan?
Studien utfördes som en kvalitativ intervjustudie med induktiv innehållsanalysmetod, där resultaten
presenteras i tre kategorier och sex underkategorier. Förändrade attityder till rusmedel i samhället,
lärarnas hantering av rusmedelsproblematik i skolvardagen och vikten av samarbete inom
rusmedelsproblematiken utgör de tre kategorierna. Som underkategorier resulterade följande: en
liberare syn på rusmedel i samhället, elevers förändrade attityder till rusmedel, lärarnas upplevelse av
egen okunskap, lärarnas möjligheter att nå eleverna, möjligheter i samarbetet med olika sektorer i
samhället och hemmets betydelse i rusmedelsarbetet.

8.1 Förebyggande arbete som en del av lärares skolvardag
I lärarintervjuerna framkom det hur lärarna själva behöver söka och ta till sig information och kunskap
för att kunna utföra rusmedelsförebyggande arbete i skolvardagen. Lärarna lyfter upp att de behöver
stöd i olika former eftersom de ofta känner att de inte har tillräckligt med kunskap, information eller
verktyg för att utföra rusmedelsförebyggande arbete i skolan. Lärarna känner att de inte heller kan ge
eleverna det stöd som eleverna behöver få. Inom PEPP-projektet har målet varit att försöka möta
lärares behov av stöd inom det rusmedelsförebyggande arbetet som görs i skolan. I det framtagna
PEPP-materialet (https://www.pepp.fi/skolor) hittas bland annat handlbok för skolperson, checklista
och årsklocka som lyfter upp hur, när och varför rusmedelsförebyggande arbete bör utföras i skolan.
Lärarna lyfter upp i intervjuerna att de upplever att de inte har det verktyg som behövs för att kunna
möte de situationer som kan uppkomma i och med rusmedel. I intervjuerna framkom det att lärarna
upplever att de inte har kunskap om droger, främst fakta om vilka droger som finns bland ungdomar
och hur drogerna påverkar ungdomarna.
I intervjuerna lyfter lärarna upp att de gärna skulle ta del av nyaste material med information och
fakta om droger, men även material i undervisningssyfte som även kunde tilltala eleverna. Lärarna
skulle gärna ta del av information om vad, när och hur de kunde diskutera och undervisa om rusmedel.

25

Hur kan lärarna nå ut till eleverna, vilka metoder är de bästa och hur får lärarna tillräckligt med bredd
i det rusmedelsförebyggande arbetet som görs i skolan. Vilka metoder är bäst för att nå alla elever.
Även i PEPP materialet framkom att det är viktigt att få med bredden inom rusmedelsförebyggande
arbete. I PEPP handboken lyfts upp att rusmedelsförebyggande arbete handlar om målmedveten
hälsofrämjande arbete som innefattar bland annat att stödja och främja psykisk hälsa, sociala
färdigheter, emotionella färdigheter och mediakunskap. Det handlar även om verksamhet där lärarna
förhindrar eller minskar rusmedelsanvändningen genom att påverka tillgången, men även att de
informerar om rusmedel och försöker påverka attityderna kring detta (PEPP Handbok, 2021).
Lärarna lyfter upp att de gärna skulle ta del av förslag på färdiga lektionsplaner med
rusmedelsförebyggande innehåll. Lärarna lyfter även upp att på högstadiet och gymnasiet finns det
möjlighet att undervisa om rusmedel i och med skolämnet hälsokunskap, medan på lågstadiet finns
inte samma möjlighet i och med att det inte finns hälsokunskap som ett skillt ämne utan temat tangeras
under omgivningslära. Samtidigt lyfter även lärarna upp att det skulle vara viktigt att lärarna redan i
lågstadiet skulle påbörja rusmedelsförebyggande arbetet för att nå eleverna. Enligt lärarna handlar
rusmedelsförebyggande arbete i lågstadiet mycket om att stärka elevernas självkänsla. Även i PEPP
materialet framkom samma sak som lärararna lyfter upp. I PEPP lyfts upp som rekommenderad metod
för rusmedelsförebyggande arbete utveckling av sociala färdigheter bland annat genom att stärka
självkänsla och självförtroende, påverka attityder, värderingar och gruppklimat men även att få
kunskap om rusmedel.
Mycket av det som lärarna nämner att de hade okunskap om eller önskade mera stöd, hjälp eller
material om finns att hittas i PEPP materialet. I PEPP materialet hittas när under året eller i vilka
årskurser det är bra att ta upp rusmedelstemat. I PEPP materialet finns även färdig material för att
underlätta hur lärarna kan utföra rusmedelsförebyggande arbete i skolan. Genom att använda PEPP
handboken, årsklockan och checklistan kan lärarna främja att alla barn och unga får ta del av en
liknande rusmedelsförebyggande verksamhet från grundskolans tredje årskurs till slutet av andra
stadiet. Men även garantera att skolan kan utföra rusmedelsförebyggande arbete långsiktigt.

8.1.1 Att nå eleverna genom attitydfostran
I lärarintervjuerna framkom det att det skett en tydlig attitydförändring till rusmedel. Framförallt har
attityderna til droger bland eleverna förändrats. Samhället har en liberalare syn på droger, vilket
påverkar även att eleverna har en positivare, liberalare och mera accepterande syn på droger. Enligt
Ringsberg m.fl. (2014) är lärarens roll mera än att bara leverera kunskap och fakta. Vidare menar

26

Ringsberg att läraren kan på ett positivt sätt också ha möjlighet att inkludera eleverna i det egna
lärandet och öppna upp för dialog, diskussion och även ta med elevernas egna erfarenheter i
lärandeprocessen. Lärarna lyfter upp i intervjuerna att det är viktigt att nå eleverna genom deras
attityder, eleverna är intresserade att diskutera och då gäller det för läraren att använda sig av
elevernas intresse och vända det till något positivt i stunden.
Lärarna menar även att grupptryck påverkar hur många som använder rusmedel och vilka rusmedel
som är trendigt bland ungdomarna. Enligt Bodin & Leifman (2011) är det viktigt att minska på sådana
riskfaktorer som kan påverka att ungdomar börjar använda rusmedel. Lärarna som intervjuades anser
att eleverna är väldigt intresserade av att diskutera rusmedel, men att många elever glamoriserar eller
idealiserar drogerna. Framförallt cannabis ses som något ”coolt” bland eleverna. I intervjuerna
framkom det även att eleverna ofta tar reda på och söker fram information om sina intresse områden,
men att elever ofta har tunnelseende och ser och tror endast på det som de vill ta till sig. Enligt
Beckman, Svensson, Geidne och Eriksson (2017) förlitar sig lärarna på att bara de når eleverna med
information om rusmedel och dess biverkningar så skall eleverna också förstå att undvika dessa.
I lärarintervjuerna framkom det även att lärarna inte enbart kan prata om hälsoeffekter och
hälsoriskerna som sker på långsikt då de jobbar rusmedelsförebyggande med eleverna. Eleverna kan
inte alltid leva sig in i situationen och tänka på framtida hälsorisker. Lärarna lyfter upp att de också
behöver nå eleverna med relevant information om hur rusmedelanvändning kan påverka deras liv här
och nu, till exempel genom olika straffskalor. Framförallt handlar det om att nå eleverna genom deras
attityder och förbereda eleverna för den dag då de kommer i kontakt med rusmedel. Även tidigare
forskning (Beckman m.fl., 2017) lyfter upp att det rusmedelsförebyggande arbetet som görs i skolorna
skall handla om att höja elevernas förmåga att kunna motstå rusmedel.
Enligt Antonovskys teori on salutogenes och känsla av sammanhang är hälsa något som ständigt är i
förändring och människan befinner sig hela tiden mellan polerna hälsa och ohälsa. Enligt teorin ligger
grunden i det att människan har förutsättningar att begripa, hantera och känna meningsfullhet för det
som händer i livet. Det är således viktigt att nå eleverna med sådan information och kunskap gällande
rusmedel som eleverna kan förstå och ta till sig. Nivån på information och kunskap måste vara
tillräckligt hanterbart, eleverna måste kunna ta till sig det och förstå innerbörden av informationen.
Samtidigt behöver eleverna också känna att det rusmedelsförebyggande arbetet som görs och det
hälsofrämjande arbetet som utförs är av betydelse för eleverna. Eleverna behöver nås på ett sådant
sätt att de känner att detta berör dem och har betydelse för deras liv och deras hälsa.
Enligt Lindström & Eriksson (2010) kan människan själv vara aktiv och delaktig i sin egen
hälsofrämjande process. Det som personen är med om under livet och genom de diskussioner som

27

personen för kan personen själv påverka de val som den gör i framtiden och således påverka den egna
hälsan. Lärarna lyfter upp i intervjuerna att det är viktigt att nå eleverna med mera än bara fakta om
rusmedel. Det är viktigt att nå eleverna med verktyg som de behöver för att kunna ta bra val den
dagen de kommer i kontakt med rusmedel. Lärarna når eleverna bäst i detta genom attitydfostran.

8.2 Tillsammans mot ett gemensamt mål
I intervjuerna framkom det att lärarna anser att det är viktigt att olika sektorer samarbetar kring
rusmedelsförebyggande arbete. Och att samtliga som arbetar med barn och ungdomar eller på något
sätt är i kontakt med eleverna bär alla ett gemensamt ansvar för att främja en rusmedelsfri vardag för
barn och ungdomar. Lärarna lyfter upp att ansvaret inte enbart kan ligga på lärarna eller skolan, utan
även hemmet och föräldrarna har en viktigt uppgift i rusmedelsfostran.
Även i tidigare foskning (Kristjansson m.fl., 2010) lyfts det upp hur viktigt det är att föräldrarna är
delaktiga i ungdomarnas liv, övervakar och visar intresse till exempel i det som ungdomarna gör på
helgerna. Men även att föräldrarna vet vilket umgängeskrets som barnen rör sig i. Samt att
ungdomarna umgås med familjen och föräldrarna kan ha en skyddande effekt på
rusmedelsanvändningen (Sigfúsdóttir m.fl., 2008). Det framkommer även att hemmets värderingar
och regler har stor betydelse för hurudan rusmedelsanvändning som eleverna har. Enligt lärarna har
skolan och lärare svårt att nå eleverna och kunna ändra på elevernas värderingar ifall det hem ifrån är
okej med rusmedel.
Det som framkom i intervjuerna med lärarna som även stärktes i tidigare forksning är vikten av att
barn och ungdomar även har möjlighet till organiserad verksamhet på fritiden och att detta även kan
ha en skyddande effekt mot rusmedelsanvändingen. (Kristjansson m.fl., 2010). I lärarintervjuerna
framkom det att idrottsföreningar behöver arbeta med rusmedelsförebyggande arbete och stärka
normen om att idrott och rusmedel inte hör ihop.
Lärarna vill se att alla gemensamt samarbetar och jobbar mot samma mål. Men även att det konkret
finns en handlingsplan för hur, när och vad som kan göras inom rusmedelsförebyggande arbete.
Dessutom lyfter lärarna upp att det behöver finnas möjlighet att ta in utomstående personer till
exempel föreläsare, polisen eller anhöriga till någon som haft rusmedelsproblem för att kunna nå
eleverna bättre. Lärarna lyfte upp att utomstående har en annorlunda relation till eleverna och kan nå
eleverna på ett annat sätt än vad den egna läraren kan göra. Även i tidigare forskning (Bodin &

28

Leifman, 2011) framkom att en trygg vuxen som eleven kan känna en anknytning till kan ha fördel
och en skyddande effekt mot rusmedel.
Enligt lärarna är det viktigt att få en bredd i det rusmedelsförebyggande arbetet som görs, att det inte
endast är en kort intervention som görs nu som då utan att rusmedelsförebyggande arbete är en del av
vardagen som samtliga sektorer jobbar för. I den isländska modellen (Sigfúsdóttir, 2008) som lyckats
väldigt bra lyfts upp att det rusmedelsförebyggande arbetet som görs, görs på många plan i samhället.
Åtgärderna har varit att sänka riskerna för rusmedelsanvändning och samtidigt stärka de faktorer som
framkommit att har en positiv inverkan på undvikandet av rusmedel, faktorer som är kopplade till
skola, föräldrar men även samhället i övrigt.
Även om rusmedelsförebyggande arbete bör göras inom olika sektorer, har även skolan en del av
ansvaret i arbetet. Därav är det även viktigt att det rusmedelsförebyggande arbetet som görs i skolan
är systematiskt och väl genomfört. Inom norden behövs mera rusmedelsförebyggande arbete i form
av till exempel rusmedelsförebyggande och hälsofrämjande uvecklings- och interventionsprojekt som
sker i skolan.

29

9 Metodologiska överväganden
I en kvalitativ studie är fokuset på att skapa trovärdighet och pålitlighet. God vetenskaplig kvalitet
innefattar enligt Lincoln & Guba trovärdighet, pålitlighet, bekräftelsebarhet och överförbarhet.
(Cope, 2014.) I examamens arbetet har varje del nogrant planerats, analyserats och kritiskt granskats
för att skapa trovärdighet och pålitlighet och därmed stå för god vetenskaplig kvalitet.
Syftet med denna studie var att undersöka lärares upplevda utmaningar och behov av stöd i det
rusmedelsförebyggande arbetet som görs i skolan. I magistersavhandlingen har utvald material för
bakgrund och tidigare forskning nogrant genomgåtts och valts ut för att bidra med relevant kunskap
till studien. Samtliga artiklar som innefattas i tidigare forskning är tagna ur vetenskapligt granskade
tidskrifter.
Eftersom studiens syfte var att beskriva människors upplevelser till ett specifikt tema ansågs kvalitativ
metod som en passande metod för studien. Intervjuerna utfördes som semistrukturerade intervjuer i
fokusgrupp. En fördel med intervjuer är att deltagare då kan berätta om sina egna erfarenheter,
upplevelser, känslor och åsikter lättare än i enkäter (Denscombe, 2016). Forskarna i EDGARprojektet som utförde intervjuerna använde sig av en intervjuguide och på detta sätt kunde de
garantera att samtliga fokusgrupper fick uppleva liknande intervjusituationer. Lärarna som blev
intervjuade hade möjlighet att fritt framföra sina synpunkter på ett sådant sätt som inte skulle ha varit
möjligt i en kvantitativ studie. Eftersom datan användes från EDGAR-projektet, styrdes metodvalet
för avhandlingen långt utgående från PEPP-projektgruppens intresse och mål.
Som en styrka i studien kan ses det rika datamaterialet där många deltagare deltog i
fokusgruppsintervjuerna. Analysen av datamaterialet kräver dock specifika frågeställningar för att
resultatet skall bli relevant för studien. Urval och deltagare för den här studien styrdes i stor
utsträckning av projektets syfte och målsättningar. Som en styrka i studien kan ses det att lärarna var
representerade av olika verksamma lärare; klasslärare, ämneslärare, speciallärare och yrkeslärare.
Olika skolstadier var representerade i studien, men en svaghet kunde vara att endast en fokusgrupp
bestod av lärare från gymnasiet och en fokusgrupp med lärare från yrkesskola, således var
grundskolan i större utsträckning representerad i studien.
Intervjuerna gjordes av studerande och/eller forskare inom projektet. Jag har själv inte varit delaktig
i intervjustadiet och således har jag inte haft möjlighet att påverka aktivt i urval eller själva
datainsamlingsprocessen. De som fungerade som moderator för intervjuerna har följt intervjuguiden
men samtidigt har intervjuerna varit relativt öppna och lärarna som blivit intervjuade har kunnat ta
fasta på delar som de har velat lyfta upp. Samtidigt kan även moderatorernas egen förförståelse ha

30

påverkat intervjuens gång. Intervjuerna transkriberades ordagrant vilket är en styrka inom studien.
När datan analyserats var det viktigt att lyfta fram samtliga saker som kan vara av betydelse för
studien och dess frågeställning. Direkt citat har även plockats med i resultat kapitlet för att styrka
resultatet. Intervjuerna har analyserats genom kvalitativ innehållsanalys men trots detta kan min egen
förförståelse som blivande ämneslärare påverkat analysprocessen.
Enligt Elo, Kääriäinen, Kanste, Pölkki, Utriainen och Kyngäs (2014), är det vanligt att att saker
försvinner i samband med analysen då det finns mycket data i studien. Men det är ändå viktigt att
kunna lyfta fram intressant, meningsfull och betydande data från resultatet på ett sådant sätt att läsaren
kan förstå detta. Det är viktigt att resultatet rapporteras systematiskt så att läsaren kan följa med, och
genom detta får resultatet betydelse. Eftersom analysprocessen inte i helhet lyfts fram i avhandlingen
ger det även en möjlighet för läsaren att själv dra egna slutsatser av resultat innehållet.

31

10 Slutsatser
Magistersavhandlingen gjordes för att fylla existerande kunskapsluckor gällande lärarnas upplevda
utmaningar och behov av stöd kring rusmedelsförebyggande arbete i skolan. Litteratursökningar som
gjordes inom ramen för avhandlingsarbetet visade på att det finns endast begränsad dokumenterad
forskning kring det rusmedelsförebyggande arbete som görs i skolan och relaterade evidensbaserade
arbetssätt och -metoder.
Magistersavhandlingen bidrar som en del av forskningsprojektet EDGAR vid Åbo Akademi med ny
kunskap som kommer till nytta för lärare, övrig skolpersonal, beslutsfattare, ledare och förvaltning
inom skolsektorn i det viktiga arbetet, att systematiskt utveckla det rusmedelsförebyggande arbetet i
skolan. Magistersavhandlingen kan även fungera som grund för vidare forskning inom temat
rusmedelsförebyggande arbete i skolan. Slutsatser som kan dras utgående från avhandlingsarbetet är
följande:
•

Lärarna behöver utökat och behovsanpassat stöd kring rusmedelsförebyggande arbete
i skolan. Stödet kan innefatta kunskap- och kompetensutvecklande insatser, samt
aktuell information eller tydliga verktyg för det rusmedelsförebyggande arbetet och
hur det bör göras för att få bäst resultat och för att på bästa sätt kunna nå eleverna.

•

En medvetenhet om samhällets och elevernas allt mera liberala, positiva och
accepterande attityder till rusmedel och framförallt till droger är av betydelse vid
rusmedelsförebyggande

arbete.

Lärarna

möter

nya

utmaningar

i

det

rusmedelsförebyggande arbetet som görs i skolan i och med elevernas
attitydförändringar mot en accepterande attityd till droger och framförallt till cannabis.
•

Det rusmedelsförebyggande arbetet som görs kan inte enbart utföras i skolkontext.
Rusmedelsförebyggande arbete är hela samhällets ansvar och behöver göras inom
olika sektorer och på olika arenor för att nå eleverna och komma dem på bästa sätt till
nytta.

Litteraturlista
Antonovsky, A. 1996. The salutogenic model as a theory to guide health promotion. Health
Promotion International. Oxford University Press. Vol. 11, No. 1.
Beckman, L., Svensson, M., Geidne, S. & Eriksson, C. 2017. Effects on alcohol use of a Swedish
school-based prevention program for early adolescents: a longitudinal study. BMC Public Health.
Blanck, P., Hensing, G. & Spak, F. 2007. “We Do What We Think Is the Best” – A Content Analysis
of Experiences of Alcohol Problem Prevention in Sweden. A Short Report. Substance Use & Misuse.
Informa Healthcare USA, Inc.
Bodin, M. & Leifman, H. 2011. A randomized effectiveness trial of an adult-to-youth mentoring
program in Sweden. Addiction Research and Theory. Informa UK Ltd.
Bryman, A. 1998. Quantity and Quality in Social Research. Routledge, 2003.
Cope, D.G. 2014. Methods and Meanings: Credibility and Trustworthiness of Qualitative Research.
Oncology Nursing Forum. Vol. 41, No. 1.
Danielsson, A-K. & Romelsjö, A. 2007. A system for evaluating local alcohol and drug use
prevention initiatives. Substance Use & Misuse. Informa Healthcare USA, Inc.
Denscombe, M. 2016. Forskningshandboken – för småskaliga forskningsprojekt inom
samhällsvetenskaperna. Lund: Studentlitteratur
Elo, S., & Kyngäs, H. 2007. The qualitative content analysis process. Journal of Advanced Nursing
62 (1), 107–115.
Elo, S., Kääriäinen, M., Kanste, O., Pölkki, T., Utriainen, K. & Kyngäs, H. 2014. Qualitative Content
Analysis: A Focus on Trustworthiness. SAGE Open January-March: 1–10.
Forskningsetiska delegationen. 2012. God vetenskaplig praxis och handläggning av avvikelser från
den. Tillgänglig: http://www.tenk.fi/sites/tenk.fi/files/HTK_ohje_2012.pdf
Graneheima, U., Lindgren, B-M. & Lundman, B. 2017. Methodological challenges in qualitative
content analysis: A discussion paper. Nurse Education Today 56, 29–34.
Hietanen-Peltola, M., Laitinen, K., Autio E. & Palmqvist, R. 2018. Välbefinnande genom generellt
inriktat arbete – elevhälsogruppen inom den grundläggande utbildningen. Institutet för hälsa och
välfärd. THL - handledning 11/2018

Kristjansson, A L., James, J E., Allegrante, J P., Sigfusdottir, I D. & Helgason, A R. 2010. Adolescent
substance use, parental monitoring, and leisure-time activities: 12-year outcomes of primary
prevention in Iceland. Preventive Medicine.
Lindström, B. & Eriksson, M. 2010. The hitchhiker´s guide to salutogenesis Salutogenic pathways to
health promotion. Folkhälsan Research Centre, Health Promotion Research and the IUHPE Global
Working Group on Salutogenesis (GWG-SAL).
Lindström, B. & Eriksson, M. 2011. From health education to healthy learning: Implementing
salutogenesis in educational science. Scandinavian Journal of Public Health, 39 (Suppl 6): 85–92.
Lundman, B., & Graneheim, U., 2008. Kvalitativ innehållsanalys. Ur: Granskär, M., & HöglundNielsen red. Tillämpad kvalitativ forskning inom hälso- och sjukvård. Lund. Studentlitteratur.
Medin, J. & Alexanderson, K. 2000. Begreppen Hälsa och hälsofrämjande - en litteraturstudie.
Studentlitteratur, Lund
Normann, M. & Vuohelainen, E. Red. 2014. Synvinklar på ett rusmedelsöfrebyggande arbetet med
unga i Finland. HUMAK Publications.
Normann, M., Odell, H., Tapio, M. & Vuohelainen E. Rusmedelsförebyggande arbete inom
ungdomssektorn – häng med! Humanistiska yrkeshögskolan publikationer, 19.
PEPP. 2021. Om PEPP. Hämtad från https://www.pepp.fi/om-projektet
PEPP. 2021. Material för skolor. Hämtad från https://www.pepp.fi/skolor
Ringsberg, K., Olander, E. & Tillgren, P. 2014. Health literacy Teori och praktik i hälsofrämjande
arbete. Studentlitteratur, Lund.
Scriven, A. & Hodgins, M. 2012. Health promotion settings: Principles and practice. How effective
are schools as a setting for health promotion? SAGE Publications Ltd.
Sigfúsdóttir, I D., Thorlindsson, T., Kristjansson, A L., Roe, K M. & Allegrante, J P. 2008. Substance
use prevention for adolescents: the Icelandic Model. Health Promotion International.
Starrin, B. & Svensson, P-G. 2008. Kvalitativ metod och vetenskapsteori. Lund: Studentlitteratur.
Terveyden ja hyvinvoinnin laitos. 2017. Hyvinvoinnin ja terveyden edistäminen lukioissa – TEA
2016. (Hämtad 19.09.2019)
Terveyden ja hyvinvoinnin laitos. 2018. Hyvinvoinnin ja terveyden edistäminen peruskouluissa –
TEA 2017. (Hämtad 19.09.2019)

Utbildningsstyrelsen. 2014. Grunderna för läroplanen för den grundläggande utbildningen 2014.
Helsingfors: Utbildningsstyrelsen.
Utbildningsstyrelsen.

2015.

Grunderna

för

Gymnasiets

läroplan

2015.

Helsingfors:

Utbildningsstyrelsen.
YLE. 2018. Skolpolis: Största utmaningen är ungdomars positiva attityd gentemot droger.
https://svenska.yle.fi/artikel/2018/10/11/skolpolis-storsta-utmaningen-ar-ungdomars-positivaattityd-gentemot-droger

BILAGA 1

INTERVJUGUIDE
Attityder och erfarenheter till rusmedelsförbyggande arbete riktat till unga
Exempel på frågor
•

Hur ser ni på rusmedelsförebyggande arbete i skolan idag?

Möjligheter:
Exempel på frågor
•

Finns det saker som fungerar bra gällande rusmedelsförebyggande arbete? Vilka?

•

Vilka saker bidrar till att rusmedelsförebyggande arbete lyckas väl i ditt arbete?

Utmaningar:
Exempel på frågor
•

Vilka särskilda utmaningar finns för det rusmedelsförebyggande arbetet sett från ert
perspek tiv?

•
•

Finns det något som är svårt? Vad?
Finns det hindrande faktorer? Vilka? Vad kunde göras för att undvika dessa?

Behov och utvecklingsmöjligheter:
Exempel på frågor
•

Vad anser ni att kunde utvecklas med tanke på det rusmedelsförebyggande arbetet i
skolorna? Generellt samt med tanke på det egna arbetet?

Vad skulle behöva förändras?
• Hur skulle ni önska att man stöder er i ert arbete?
•

BILAGA 2

Bakgrundsuppgifter

Kön □ Man □ Kvinna □ Annat
Födelseår ________
Vilken är din arbetstitel eller uppgift inom organisationen?
□ Lärare, vilket
ämne?______________________________________________________________ □
Studiehandledare
□ Skolhälsovårdare
□ Skolpsykolog
□ Skolkurator
□ Annan, vilken?____________________________________________________________
Arbetserfarenhet inom yrket? _______________år
Arbetserfarenhet inom organisationen?_____________ år
Har du fått utbildning/fortbildning med fokus på rusmedelsförebyggande arbete?
□ Ja, vilken? _____________________________________________________________________
__________________________________________________________________________________
□ Nej
Har du gått utbildning i hälsokunskap?
□ Ja, vilken? ______________________________________________________________________
__________________________________________________________________________________
□ Nej

BILAGA 3

Intervjuundersökning: Tankar om och attityder till det rusmedelsförebyggande arbetet
bland unga

Informerat samtycke
Jag …………………………………………………………………….....................ger mitt medgivande
att delta i denna intervjustudie. Jag förstår att syftet med studien är att undersöka tankar om och attityder
till det rusmedelsförebyggande arbetet bland unga. Jag har fått information om att diskussionen sparas
som en ljudinspelning samt att inspelningen kommer att transkriberas och textfilen anonymiseras.
Jag önskar att delta i fokusgruppsdiskussionen. Min underskrift påvisar mitt samtycke att delta i
studien.
• Jag har läst ovanstående information eller någon har läst den för mig
• Jag har fått möjligheten att ställa frågor och forskaren har på ett tillfredsställande sätt, svarat
på frågor som jag har ställt.
• Jag förstår att mitt deltagande är frivilligt och jag ger mitt samtycke till att diskussionen spelas
in
• Jag är medveten om att jag när som helst under och efter fokusgruppdiskussionen kan avbryta
mitt deltagande utan att jag behöver förklara varför.
Deltagarens namn och underskrift
______________________________________________________________
Datum ____/____/2019
Forskarens namn och underskrift
_______________________________________________________________
Datum ____/____/2019
Kontaktperson:
Om du har frågor eller funderingar om ditt deltagande i studien, vänligen

kontakta: Övriga frågor kring intervjustudien kan riktas till:

