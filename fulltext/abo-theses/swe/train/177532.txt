Laura Fagerlund

Gamla eller nya väljare?
En studie av förändring i valdeltagande, väljarrörlighet och populistpartiers stöd i
Västeuropa 1998 - 2018

Laura Fagerlund, 37590
Pro gradu-avhandling i statskunskap
Handledare: Kimmo Grönlund
Fakulteten för samhällsvetenskaper och ekonomi
Åbo Akademi
2020

Laura Fagerlund
ÅBO AKADEMI – FAKULTETEN FÖR SAMHÄLLSVETENSKAPER OCH
EKONOMI
Abstrakt för avhandling pro gradu
Ämne: Statskunskap
Författare: Laura Fagerlund
Arbetets titel: Gamla eller nya väljare? En studie av förändring i valdeltagande,
väljarrörlighet och populistpartiers stöd i Västeuropa 1998 - 2018
Handledare: Kimmo Grönlund
Handledare:
Abstrakt: I denna avhandling studeras sambanden mellan förändring i väljarstöd för
populistiska partier och förändring i valdeltagande, och mellan förändring i väljarstöd
för populistiska partier och väljarrörlighet. Syftet med att studera dessa samband är att
bringa klarhet i frågan om populistiska partiers väljarstöd kommer från personer som inte
röstat förr, eller från personer som röstat på andra partier förr. Om väljarstödet för ett
parti ökar samtidigt som valdeltagandet ökar, kan man anta att väljarstödet växer
eftersom personer som inte röstat i tidigare val nu röstar på partiet. Om väljarstödet för
ett parti ökar samtidigt som väljarrörligheten ökar, kan man anta att väljarstödet växer
eftersom personer som tidigare röstat på andra partiet nu röstar på partiet vars väljarstöd
ökar. I avhandlingen analyseras 37 populistiska partier från Västeuropa under
tidsperioden 1998 till 2018.
För att studera sambanden används korrelations- och regressionsanalys.
Korrelationsanalysen visar om det finns ett samband mellan två variabler, medan
regressionsanalysen visar effekten av den oberoende variabeln på den beroende
variabeln. Där till undersöker jag om sambandet mellan förändring i väljarstöd och
förändring i valdeltagande, och mellan förändring i väljarstöd och väljarrörlighet, skiljer
sig mellan höger-, center- och vänsterpopulistiska partier.
Enligt avhandlingens resultat är sambandet mellan väljarrörlighet och förändring i
väljarstödet för populistiska partier starkare än sambandet mellan förändring i
valdeltagande och förändring i väljarstödet för populistiska partier. Sambandet mellan
väljarrörlighet och förändring i väljarstöd är starkast för vänsterpopulistiska partier,
medan sambandet mellan förändring i valdeltagande och förändring i väljarstöd är
starkast för centerpopulistiska partier. Sambandet är dessutom negativt. Detta tyder på
att vänsterpopulistiska partier erhåller väljarstöd från personer som röstat på andra partier
förr, medan centerpopulistiska partier erhåller väljarstöd då valdeltagandet sjunker.
Nyckelord: populism, väljarrörlighet, valdeltagande, Västeuropa
Datum: 16.5.2020

Sidoantal: 77 (text)

Laura Fagerlund
Innehållsförteckning
1.

Inledning ...................................................................................................................................... 1

2.

Centrala begrepp ......................................................................................................................... 4

2.1

Förändring i valdeltagande ..................................................................................................... 4

2.2

Väljarrörlighet ........................................................................................................................ 5

2.3

Populism .................................................................................................................................. 7

3

Syfte och forskningsfråga .......................................................................................................... 12

4

Tidigare forskning ..................................................................................................................... 15

4.1

Förändring i valdeltagande och populistiska partier ........................................................... 15

4.2

Väljarrörlighet och populistiska partier ............................................................................... 17

4.3

Förändring i valdeltagande och väljarrörlighet ................................................................... 19

4.4

Populistiska partier i Västeuropa ......................................................................................... 20

5

Data ............................................................................................................................................ 29

5.1

Förändring i valdeltagande ................................................................................................... 29

5.2

Väljarrörlighet ...................................................................................................................... 30

5.3

Väljarstöd för populistiska partier ....................................................................................... 32

5.4

Populistiska partier i Västeuropa ......................................................................................... 32

6.

Metod ......................................................................................................................................... 34

6.1

Bivariat korrelationsanalys och regressionsanalys ............................................................... 34

6.2

Operationalisering av variablerna ........................................................................................ 36

7.

Analys ........................................................................................................................................ 41

7.1

Förändring över tid ............................................................................................................... 41

7.2

Resultat från korrelations- och regressionsanalyserna ........................................................ 61

7.3

Resultat där Belgien och Luxemburg inte ingår ................................................................... 64

7.4

Diskussion om resultaten ...................................................................................................... 67

7.5

Presentation av slutsatser...................................................................................................... 72

7.6

Konklusion ............................................................................................................................ 73

Laura Fagerlund
8.

Diskussion .................................................................................................................................. 75

9.

Källförteckning .......................................................................................................................... 78

Laura Fagerlund

1. Inledning
I denna avhandling analyseras förändring i valdeltagande och väljarrörlighet, för att
undersöka vilken av dessa som har ett starkare samband med väljarstödet för populistiska
partier i Västeuropa. Väljarstödet för populistiska partier kommer nämligen endera från
personer som inte röstat tidigare (vilket skulle ta sig uttryck i ökat valdeltagande) eller
från personer som tidigare röstat på andra partier (vilket skulle ta sig uttryck i ökad
väljarrörlighet). Det finns alltså logiska skäl att förvänta sig ett samband mellan förändring
i valdeltagande eller väljarrörlighet och väljarstödet för populistiska partier. Länderna som
analyseras i denna avhandling ordnar parlamentsval ungefär lika ofta, kan räknas som
”äldre” demokratier och har ungefär lika stark partitillhörighet. Således kan avhandlingens
resultat inte generaliseras att gälla alla populistiska partier i hela världen, men utfallet ger
en bild av hur väljarstödet bland populistiska partier kan se ut.
Begreppet ”populism” används flitigt, och medier rapporterar om hur populistiska partier
har blivit en etablerad del av partisystemet. Populistiska partier bygger sin politik på att
skapa ett mellanrum mellan ”vanligt folk” och ”den korrupta eliten”, men i folkmun
brukar partier som förenklar komplexa frågor också kallas populistiska. Direkt efter
finanskrisen 2008 sporrades populism i södra Europa på grund av rädslan för fattigdom
och arbetslöshet, medan populismen i centrala och västra Europa sporrades av rädslan för
vad finanskrisen kunde resultera i om den också angrep resten av Europa. (Euronews,
2018) År 2017 valdes populism till årets ord av Cambridge University Press, vilket stärker
begreppets nyhetsvärde. Bakgrunden till att man valde ordet populism är att fenomenet
både är lokalt och globalt. Begreppet populism var ett ofta sökt ord i Cambridge
Dictionary, t.ex. då påven Franciskus i januari 2017 varnade för den växande populismen.
(University of Cambridge, 2017) Andra händelser med anknytning till populism är bl.a.
Storbritanniens pågående utträde ur Europeiska unionen och Marine Le Pens starka
presidentval i Frankrike 2017.
Eftersom populistiska partier grundar sig på olika ideologier, som t.ex. konservatism, ser
troligtvis väljarstödet olika ut för partierna. Som bekant skiljer sig t.ex. väljarstödet bland
1

Laura Fagerlund
högerpartier från väljarstödet bland vänsterpartier. Högerextrema partier erhåller röster
från egenföretagare, små- och mellanskaliga entreprenörer och yrkesarbetare.
Yrkesarbetare känner sig övergivna av socialdemokratiska partier, medan små- och
mellanskaliga entreprenörer är besvikna på center–höger-partier. Högerextrema
populister är mest framgångsrika bland lågutbildade män, unga väljare (i 20-årsåldern)
och äldre väljare (i 60-årsåldern). Dessa grupper har en större misstro mot politiska
institutioner, samtidigt som de uppvisar en högre grad av xenofobi. Center–höger-partier
har till skillnad från högerextrema partier inte en tydlig väljarbas, utan erhåller röster från
olika grupper. Extremvänstern erhåller sina röster från ekonomiskt marginaliserade, och
de som motsätter sig orättvisan kapitalismen och globaliseringen innebär. (Zaslove 2008,
s. 327-331) Troligen skiljer sig väljarstödet också för höger-, center- och
vänsterpopulistiska partier. Således är det särskilt intressant att undersöka väljarstödet hos
alla populistiska partier tillsammans, utöver att undersöka väljarstödet skiljt för höger-,
center- och vänsterpopulistiska partier. Dessutom är nuvarande forskning oftast begränsad
till antingen högerpopulism eller vänsterpopulism. Studier där populistiska partier från
olika ytterligheter av vänster–högerskalan undersöks är förhållandevis få. Denna
avhandling går inte in på otaliga faktorer som definierar väljare som lägger sin röst på
populistiska partier, men åtminstone kan avhandligen ge en indikation på om det finns en
betydande del av väljarstödet som är tidigare passiva politiska aktörer eller som tidigare
varit aktiva. Om ett signifikant samband finns, kan man anta att populismen är mer
betydelsefull för väljaren än vad vänster–högerskalan är.
Populistiska partier i Europa har på allvar ökat i antal och makt från och med
millennieskiftet: stödet för populistiska partier i Europa har ökat från 7 % år 1998 till mer
än 25 % år 2018 (The Guardian, 2018a). Väljarrörligheten, dvs. att väljare växlar sitt stöd
mellan partier, började öka i stora delar av Västeuropa i slutet av 1960-talet (Mair 1997,
s. 41) och har fördubblats i etablerade demokratier sedan samma decennium (Dalton 2014,
s. 229). Valdeltagandet har sjunkit globalt sedan början av 1990-talet (IDEA 2016). Det
ökade antalet partipolitiskt obundna möjliggör grundandet av nya partier som kan få
väljarstöd av dem som inte anser sig tillhöra ett parti (Dalton 2014, s. 197). Det är alltså
mycket möjligt, om inte helt säkert, att förändring i valdeltagande eller väljarrörlighet har

2

Laura Fagerlund
ett samband med väljarstödet för populistiska partier. Att studera hur dessa tre variabler
samvarierar är aktuellt och bidrar till den pågående diskussionen om populismens
framgång i Västeuropa på två sätt: genom att inkludera flera än bara höger- eller
vänsterpopulistiska partier och genom att undersöka om förändring i väljarstödet för dem
beror på förändring i valdeltagande eller väljarrörlighet.
I avhandlingen kommer jag först definiera populism, valdeltagande och väljarrörlighet.
Därefter presenterar jag avhandlingens syfte och forskningsfråga, varpå jag för en
diskussion om tidigare forskning inom ämnet. Sedan presenterar jag data som används i
analyserna, och metoden enligt vilken analyserna görs. Därefter följer analyserna och
presentation av resultaten. Avhandlingen avslutas med en diskussion om resultaten och en
återkoppling till syftet och forskningsfrågan.

3

Laura Fagerlund

2. Centrala begrepp
I detta kapitel preciserar jag vad som menas med förändring i valdeltagande,
väljarrörlighet och populism. Även om åtminstone de två första begreppen kan uppfattas
vara självklara, kräver alla tre begrepp en definition inom ramen för denna studie.

2.1 Förändring i valdeltagande
Valdeltagande mäts ofta som procenten av totala röster i jämförelse med populationen.
(Bartolini & Mair 1990, s. 174). I denna avhandling används data som International IDEA
(Institute for Democracy and Electoral Assistance) samlat ihop. De definierar
valdeltagande som ”The total number of votes cast (valid or invalid) divided by the
number of names on the voters' register, expressed as a percentage.” (IDEA 2018) Fritt
översatt till svenska heter definitionen det totala antalet röster (giltiga och ogiltiga)
dividerat med antalet namn i röstregistret, uttryckt i procent. Det är viktigt att betona att
man dividerar antalet röster med antalet namn i röstregistret och inte antalet röster med
den myndiga populationen, eftersom rösträtten oftast grundar sig på åtminstone
medborgarskap. Den myndiga populationen innefattar alltså flera individer än antalet
röstberättigade. Om man jämför valdeltagandet med hela den myndiga populationen blir
resultatet snedvridet. IDEA har även data av valdeltagande i förhållande till antalet
individer som är tillräckligt gamla för att få rösta. Denna typ av beräkning förutsätter en
exakt räkning av populationen. VAP innefattar personer som av olika orsaker inte kan
rösta, samtidigt som den utesluter utomlands bosatta med rätt att rösta. (Norris 2005, s.
40–41).
I denna avhandling ingår två länder (Belgien och Luxemburg) som tillämpar obligatoriskt
valdeltagande, dvs. att alla medborgare måste rösta vid valtillfälle. Detta kan naturligtvis
påverka röstningsbeteendet och väljarrörligheten, och således undersöks också sambandet
mellan förändring i valdeltagande eller väljarrörlighet och väljarstöd utan att inkludera
dessa två länder.
4

Laura Fagerlund

Denna avhandling ser inte på förändring i valdeltagandet på individnivå, och det finns
naturligtvis en risk att nyttig information inte kommer fram. T.ex. kan valdeltagandet
hållas på samma nivå i två val även om intressanta förändringar sker. Person A kan rösta
i endast det första valet, medan person B endast röstar i det andra valet. Denna förändring
syns inte i det aggregerade valdeltagandet, eftersom person B i princip tagit person A:s
”plats” i det andra valet. En liknande förändring kan också ske på en större nivå, där
tusentals människor kan ta varandras plats. Data på individnivå skulle alltså ge ett mycket
mer valitt resultat, men åtminstone kan förändringen i valdeltagandet indikera på om det
finns en verklig korrelation mellan förändring i väljarstöd och förändring i valdeltagande.

2.2 Väljarrörlighet
Pedersens (1979) artikel Electoral Volatility in Western Europe 1948-1977 är grunden för
många studier om väljarrörlighet – och också grunden för datainsamlingen som används i
denna avhandling. Pedersen skriver i artikeln att det skett flera förändringar i förhållandet
mellan partier och deras väljare, som har tagit uttryck i bl.a. försvagad partitillhörighet
och avhopp från konventionella partier till nya partier. Han önskar studera om denna
förändring är slumpmässig eller en indikation på ett förändrat partisystem. Denna typ av
frågeställning är naturligtvis för bred för att studeras närmare i en artikel. Således ser
Pedersen endast på väljarens roll i form av väljarrörlighet. Väljarrörlighet är, enligt honom
”the net change within the electoral party system resulting from individual vote
transfers.” Det handlar alltså om hur antalet individuella röster flyttas från förlorande
partier till vinnande partier mellan val, en slags bruttorörlighet. Hans slutsats är att
väljarrörligheten generellt ökar i Europa, och att fall med låg väljarrörlighet blir färre.
(1979) Sedan Pedersens artikel blev publicerad har det gått en lång tid (drygt 40 år), och
således kan vi inte anta att hans slutsats fortfarande gäller. Nyare forskning, som
presenteras i kapitel 4, visar dock att Pedersens slutsats fortsättningsvis är giltig.

5

Laura Fagerlund
Bartolini och Mair diskuterar konceptet väljarrörlighet i Identity, competition, and
electoral availability och definierar väljarrörlighet som ”the net electoral change between
two consecutive elections” (1990, s. 19) och påpekar att det finns flera namn för begreppet,
som t.ex. väljarinstabilitet eller -mobilitet. Bartolini och Mairs definition skiljer sig från
Pedersens, men de står inte i konflikt med varandra. Båda nämner nettoförändringen, alltså
hur stor partiförskjutningen är. Pedersen väljer att lyfta fram den individuella rösten
medan Bartolini och Mair lyfter fram att förändringen sker mellan två på varandra följande
val. Det är således de individuella rösterna som orsakar en förändring mellan två
valresultat. Väljarrörlighet kan mätas på flera nivåer: för ett enskilt parti, för en grupp
partier, eller för hela partisystemet (total väljarrörlighet). Total väljarrörlighet kan fungera
som en indikator för antalet individuella röster som flyttats. Det är omöjligt att veta den
exakta väljarrörligheten, eftersom det t.ex. mellan val sker förändringar i väljarkåren. Nya
väljare gör inträde på den politiska arenan, medan gamla väljare går bort. Den beräknade
totala väljarrörligheten över tid reflekterar således motsvarade förändringar i den
individuella väljarrörligheten. (1990, s. 20-27)
Baldini och Pappalardo förklarar i Elections, Electoral Systems and Volatile Voters att
syftet med väljarrörlighet är att presentera nettorörligheten, som kan räknas på flera
nivåer. De definierar väljarrörlighet som den klassiska indikatorn på skiljelinjers
(in)stabilitet och partier och partisystem som bygger på dessa skiljelinjer. (2008, s. 35)
Baldini och Pappalardo (2008, s. 102) hävdar att väljarrörlighet avspeglar den ideologiska
och organisatoriska makten partier har över sina väljare, och att denna makt systematiskt
och snabbt försvagats sedan 1990-talet. Bartolini och Mair (1990, s 23-24) skriver att
väljarrörlighet kan fungera som en indikator för bl.a. försvagad partitillhörighet och röster
baserade på en sakfråga framför ett individuellt parti.
Inom ramen för denna avhandling är det värt att nämna att Baldini och Pappalardo (2008,
s. 137-138) i sin artikel visar studieresultat som hävdar att väljarrörlighet är oberoende av
antalet partier, och att väljarrörlighet kan vara ett villkor för dess variation. Däremot
menar Bartolini och Mair (1990, s. 143) att antalet partier (och variationen i antalet)
påverkar väljarrörligheten avsevärt. Det finns också en hel del andra institutionella

6

Laura Fagerlund
faktorer som påverkar väljarrörligheten, som t.ex. förändringar i valsystemet (s. 169). Det
finns alltså motstridiga resultat om huruvida antalet partier påverkar väljarrörligheten eller
inte. Denna avhandling kommer emellertid inte redogöra för alla faktorer som påverkar
förändring i valdeltagandet, väljarrörlighet och väljarstödet för populistiska partier.
Istället ligger sambandet mellan variablerna i fokus. Följaktligen är det intressant att
undersöka om sambandet mellan väljarstöd för populistiska partier och väljarrörlighet
liknar varandra i länder med olika antal partier och olika valsystem.
Mot bakgrund av denna diskussion definieras väljarrörlighet, inom ramen för denna
avhandling, som: den totala nettoförändringen inom partisystemet orsakad av
förflyttningen av individuella röster. Definitionen baserar sig på Pedersens definition,
vilket förefaller naturligt då datasamlingen som används i avhandlingen, av Emanuele
(2015), grundar sig på Pedersens index.

2.3 Populism
Populism är, liksom många andra begrepp inom statsvetenskapen, problematiskt då man
inte lyckats nå en slutlig definition trots många decennier av forskning. Således är målet
med detta avsnitt inte att skapa en definition som kan appliceras på all statsvetenskaplig
forskning, utan snarare att samla ihop specifika drag som kan räknas som populistiska i
Västeuropa.
Cas Mudde, vars definition av populism ofta används, hävdar att populism har blivit en
konventionell diskurs i västerländska demokratier. I den allmänna debatten finns det två
tolkningar av populism. Å ena sidan uppfattar man populism som en emotionell och
simplifierad diskurs som talar till folkets magkänsla. En sådan definition är problematisk
att studera, då det är svårt att definiera när en diskurs räknas som emotionell och när den
räknas som rationell. Å andra sidan uppfattar man populism som en anpasslig politik med
syftet att snabbt tillfredsställa folket, eller att köpa röster, exempelvis genom att sänka
skatterna precis före ett val. Denna tolkning är också problematisk att studera, då det är

7

Laura Fagerlund
svårt att avgöra när politiska beslut är opportunistiska och när de är stabila. (2004, s. 542543) Populism kan dessutom, liksom många andra samhällsvetenskapliga begrepp,
definieras enligt en radikal eller en klassisk klassificering. Enligt den förra finns det många
karaktärsdrag som populistiska partier har gemensamt, men inget är exakt likadan som
någon annan. Enligt den senare ska alla populistiska partier dela alla karaktärsdrag. Den
klassiska definitionen passar bättre i en studie eftersom man enligt denna måste skapa en
minimal definition av begreppet, alltså lyfta fram de absoluta nyckelegenskaperna som
populistiska partier besitter. En minimal definition av ett begrepp stärker den konceptuella
tydligheten, undviker elasticitet, och möjliggör komparativa analysmetoder. (Mudde &
Kaltwasser 2012, s. 206) Enligt detta krav presenterar Mudde och Kaltwasser följande
definition:
”an ideology that considers society to be ultimately separated into two homogeneous
and antagonistic groups, ‘the pure people’ versus ‘the corrupt elite’, and which argues
that politics should be an expression of the volonté générale (general will) of the
people.” (2012, s. 9)
De anser alltså att kärnan i populismen är avståndet mellan grupperna ”det äkta folket”
och ”den korrupta eliten”. Det antagonistiska förhållandet mellan folket och eliten
betraktar folket som positiv och eliten som negativ. Det äkta folket är en sluten, homogen
grupp med gemensamma intressen och en gemensam vilja – allmänviljan. Mudde och
Kaltwasser skriver att det är frågan om moralpolitik (äkta kontra korrupt) och inte
situationsanpassad politik (makt, socio-kulturell status eller socio-ekonomisk status).
(2012, s. 8-9) Enligt denna definition har populism två motpoler: elitism och pluralism.
Enligt elitismen, som liksom populismen är svart-vit, ska politiken grundas på elitens
åsikter framför det amoraliska folket. Pluralismen erkänner däremot samhällets
heterogenitet. Populismen är inte elitistisk och upplever samhället som förhållandevis
homogent, då det i grova drag finns två grupper (eliten och folket). (Mudde 2004, s. 543544)

8

Laura Fagerlund
Forskare är inte ens överens om vad populism är. En del forskare anser att populism är en
ideologi, medan andra hävdar att populism inte kan anses vara en ideologi, eftersom den
ändå måste definieras på vänster–högerskalan. Andra menar att populism är en typ av
mentalitet eller sätt att föra politik på. (Zaslove 2008, s. 322) Mudde definierar populism
som en tunn ideologi som lätt kan kopplas till andra ideologier, som t.ex. socialism. (2004,
s. 544) Populismen är tunn eftersom t.ex. uppfattningen om vem som tillhör ”det äkta
folket” behöver en till ideologi att luta sig mot. (Kriesi 2014, s. 362) Cambridge
Dictionary beskriver populism som “political ideas and activities that are intended to get
the support of ordinary people by giving them what they want” (Cambridge University
Press, 2017). Fritt översatt lyder definitionen ”politiska idéer och aktiviteter med syfte att
få stöd av vanligt folk genom att ge dem vad de vill”. Definitionen skiljer sig från vad som
diskuteras ovan, men lyfter ändå fram folket och en anpasslig politik som Mudde nämner.
Jag vill notera ”politiska idéer och aktiviteter” eftersom de hänvisar till att populistiska
partier grundar sig på en ”värdideologi” (host ideology) på vilken populistiska metoder
appliceras. Detta är i linje med Muddes definition av populism som en tunn ideologi.
Trots denna oenighet finns det element som inom statsvetenskapen definieras som
populistiska (m.a.o. tillhör en minimal definition), oavsett om man anser populismen vara
en ideologi, en mentalitet eller ett verktyg. Populistiska partier finns dessutom på hela
spektrumet av vänster–högerskalan, men det finns karakteristiska drag som är
gemensamma för alla. Till följande redogör jag gör en del karakteristiska drag inom
populism.
”Folket” är, som tidigare nämnt, en viktig del av den populistiska diskursen. Folket är
grunden till samhället och gemenskapen - den homogena gruppen av gemene män och
kvinnor som får det dagliga livet att gå runt. I begreppet folket ryms människor från hela
spektrum av politiska ideologier och samhällsklasser. Gemensamt är att de tillhör den
”normala” och ”vanliga” massan. (Zaslove 2008, s. 322) För populister kan folket
definiera sig enligt t.ex. en etnisk identitet som anser sig vara hotad, men också som en
grupp som är offer för ekonomiskt utnyttjande. Det viktiga är att folket skyller sin olycka
på en upplevd grupp av korrupta eliter, eller en grupp av ”de andra” som den korrupta

9

Laura Fagerlund
eliten favoriserar. (The Guardian, 2018c) Hur folket definieras beror på vilka värderingar
populismen kopplas till, t.ex. en högerextrem ideologi där invandrare inte är en del av ”det
äkta folket”. Bland populister på den vänstra ytterligheten kan folket vara t.ex. de som inte
gynnas av kapitalism. Mudde presenterar folket som en inbillad gemenskap, ungefär som
nationen för nationalister. (2004, s. 546) Populistiska politiker grundar sina argument på
att de representerar det vanliga folket. De anser sig representera politiska ”outsiders” som
inte är motiverade av varken makt eller pengar, utan av plikten att tala för det vanliga
folkets del. (Zaslove 2008, s. 323) En karismatisk ledare, som också är en ”outsider” kan
fungera som språkrör för allmänviljan, eftersom hen inte tillhör ”den korrupta eliten”.
”Den korrupta eliten” är ofta konventionella partier, vars politiker upplevs sätta sina
personliga intressen framför väljarnas. Etablerade partier skapar ett konstgjort utrymme
mellan dem själva och folket, medan populistiska partier är en ny typ av parti som
representerar det förtryckta folket. Till skillnad från socialister, anser populister att folket
inte behöver utbilda sig, eftersom sunt förnuft är grunden till den goda politiken. (Mudde
2004, s. 546-547) Man kan även särskilja en tredje grupp: ”de andra”, som utgör ett hot
mot folket. Vänsterpopulister brukar prata om stora ekonomiska bolag och ekonomiska
intressen, medan högerpopulister brukar prata om minoritetsgrupper som immigranter,
arbetslösa, miljöaktivister och feminister. (Zaslove 2008, s. 323) ”De andra” kan också
definieras som en del av ”den korrupta eliten”. Vilka eliten/de andra är, är precis som
definitionen av folket beroende av vilken ideologi det populistiska partiet lutar mot. Det
kan t.ex. vara en kulturell elit (författare, intellektuella, artister), en ekonomisk elit (stora
företag, ”rika”), en medieelit (journalister), eller en politisk elit (partier och politiker).
Generellt kan skillnaden mellan höger- och vänsterpopulistiska partier beskrivas så, att
högerpopulistiska

partier

definierar

eliten

på

en

kulturell

grund,

medan

vänsterpopulistiska partier definierar dem på en ekonomisk grund. Det gemensamma
mellan dessa ytterligheter är att eliten, oavsett vem som tillhör den, försummar folkets
behov. (Rooduijn & Akkerman 2017, s. 194, 196)
Populismen betraktar alltså allmänviljan som grunden för en god demokrati. Allmänviljan
är dessutom alltid rätt, eftersom ”det äkta folket” är en sluten, homogen grupp. Populister

10

Laura Fagerlund
kritiserar den representativa demokratin, eftersom eliten inte kan kontrolleras. Folket har
inte längre kontroll över politiken, och kontrollen måste därför återinföras. Med andra ord
kan man säga att populismen är anti-institutionalistisk. Populister vill se mera direkt
demokrati, eller en starkare koppling mellan massan och den politiska eliten. Enligt dem
är det trots allt folket som bär på sanningen. (Kriesi 2014, s. 363) I jämförelse med en
liberal demokrati, där allmänviljan uttrycks via förmedlare, anser populister att
allmänviljan ska uttryckas direkt av ”det äkta folket”. Eftersom västeuropeiska länder
generellt grundar sig på en liberal demokrati, korrelerar politiskt missnöje och väljarstöd
för populistiska partier. De som röstar på populistiska partier, är ofta missnöjda med det
politiska systemet. (Rooduijn, van der Brug & de Lange 2016, s. 33-34)
Sammanfattningsvis är definitionen för populism i denna avhandling Muddes definition
av begreppet. Att använda hans definition är naturligt, i och med att fastställandet av vilka
partier som ska undersökas grundar sig på Muddes definition. Fritt översatt till svenska
lyder definitionen av populism: ”en ideologi som betraktar att samhället i slutändan är
separerat i två homogena och antagonistiska grupper, ’det äkta folket’ kontra ’den
korrupta eliten’, och som argumenterar för att politiken ska vara ett uttryck för volonté
générale (allmänviljan) hos folket”. I avhandlingen studeras populistiska partier från hela
spektrumet på vänster–högerskalan, och eftersom det inte finns konsensus om vad
populism är, definierar jag populistiska partier som: partier som stödjer populistiska idéer
och aktiviteter. Det är emellertid inte en helt oproblematisk definition, eftersom alla partier
är populistiska till en viss utsträckning. Alla partier använder troligen vid något skede
populistiska verktyg för att föra fram sin ståndpunkt. Däremot bygger inte alla partier sin
politik på populism – och de partier som gör det undersöks i denna avhandling. Vilka
partier som tillhör denna grupp, alltså partier som till stor del bygger hela sin politik på
populism, inom ramen för denna avhandling har bestämts av en grupp forskare, bl.a.
Mudde, och presenteras i kapitel 4.4. Populistiska partier i Västeuropa.

11

Laura Fagerlund

3 Syfte och forskningsfråga
I detta kapitel presenteras forskningsfrågan och syftet med avhandlingen. Syftet är att
bringa klarhet i frågan om stödet för populistiska partier kommer från andra partiers
väljare eller från röstberättigade som inte tidigare röstat i val. Utfallet av analysen ger en
indikation på hur väljarstödet bland populistiska partier ser ut – består det huvudsakligen
av tidigare passiva röstberättigade eller av väljare som röstat på andra partier förr?
Tidigare forskning pekar på ett samband mellan å ena sidan förändring i valdeltagande
och väljarstöd för populistiska partier, å andra sidan väljarrörlighet och väljarstöd för
populistiska partier. Det finns däremot inte, åtminstone vad jag har hittat, en studie som
undersöker båda sambanden med syftet att klargöra vem som röstar på populistiska partier
i Västeuropa – tidigare passiva röstberättigade eller personer som röstat på andra partier
tidigare.
Jag avgränsar mig tidsmässigt till från år 1998 till 2018, och geografiskt till Västeuropa.
Européer röstar förhållandevis sällan (Dalton 2014, s. 193), och en naturlig avgränsning i
denna studie är således europeiska partier, eftersom en global studie skulle innebära att
man även behöver ta i beaktande hur ofta medborgare röstar i politiska val. Äldre
demokratier tenderar att ha lägre väljarrörlighet (Mainwaring et al. 2017, s. 624; Baldini
och Pappalardo 2008, s. 10). Således finns det orsak för att avgränsa sig till antingen äldre
eller nyare demokratier i denna studie. Förhållandet mellan väljarstöd för populistiska
partier och väljarrörlighet i Västeuropa är speciellt intressant, då väljarrörligheten troligen
är mer stabil i området i förhållande till t.ex. Östeuropa med nyare demokratier. Därtill är
partitillhörigheten starkare i Västeuropa (inkluderat Sydeuropa) än Östeuropa. (Van
Biezen, Mair & Poguntke 2012, s. 29) Dessutom är det motiverat att avgränsa sig till mer
gynnsamma fall, alltså att analysera länder som liknar varandra (äldre demokratier,
starkare partitillhörighet). Om ett samband finns i Västeuropa, finns det en orsak att
studera fall i andra delar av världen. Under 2000-talet har det skett anmärkningsvärda
förändringar globalt och regionalt (bl.a. finanskrisen 2008 och flyktingvågen 2015), vilket
har skapat en snöbollseffekt av ökande väljarstöd för populistiska partier. Därtill kan man
med säkerhet säga att populistiska partier i Europa på allvar ökade i antal och makt från

12

Laura Fagerlund
och med millennieskiftet. (The Guardian, 2018a). Det finns alltså grund för att avgränsa
studien till populistiska partier i Västeuropa från ungefär millennieskiftet tills idag.
Avhandlingens forskningsfråga är således:
Kommer väljarstödet för populistiska partier i Västeuropa främst från andra partiers
väljare eller röstberättigade som inte röstat i tidigare val?


Finns det ett samband mellan förändring i valdeltagande och förändring i
väljarstödet för populistiska partier i Västeuropa?



Finns det ett samband mellan väljarrörlighet och förändring i väljarstödet för
populistiska partier i Västeuropa?

Om svaret är ja på den första delfrågan, kan en del av populistiska partiers anhängare
komma från andra partier. Om svaret är ja på den andra delfrågan, kan en del av
populistiska partiers anhängare vara personer som inte röstat i tidigare val. Således är
förändringen i väljarstödet för populistiska partier den huvudsakliga beroende variabeln,
medan förändring i valdeltagande och väljarrörlighet är de oberoende (förklarande)
variablerna. Analysen har dessutom tre beroende variabler till (väljarstödet för höger-,
vänster- och centerpopulistiska partier) för att ta reda på om det finns intressanta skillnader
mellan partifamiljerna.
Som nämnt i inledningskapitlet, finns det skäl att förvänta oss ett samband mellan de
oberoende variablerna och de beroende variablerna, eftersom ökat politiskt väljarstöd för
ett parti grundar sig på att tidigare passiva väljare plötsligt blivit aktiva eller att väljare
från ett parti lägger sin röst på ett annat parti. Min hypotes är att det finns ett positivt
samband mellan väljarrörlighet och förändring i väljarstödet för populistiska partier i
Västeuropa, alltså att en del av väljarstödet för populistiska partier kommer från personer
som röstat på andra partier tidigare. Min underhypotes är att sambanden är starkare för
högerpopulistiska partier än andra populistiska partier. Jag tror inte att det finns ett
signifikant samband mellan förändring i valdeltagande och förändring i väljarstödet för

13

Laura Fagerlund
populistiska partier. Hypoteserna motiveras med hänvisning till kapitel 4 ”Tidigare
forskning”.
H1: Sambandet mellan förändring i valdeltagande och förändring i väljarstödet för
populistiska partier är svagare än sambandet mellan väljarrörlighet och förändring i
väljarstödet för populistiska partier.
H2a: Det finns ett positivt samband mellan väljarrörlighet och förändring i väljarstödet
för populistiska partier i Västeuropa.
H2b: Sambandet är starkare för högerpopulistiska partier än för andra populistiska
partier.

14

Laura Fagerlund

4 Tidigare forskning
I detta kapitel presenterar jag vad tidigare forskning kommit fram till i fråga om
väljarstödet för populistiska partier. Först redogör jag för förändring i valdeltagande och
populistiska partier och sedan om väljarrörlighet och populistiska partier. Därefter
diskuterar jag sambandet mellan avhandlingens oberoende variabler, förändring i
valdeltagande och väljarrörlighet, och avslutar med att redogöra för populistiska partier i
Västeuropa.

4.1 Förändring i valdeltagande och populistiska partier
I Democratic Phoenix – Reinventing Political Activism presenterar Norris ett teoretiskt
ramverk som förklarar politisk aktivism, vilket har utvecklats och formats av bl.a.
samhällelig modernisering och ökat humankapital. På mikronivå kan aktivism förklaras
med motivation, t.ex. politiskt förtroende. Norris skriver också om att de mest cyniska
också kan vara de politiskt mest engagerade. (2002, s. 20) Jag drar linjer till det
populistiska missnöjet med eliten och antar att större väljarstöd för populistiska partier
därför också kan ha en påverkan på valdeltagandet. Forskare är inte överens om huruvida
missnöje sporrar politiskt deltagande eller inte, men att missnöje är en faktor som ska tas
i beaktande (Dalton 2014, s. 65). Populism påverkar också demokratins kvalitet.
Populistiska partier kan mobilisera ”det förtryckta folket” och på så sätt integrera dem
politiskt. (2012, s. 21) Troligtvis kan populistpartier då också mobilisera ”den tysta
massan”, alltså aktivera passiva väljare. Således kan det finnas ett samband mellan ökat
väljarstöd för populistiska partier och ökat valdeltagande. Dalton (2014, s. 192) skriver
också om hur partitillhörighet motiverar en individ att stöda partiet, och att
undersökningar tyder på att starkare partitillhörighet och högre sannolikhet att rösta i val
korrelerar. Mot denna bakgrund är det intressant att undersöka om ökat väljarstöd för
populistiska partier korrelerar med ökat valdeltagande, vilket skulle kunna tyda på att
tidigare icke-partibundna nu identifierar sig med ett populistiskt parti.

15

Laura Fagerlund
Valdeltagandet har däremot sjunkit i etablerade demokratier under de tre senaste
decennierna. Forskare läser utvecklingen som en indikation på försvagade politiska partier
som har förlorat partimedlemmar. (Dalton, Farrell & McAllister 2011, s. 60) Denna
utveckling är relevant i avhandligens sammanhang, då det finns en möjlighet för andra
partier (här: populistiska) att mobilisera personer som inte längre identifierar sig med ett
parti. Detta skulle däremot innebära att förändring i valdeltagande och väljarstöd för
populistiska partier har ett negativt förhållande, alltså att lägre valdeltagande korrelerar
med högre väljarstöd för populistiska partier. Det är förbryllande att populistiska partier
får väljarstöd och uppmärksamhet, samtidigt som valdeltagandet minskar. En del forskare
anser att det är just det minskande politiska intresset som är nyckeln till
[höger]populistiska partiers framgång, eftersom de känns närmare medborgaren än
konventionella partier som upplevs vara samstämmiga, pragmatiska och rationella.
Högerpopulisterna fyller då behovet som språkrör för ”det äkta folket” genom att lyfta
fram problem som känns relevanta för väljaren och genom att diskutera dem på ett
förenklat sätt. Samtidigt kan populisternas hårda retorik förvärra det svalnande intresset
för och tilliten till politik och resultera i att färre röstar i val. (Immerzeel & Pickup 2015,
s. 347–348) Troligen kan det svalnande politiska intresset också vara nyckeln för andra
populistiska partier än bara de från den högra ytterligheten.
I en studie av 19 västeuropeiska och 14 östeuropeiska länder under perioden 2002–2012,
kom man fram till att specifikt för Västeuropa ökar sannolikheten att en person röstar då
ett radikalt högerpopulistiskt parti är framgångsrikt. Möjligen triggar dessa partier det
politiska intresset och blir framgångsrika tack vare det. Däremot kan de som inte stöder
högerpopulistiska partier bli motiverade att rösta på andra partier än radikala
högerpopulistiska partier när dessa blir mer populära. Dessutom kom man fram till att
högutbildade röstar i en större utsträckning då radikala högerpopulistiska partier blir
framgångsrika. Detta är intressant eftersom det tyder på att framgången för radikala
högerpopulistiska partier faktiskt gör klyftan mellan hög- och lågutbildade i fråga om
valdeltagande ännu större. (Immerzeel & Pickup 2015, s. 358) Resultaten pekar på att
väljarstödet för radikala högerpopulistiska partier och förändring i valdeltagande har ett
samband, åtminstone när det kommer till vissa sociala grupper. Dessutom verkar det som

16

Laura Fagerlund
om radikala högerpopulistiska partier erhåller sitt väljarstöd från personer som tidigare
röstat på andra partier, vilket betyder ett positivt förhållande till väljarrörlighet. Studien
lyfter även fram att det finns tydliga skillnader mellan Öst- och Västeuropa, vilket
argumenterar för en avgränsning till någondera av de geografiska områdena när
förändring i valdeltagande studeras. Det är befogat att undersöka om samma förhållande
mellan förändring i valdeltagande och väljarstöd för högerpopulistiska partier finns när
det gäller förändring i valdeltagande och alla populistiska partier.
Sammantaget pekar tidigare forskning på att det finns ett samband mellan förändring i
valdeltagande och väljarstöd för högerpopulistiska partier: då partiet blir mer
framgångsrikt ökar sannolikheten att man röstar. Dessutom finns det goda argument för
att populistiska partier både lyckas mobilisera väljare (genom att aktivera ”den tysta
massan”), och passivisera väljare (då valdeltagandet sjunker samtidigt som populistiska
partier erhåller högre väljarstöd). Fokuset i den här avhandlingen lite annorlunda, eftersom
jag här undersöker om valdeltagandet och väljarstödet för populistiska partier ökar i
samma val. Om väljarstödet för ett populistiskt parti ökar i ett val, och valdeltagandet ökar
i påföljande val, är slutsatsen att framgången uppmuntrar till att rösta. Däremot är
slutsatsen inte att väljare som inte tidigare röstat ger sin röst till ett populistiskt parti, och
det är denna slutsats jag i avhandlingen vill visa eller motbevisa. Eftersom valdeltagandet
sjunker i etablerade demokratier, är det troligt att sambandet mellan förändring i
valdeltagande och populistiska partiers väljarstöd inte är signifikant. Det saknas,
åtminstone har jag inte hittat, studier som påvisar om detta samband finns eller inte. Till
näst redogör jag för vad tidigare forskning säger om sambandet mellan väljarrörlighet och
väljarstöd för populistiska partier.

4.2 Väljarrörlighet och populistiska partier
Flera undersökningar visar på att väljarens partiidentifikation, till konventionella partier i
etablerade demokratier blir svagare. (Norris 2005, s. 13-14; Dalton et al. 2011, s. 9)
Eftersom flera väljare då blir tillgängliga för andra partier, borde väljarrörligheten öka

17

Laura Fagerlund
(Kriesi 2014, s. 368). Svagare partitillhörighet och missnöje med politiska institutioner
borde också främja väljarrörlighet, och faktiskt minskar valdeltagandet medan
väljarrörligheten ökar i Västeuropa (Dalton et al. 2011, s. 10). Det är dock tveksamt om
svagare partitillhörighet skulle resultera i ökat väljarstöd för just [höger]populistiska
partier, eftersom det också kan ta uttryck i ökat väljarstöd för andra typer av partier, t.ex.
gröna eller religiösa partier (Norris 2005, s. 13-14). Kriesi (2014, s. 368) hävdar emellertid
att de utmanare som lyckas vinna över konventionella partiers väljare troligen gör så med
en populistisk metod. Således är det motiverat att undersöka korrelationen mellan
väljarrörlighet och just populistiska partier.
Också tilliten till politiska partier har minskat (Dalton 2014, s. 194), och den sjunkande
tilliten uppmuntrar, och förstärker, den växande populistiska extremismen (Algan, Guriev,
Papaioannou & Passari 2017, s. 310).) Politiskt missnöje är inte bara en orsak till
populismens framgång, men också en konsekvens av den. Som bekant är populistiska
partier kritiska till den ”korrupta eliten” och detta tankesätt överförs även till de som röstar
på partierna. De som stöder ett parti är ofta de som blir påverkade av partiets
kommunikation. (Rooduijn, van der Brug & de Lange 2016, s. 32, 34) Den svagare
partiidentifikationen kan resultera i en högre sannolikhet att individer växlar mellan
partier beroende på aktuella händelser som i sin tur är en orsak till framgången hos ”flash
parties” (partier som blixtsnabbt gör inträde på den politiska arenan) som Lijst Pim
Fortuyn i Nederländerna och Movimento 5 Stelle i Italien, som båda kan definieras som
populistiska partier. (Dalton 2014, s. 197, 204) Studier visar att väljarrörligheten varit
förhållandevis hög i ett val där nya partier gjort inträde i den politiska arenan. Detta hände
t.ex. 1973 i Danmark och Norge när de högerpopulistiska partierna fick stort väljarstöd,
eller i Sverige 1991. Väljarrörligheten har däremot varit ”stabil” i ett längre perspektiv.
(Chiaramonte & Emanuele 2017, s. 383) Rooduijn (2015, s. 7) skriver att väljarstödet för
radikala högerpopulistiska partier är ett resultat av ökad väljarrörlighet. Han ifrågasätter
varifrån väljarstödet skulle ha kommit bland de (oftast nya) radikala högerpopulistiska
partierna, om inte från andra partier. Denna avhandling bygger vidare på Rooduijns
antagande, genom att också inkludera andra populistiska partier än bara högerpopulistiska,
och genom att studera om väljarstödet kunde komma från tidigare passiva väljare.

18

Laura Fagerlund

Bartolini och Mair (1990, s. 40) presenterar olika orsaker till väljarrörlighet, varav den
intressantaste i den här avhandlingens sammanhang är kortsiktiga faktorer. Flyktingvågen
2015 torde alltså synas i väljarrörligheten i de länder som hade val kring den perioden.
Mainwaring et al. (2017, s. 624) menar därtill att trög ekonomisk utveckling underlättar
valframgång för nya partier i förhållande till aggregerad väljarrörlighet. Däremot finns
inget samband mellan väljarrörlighet bland etablerade partier och ekonomisk utveckling.
Många populistiska partier är förhållandevis nya och därför kan vi förvänta oss ökat
väljarstöd för populistiska partier kring finanskrisen 2008. Intressant nog nämner även
Robbins och Hunter (2011, s. 929) att makroekonomiska faktorer, som t.ex. ökad
arbetslöshet, också påverkar valdeltagande. Enligt dem är arbetslöshet den mest
konsistenta indikatorn på valdeltagande i parlamentsval. Således borde finanskrisen 2008,
och den ökade arbetslösheten i Europa, ha stimulerat väljarrörligheten men påverkat
valdeltagandet negativt.
Det finns alltså skäl för att väljarrörlighet och väljarstöd för populistiska partier har ett
positivt samband, eftersom ökad misstro till konventionella partier orsakar ökad
väljarrörlighet, och populistiska partier kritiserar konventionella partier. Dessutom
argumenterar tidigare forskning (Roodujin 2015, s. 7) för att högerpopulistiska partiers
framgång beror på ökad väljarrörlighet. Jag har inte hittat en studie som undersöker
sambandet mellan väljarrörlighet och alla populistiska partier i Västeuropa, eller studier
där väljarstödet för partierna och väljarrörligheten i samma val studeras. Det finns alltså
skäl att studera sambandet närmare.

4.3 Förändring i valdeltagande och väljarrörlighet
Ovan har jag diskuterat eventuella samband mellan å ena sidan förändring i valdeltagande
och väljarstöd för populistiska partier, å andra sidan väljarrörlighet och väljarstöd för
populistiska partier. Det är naturligt att även fråga sig hur sambandet mellan förändring i
valdeltagande och väljarrörlighet ser ut. Bartolini och Mair (1990, s. 176–181) skriver att
19

Laura Fagerlund
när tidigare politiskt passiva blir aktiverade, och valdeltagandet ökar, påverkas
väljarrörligheten bara när de ”nya” väljarna ökar på det totala antalet väljare avsevärt.
Således finns det ett samband mellan ökat valdeltagande och ökad väljarrörlighet, men
valdeltagandet måste öka avsevärt (5 % eller mera) för att sambandet skall vara
signifikant. När valdeltagandet sjunker, kan man förvänta sig ökad väljarrörlighet. De
väljare som inte röstar behöver nödvändigtvis inte fördela sig jämt på alla partier, utan
något parti eller några partier kan bli mer påverkade av bortfallet än andra. Det kan också
det hända att alla partier påverkas ungefär till samma grad, och då kan vi förvänta oss en
nästan oförändrad väljarrörlighet. Bartolini och Mair hävdar att sambandet mellan minskat
valdeltagande och väljarrörlighet inte är lika uppenbar som ökat valdeltagande och
väljarörlighet, men att det ändå finns ett samband mellan en avsevärd minskning i
valdeltagandet (5 % eller mera) och ökad väljarrörlighet. Med andra ord finns det ett
samband mellan både ökat och minskat valdeltagande och ökad väljarrörlighet, men att
sambandet mellan ökat valdeltagande och ökad väljarrörlighet är starkare än minskat
valdeltagande och ökad väljarrörlighet. Bartolini och Mair skriver dessutom att sambandet
är som starkast då valdeltagandet från början är förhållandevis högt, och i perioder då
nivån av väljarrörlighet är relativt förutsägbar.
Robbins och Hunter (2011, s. 930) skriver att väljarrörlighet och förändring i
valdeltagande har ett negativt samband, alltså att valdeltagandet sjunker då
väljarrörligheten ökar. Detta är konsekvent med ovan nämnda förhållande till dålig
makroekonomi (vilket i sin tur leder till arbetslöshet), som resulterar i just sjunkande
valdeltagande men ökande väljarrörlighet.

4.4 Populistiska partier i Västeuropa
Till sist är det också befogat föra en diskussion om populistiska partier i Västeuropa under
2000-talet, eftersom deras väljarstöd studeras i denna avhandling.

20

Laura Fagerlund
Redan från 1940-talet har det funnits populistiska partier i Europa, som italienska Fronte
dell'Uomo Qualunque (UQ). Inledningsvis hade populistpartierna sitt ursprung i den
högra ytterligheten, men från 1960- till 1980-talet kom den populistiska kritiken mestadels
från den nya vänstern. Sedan 1990-talet har populistiska partier haft reell politisk makt,
och idag är populismen åter mest kopplad till högeraxeln. (Mudde 2004, s. 548-555) På
1970-talet uppstod i Skandinavien populistiska partier som var kritiska mot skatter, och
denna utveckling pekade på att det fanns politiskt spelrum för populistiska partier.
Följande årtionde visade t.ex. franska Front National (idag Rassemblement National) att
partier kunde vara nativistiska utan att kopplas till fascism och nazism. På 1990-talet
uppstod vänsterpopulistiska partier som lyckades koppla bort samhörigheten med ren
kommunism. (Rooduijn & Akkerman 2017, s. 195-196) I medeltal har andelen röster för
populistiska högerpartier i Europa stigit från 6,7 % på 1960-talet till 13,4 % på 2010-talet.
För vänsterpopulistiska partier har andelen röster i medeltal stigit från 5,9 % på 1960-talet
till 12,7 % på 2010-talet. (Inglehart & Norris 2016, s. 23) Populismen sträcker sig dock
längre än så, och i västra Europa har populistiska partier också framträtt som center–höger
partier (italienska Forza Italia), samtidigt som man kan tyda populistiska influenser i
konventionella politiska partier som t.ex. New Labour i Storbritannien. (Zaslove 2008, s.
319-320)
Det finns flera teorier om varför populismen växt i västvärlden. Inglehart och Norris
presenterar teorier om ekonomisk ojämlikhet och kulturella motreaktioner i arbetspappret
Trump, Brexit, and the rise of Populism: Economic have-nots and cultural backlash
(2016). De kommer fram till att hypotesen om att personer som missgynnats ekonomiskt
i större grad röstar på populistiska partier stämmer till en viss del. Populistiska partier
stöds av personer som har det förhållandevis dåligt ekonomiskt eller som upplevt
ekonomisk osäkerhet. Samtidigt är väljarstödet för populistiska partier jämförelsevis
starkt bland medelklassen, och inte bland yrkesarbetare. Dessutom får populistiska partier
lite väljarstöd av de som är beroende av sociala förmåner, och de som bor urbant.
Hypotesen om kulturella faktorer är starkare, och väljarstöd för populistiska partier
samvarierar med främlingsfientlighet, misstro mot globalt och nationellt styre, väljarstöd
för auktoritära värderingar, och identifiering enligt vänster–högerskalan. Därtill korrelerar

21

Laura Fagerlund
väljarstödet med sociodemografiska faktorer: äldre generationer, män, religiösa, etniska
majoriteter och lågutbildade röstar i större utsträckning på populistiska partier. (Inglehart
& Norris 2016, s. 4-5) Dessa resultat stärker hypotesen om att sambandet för
högerpopulistiska partier är starkare, eftersom de t.ex. bygger sin politik på
främlingfientlighet och kritik mot globaliseringen. Resultaten är också intressanta
eftersom en tidsperiod med både en ekonomisk kris (finansiella krisen 2008) och kulturell
kris (flyktingvågen 2015) undersöks. För att vara konsekvent med Inglehart och Norris,
borde den ekonomiska krisen haft en mindre påverkan på väljarstödet för populistiska
partier än vad flyktingvågen hade. I denna avhandling undersöks ändå inte huruvida den
ena krisen hade en större påverkan än den andra, men det är naturligtvis intressant att se
om Ingleharts och Norris’ resultat överensstämmer med resultatet i denna avhandling.
Populismen förstås i samband med andra ideologier, och därför redogör jag till följande
för olika typer av populistiska partier i Västeuropa. Radikala högerpopulistiska partier
blev viktiga politiska aktörer på 1980- och 1990-talen. Efter att partier som t.ex. Front
National (idag Rassemblement National) i Frankrike kombinerade populism med nativism
och kombinationen visade sig vara framgångsrik, började andra partier anamma samma
diskurs. (Rooduijn & Akkerman 2017, s. 201) De är ekonomiskt libertarianska och
marknadsvänliga, socialt konservativa, grundade på traditionella värderingar, och djupt
euroskeptiska. (Inglehart & Norris 2016, s. 19) Deras framgång bygger på motsättning till
globaliseringen, europeisk integration, mångkulturalism och den politiska eliten, samt
missnöje med politiska institutioner och rädsla för immigranter. Partierna lyckas
mobilisera varierande väljare, men väljarkåren representerar till en stor del
egenföretagare, små- och mellanskaliga entreprenörer och arbetare, som känner sig
åsidosatta av socialdemokratiska och center–höger partier. (Zaslove 2008, s. 326-327) Det
borde alltså finnas ett samband mellan åtminstone väljarrörlighet och ökat väljarstöd för
populistiska partier, då högerpopulister generellt mobiliserar tidigare socialdemokrater
och center–höger. Detta skulle också stärka hypotesen om att sambandet för
högerpopulistiska partier är speciellt starkt.

22

Laura Fagerlund
Väljarstödet för moderna högerextrema partier drivs av rädslan för ”de andra”, som följer
av immigration, asylsökande och mångkulturalism. De konventionella partierna har
misslyckats med att bemöta dessa rädslor bland sina väljare, vilket har främjat populistisk
politik mot invandring. Detta samband finns på individnivå, vilket alltså betyder att ett
ökat väljarstöd för högerextrema partier inte nödvändigtvis innebär ökad rädsla för ”de
andra” bland allmänheten. Väljarstödet för högerextrema partier kan koncentreras bland
småborgerliga (entreprenörer, butiksägare, egenföretagare etc.). Detta eftersom de är
speciellt känsliga för ekonomiska kriser, hyperinflation och ökade räntor. Ekonomisk
osäkerhet, och hotet om att som en följd även tappa den sociala statusen, bidrar till att de
småborgerliga söker väljarstöd bland högerpopulistiska partier. Det är ändå värt att notera
att väljarkåren som stöder högerextrema partier innefattar stora sociala variationer.
(Norris 2005, s. 21, 131-133, 185-186, 257) Högerpopulistiska partier kombinerar alltså
en populistisk diskurs med nativism. (Rooduijn & Akkerman 2017, s. 200) Framgången
hos radikala högerpopulistiska partier bl.a. hittas i kulturella kriser, som när antalet
invandrare i ett land stiger. Dessutom kan ekonomiska kriser resultera i högre väljarstöd
för radikala högerpopulistiska partier. (Rooduijn 2015, s. 7) Finanskrisen 2008 resulterade
således i ökat väljarstöd för populistiska partier (The Guardian, 2018a; Algan et al. 2017),
och troligen ökade även väljarstödet för populistiska partier i och med flyktingkrisen
2015.
”Det äkta folket” hos högerpopulister grundar sig på tanken om en nation, och mobiliseras
kring en stark nationell identitet. (Kriesi 2014, s. 362, 369) Partierna representerar det
vanliga folket i varierande form, exempelvis som den hårt arbetande norditalienaren i
partiet Lega Nord. Framgången är vanligtvis ett resultat av en stark politisk ledare, som
t.ex. Jean-Marie Le Pen i franska La France Insoumise (Zaslove 2008, s. 326-327) Även
Mudde nämner starka politiska ledare som viktiga, men inte en förutsättning, i
populismen. Han anser däremot att de inte är en del av definitionen av populism, utan
snarare ett verktyg för populistiska partier (2004, s. 544)
Forza Italia är ett typexempel på ett center–höger populistparti. Ledaren Silvio Berlusconi
följer det populistiska sättet genom att prata om sig själv som en ”vanlig medborgare”

23

Laura Fagerlund
som arbetat hårt för att få den titel han har idag. Han är mycket kritisk till bristen på direkt
demokrati. Partiet

har

inte en lika framträdande värdegrund som radikala

högerpopulistiska partier, men lyfter fram bl.a. neo-liberalism, skatteavdrag och behovet
av decentralisering. Därtill är partiet nationalistiskt, och värnar om nationen som
representeras av civilsamhället. (Zaslove 2008, s. 327-328) Centerpopulister tenderar ha
politiska åsikter som ligger någonstans mellan höger- och vänsterpopulister på vänster–
högerskalan. Exempelvis är det mer sannolikt att centerpopulistiska partier tänker att
invandrare ökar risken för terrorattacker än att vänsterpopulistiska partier tänker så, men
ändå mindre sannolikt att centerpopulistiska partier tänker så än att högerpopulistiska
partier tänker så. (Simmons et al. 2018, s. 15)
Vänsterpopulism har varit mer framträdande i Syd- och Nordamerika än i Europa. Efter
att det kommunistiska blocket fallerat på 1990-talet började vänsterpopulister i Europa
inkludera en bredare definition av ”folket” än bara proletariatet. (Rooduijn & Akkerman
2017, s. 201) Efter finanskrisen 2008 växte det fram rörelser som Podemos i Spanien och
Syriza i Grekland, som motiverade deras ilska enligt en ”vi mot dem”-diskurs. Till skillnad
från högerpopulister ansåg dessa vänsterpopulistiska partier att det inte är immigranter
eller andra minoritetsgrupper som favoriseras, utan finansiella institutioner och den lilla
grupp människor som gynnades av deras vinst. (The Guardian, 2018c) Trots att
högerpopulistiska partier historiskt varit mera framträdande i Västeuropa, finns det ändå
vänsterpopulistiska partier i Västeuropa, som exempelvis en del gröna partier och tyska
Die Linke. Vänsterpopulister belyser bl.a. social rättvisa, anti-kapitalism, antiglobalisering och pacifism. Vänsterpopulister skiljer sig från traditionella socialister och
socialdemokrater genom att betona en politisk plattform som attraherar folket. PDS (som
idag kallas Die Linke) romantiserade bilden av det tidigare Östtyskland, samtidigt som
man genom en ”vi mot dem”-diskurs betonade social rättvisa. (Zaslove 2008, s. 329-331)
Partierna ser ekonomisk ojämlikhet som grunden till existerande politiska och sociala
arrangemang, och kräver en enorm redistribuering av resurser från den politiska eliten.
(The Guardian, 2018b) De vill skydda proletariatet från kapitalisternas utnyttjande och
neo-liberala marknadsekonomier. Därtill har detta fokus ibland blivit kompletterat eller
ersatt med sociala intressen. Miljöaktivister, feminister, libertarianer och andra grupper

24

Laura Fagerlund
har vänt sig till vänsterpopulismen. (Rooduijn & Akkerman 2017, s. 196)
Vänsterpopulister mobiliseras via beskyddandet av den nationella välfärdsstaten och
ekonomiska sektorer och nationell produktion. ”Det äkta folket” avgörs på basis av social
klass (Kriesi 2014, s. 362, 369).
Det finns således många olika familjer av populistiska partier i Västeuropa, som varit
framgångsrika till olika utsträckning. Att populismen lyckats etablera sig under de senaste
decennierna har flera orsaker. Minskande partitillhörighet indikerar att tidigare
konventionella partier inte lyckats behålla sin roll som förmedlare mellan folket och
politiken. Samtidigt har ett förändrat medielandskap troligen också påverkat förhållandet
mellan folket och politikerna. (Kriesi 2014, s. 364-367) Norris (2005, s. 4, 13) skriver att
ökningen av partimissnöje och utvecklingen av att flera inte känner sig tillhöra ett parti,
gör det lättare för anhängare att hoppa av, åtminstone temporärt, från konventionella
partier. Detta i samband med stressfaktorer som t.ex. globalisering skapar utrymme för
nya partier. Den växande radikalhögern har blivit ackompanjerad med ett växande
missnöje mot politiska institutioner och konventionell politik. Det är värt att betona att
även om Norris diskuterar högerextrema partier, så lyfter hon fram partier som även kan
falla under gruppen populistiska, som t.ex. Fremskrittspartiet i Norge.
Populismen kan också betraktas som ett svar på ”den andra vågen av förändring” i
Västeuropa. Den första vågen började på 1960-talet och handlade om post-materiella
värderingar och nya sociala rörelser. Den andra vågen har svarat på globaliseringen med
kritik mot internationellt ekonomiskt samarbete, migration och överstatlig politisk
integration. (Kriesi, Grande & Dolezal 2012, s. 277-278) Västeuropa har varit en bra
grogrund för populistiska partier som ett resultat av sina partisystem, västerländsk media,
politiseringen av den sociokulturella dimensionen, och ekonomiska förändringar.
Distansen mellan politiska partier och väljare har vuxit, vilket ger sig tillkänna genom
bl.a. allt lägre valdeltagande. Populistiska partier hävdar vara en annan typ av politiska
partier, där väljarens faktiskt påverkar. Samtidigt väljer media att lyfta upp färgstarka
personer, som ofta partiledare för populistiska partier är. Medierna fungerar dessutom som
en av de huvudsakliga kommunikationskanalerna mellan partier och folket. Som en följd

25

Laura Fagerlund
av globaliseringen utnyttjar populister en retorik som bygger på konceptet ”folket kontra
de andra” för att t.ex. uppmuntra misstänksamhet mot invandrare. Dessutom hävdar
populister att välfärdsstaten i Västeuropa är hotad, och pekar på storbolag och
internationella organisationer som orsaken. (Albertazzi & McDonnell 2008, s. 219-222)
Den politiska center–vänster eliten har därtill misslyckats med att nå ut till de
underprivilegierade och arbetslösa i västra Europa, vilket driver populismen i hela det
politiska spektrumet. (Norris 2005, s. 132-133)
I följande tabell presenteras populistiska partier i Västeuropa. Informationen om vilka
partier som är populistiska och var de ligger på vänster–högerskalan kommer från The
PopuList (2019). Med högerpartier menas partier som är nativistiska och auktoritära, och
med vänsterpartier menas partier som förkastar den underliggande socioekonomiska
strukturen av samtida kapitalism och förespråkar alternativa ekonomiska strukturer och
maktstrukturer. Det finns en del partier som varken klassas som högerpopulistiska eller
vänsterpopulistiska: LDD (Belgien), SIN (Finland), ANEL (Grekland), alla isländska
partier, M5S (Italien), FI (Italien), ADR (Luxemburg), Martin (Österrike) och TS
(Österrike). Partierna är alltså inte extrema höger- eller vänsterpartier, även om samtliga
troligen har influenser från båda eller ena ytterligheten. Dessa partier klassas i
avhandlingen som centerpartier, där ”center” har en bred definition.

Tabell 1. Populistiska partier i Västeuropa
Land

Parti

Belgien

Libertair,

Höger
Direct,

Center

Vänster

x

Democratisch (LDD), tidigare Lijst
Dedecker

Cypern
Danmark

Vlaams Blok (VB)

x

Front National (FN)

x

Symmachía
(SYM/SYPOL)
Dansk Folkeparti (DF)

Politón
x

Fremskridtspartiet (FrP)
Finland

Perussuomalaiset

(PS)

x

x
(sv.

x

Sannfinländarna)

26

Laura Fagerlund
Land

Parti

Höger

Sininen tulevaisuus (SIN) (sv. Blå

Center

Vänster

x

Framtid)
Frankrike

La France Insoumise (FI)
Rassemblement

National

x
(RN),

x

tidigare Front National
Grekland

Dimokratiko Koinoniko Kinima

x

(DIKKI)
Synaspismós

Rizospastikís

x

Aristerás (Syriza)
Anexartitoi Ellines (ANEL)

x

Laikos Orthodoxos Synagermos

x

(LAOS)
Irland

Sinn Féin (SF)

Island

Miðflokkurinn (M)

x

Flokkur fólksins (FIF)

x

Borgarahreyfingin (B-H)

x

Movimento 5 Stelle (M5S)

x

Forza Italia (FI), tidigare Il Popolo

x

Italien

x

della Libertà (PdL)
Fratelli d'Italia (FdI), Centrodestra

x

Nationale
Lega Nord (LN)
Luxemburg

Alternativ

x
Demokratesch

x

Reformpartei (ADR)
Nederländerna

Socialistische Partij (SP)

x

Lijst Pim Fortuyn (LPF)

x

Partij voor de Vrijheid (PVV)

x

Norge

Fremskrittspartiet (FrP)

x

Schweiz

Schweizerische Volkspartei (SVP)

x

eller

Union

Démocratique

du

Centre (UDC)
Spanien

Podemos

Storbritannien

United

x
Kingdom

Independence

x

Party (UKIP)
Sverige

Sverigedemokraterna (SD)

x

27

Laura Fagerlund
Land

Parti

Höger

Tyskland

Die Linke (sv. Vänstern) /PDS

Center

Vänster
x

Alternative für Deutschland (AfD)

x

(sv. Alternativ för Tyskland)
Österrike

Liste

Dr.

Hans-Peter

Martin

x

(Martin)
Team Stronach (TS)

x

Bündnis Zukunft Österreich (BZÖ)

x

Freiheitliche

x

Partei

Österreichs

(FPÖ)

Sammanfattningsvis har populistiska partier blivit en etablerad del av den västeuropeiska
politiken under de senaste decennierna. Mest uppmärksamhet har riktats mot
högerpopulistiska

partier,

men

det

finns

även

framgångsrika

center-

och

vänsterpopulistiska partier. På grund av bl.a. ekonomiska och kulturella kriser, media och
globaliseringen har populistiska partier varit framgångsrika i Västeuropa. Mot
bakgrunden att det troligen finns ett samband mellan ökat väljarstöd för populistiska
partier och ökat valdeltagande eller ökad väljarrörlighet, är det motiverat att undersöka
korrelationen.

28

Laura Fagerlund

5 Data
I detta kapitel presenteras den data som används i avhandlingen. Analysen har som bekant
två oberoende variabler (förändring i valdeltagande och väljarrörlighet) och fyra beroende
variabler (förändring i väljarstöd för höger-, vänster- och centerpopulistiska partier samt
förändring i väljarstöd för alla populistiska partier) och data för samtliga hittas online.

5.1 Förändring i valdeltagande
Data om förändring i valdeltagande är tillgänglig på IDEA.int. International IDEA är en
mellanstatlig organisation som stödjer hållbar demokrati. ”The Voter Turnout Database”,
IDEAs databas för valdeltagande, samlar valdeltagande från president- och parlamentsval
från hela världen sen 1945. I datasamlingen används både antalet personer som är
tillräckligt gamla för att få rösta (VAP), och registrerade röstberättigade (REG).
Statistiken samlas in av IDEAs personal och från undersökningar gjorda av Electoral
Management Bodies. Dessutom har IDEA två publikationer som bidragit till
datasamlingen: Voter Turnout in Western Europe since 1945 (2004) och Voter Turnout
since 1945 (2002).
Data för valdeltagande förutsätter att man vet antalet potentiella väljare i ett land.
Vanligtvis räknar man valdeltagandet genom att dividera antalet röster med antalet
registrerade röstberättigade (REG) eller genom att dividera antalet röster med antalet
individer som är tillräckligt gamla för att få rösta (VAP). Den förra är problematisk om
t.ex. det endast är män som får rösta. Då kan valdeltagandet vara relativt högt även om en
stor del av samhället inte har fått sin röst hörd. Dessutom kan processen att registrera sig
variera mellan länder. I den här studien är dock inte en jämförelse mellan länder av vikt,
och således borde inte uppräknade problem vålla stora bekymmer. Den senare, VAP, är
också problematisk. Denna typ av beräkning förutsätter nämligen en exakt räkning av
populationen. Dessutom innefattar VAP personer som av olika orsaker inte kan rösta,
samtidigt som den utesluter utomlands bosatta med rätt att rösta. VAP är ändå den
mätenhet som används oftare, då den är mer konsekvent i jämförelse mellan länder.
29

Laura Fagerlund
Uteslutandet av olika grupper i samhället varierar mellan länder, samtidigt som VAP ger
en bättre överblick av till vilken utsträckning den myndiga populationen i ett land får rösta.
(Norris 2005, s. 40–41). I denna avhandling kommer jag att använda mig av REG,
eftersom det inom EU, och Västeuropa, finns en stor rörlighet och det således finns en del
myndiga människor (VAP) som t.ex. inte har rösträtt eftersom personen inte har
medborgarskap i landet hen är bosatt i (inte REG).
Eftersom denna avhandling inte ser på förändring i valdeltagandet på individnivå, finns
naturligtvis risken att nyttig information inte kommer fram. Valdeltagandet kan hållas på
samma nivå i två val även om intressanta förändringar sker. Exempelvis kan person A
rösta i endast det första valet, medan person B endast röstar i det andra valet. Denna
förändring syns inte i valprocenten, eftersom person B i princip tagit person A:s ”plats” i
det andra valet. Dessutom kan vi inte ta för givet att förändring i valdeltagande enbart har
ett samband med ökat väljarstöd för populistiska partier. Man tidigare hittat ett samband
mellan t.ex. socioekonomisk utveckling och förändring i valdeltagande i demokratier
(Norris 2005, s. 37). Således kan det hända att det ökade valdeltagandet faktiskt är en
produkt av socioekonomisk utveckling. Som redan nämnt i kapitlet ”Tidigare forskning”
finns det däremot flera teorier som pekar på att valdeltagandet inte växer, utan rentav
sjunker i postindustriella länder. Dalton (2014, s. 41–42) skriver om sjunkande
valdeltagande i 19 demokratiska länder, majoriteten europeiska, där valdeltagandet i
medeltal har sjunkit med 10 % från 1960- till 2000-talet (i jämförelse med den myndiga
befolkningen). I denna studie analyseras västeuropeiska länder, vilket innebär att
valdeltagandet är av stor vikt. Om teoretiker förväntar sig ett sjunkande valdeltagande,
men valdeltagandet faktiskt stiger samtidigt som väljarstödet för populistiska partier ökar,
är sambandet mellan variablerna särskilt intressant.

5.2 Väljarrörlighet
För att studera väljarrörlighet använder jag Pedersens Index. Pedersens index visar
nettoprocenten av väljarrörligheten, och räknas enligt som de absoluta värdena för alla

30

Laura Fagerlund
vinster och förluster, dividerat med två. Genom att mäta väljarrörligheten får man reda på
om partiernas styrka hålls konstant, eller om den varierar i den mån att partistrukturen
omjusteras. (Pedersen 1979) Exempelvis kan rösterna fördelas på följande sätt i ett val:
parti A erhåller 65 %, parti B erhåller 25 % och parti C erhåller 10 %. I följande val
erhåller sedan parti A 65 % av rösterna, parti B erhåller 15 % och parti C erhåller 20%.
Parti B har förlorat 10 % (värdet 10) och parti C har vunnit 10 % (värdet 10). Enligt
Pedersens index räknar man ihop alla vinster och förluster (10 + 10 = 20) och dividerar
detta med 2 – väljarrörligheten blir då 10. Om alla tre partier förlorar alla röster i nästa
val, men ersätts med två andra partier (D & E), som får 50 % av rösterna var, är
väljarrörligheten 100. A+B+C förlorar sammanlagt 100 % av rösterna, och D+E vinner
sammanlagt 100 % av rösterna: 100 + 100 = 200 och detta divideras med 2.
Formeln för Pedersens index ser ut som följande:
Volatility (Vt) = 1/2 x TNCt
0 < V < 100
Där TNCt är de absoluta värdena för alla vinster och förluster, som divideras med två (eller
multipliceras med ½, vilket ger samma resultat).
Data för Västeuropa finns tillgängligt av Emanuele (2015), som har använt Pedersens
index. Datan gäller val i 20 västeuropeiska länder från 1945 - 2015. Data för Grekland,
Portugal och Spanien har samlats in efter deras demokratisering på 1970-talet. Dessutom
uppdateras data regelbundet, och den senaste datan är från parlamentsvalet i Italien 2018.
Väljarrörlighet påverkas av om nya partier etableras eller gamla partier faller bort. Därför
måste jag ta i beaktande partier som splittrats eller går samman. Emanuele (2015)
beskriver hur han har närmat sig dessa problem i hans datasamling. Om två eller flera
partier går samman och bildar ett nytt parti, eller om två eller flera partier går samman
med ett existerande parti, räknas väljarrörlighet genom att subtrahera andelen röster i det
nya partiet från den kombinerade andelen röster från partierna som gick samman. När ett
parti splittras i två eller flera partier, räknas väljarrörlighet genom att subtrahera den

31

Laura Fagerlund
kombinerade andelen röster i de nya partierna från det ursprungliga partiet. Emanuele har
bl.a. använt sig av kriterier presenterade av Bartolini och Mair (1990, 311–312) som också
har varit en viktig källa i denna avhandling.

5.3 Väljarstöd för populistiska partier
Förutom ovannämnda datainsamlingar ser jag dessutom se på valda partiers väljarstöd i
den tidsperiod jag undersöker. Denna information erbjuder Parties and Elections in
Europe (u.å), som erbjuder en omfattande databas med resultat från parlamentsval i 100
olika länder och regioner i Europa. Databasen har funnits sedan 1997 och uppdateras
kontinuerligt. (Parties and Elections in Europe, u.å)

5.4 Populistiska partier i Västeuropa
För att avgöra vilka partier som studeras i denna avhandling, måste jag också definiera
vilka länder som tillhör Västeuropa. Västeuropa har inget officiellt geografiskt område,
som t.ex. Europeiska unionen, och således finns det flera olika definitioner av vilka länder
som tillhör området. CIA (Central Intelligence Agency) räknar följande länder som
västeuropeiska: Belgien, Frankrike, Irland, Luxemburg, Monaco, Nederländerna och
Storbritannien. (CIA World Factbook) Denna avhandling använder en datasamling av
Emanuele (2015) som dessutom inkluderar Österrike, Cypern, Danmark, Finland,
Tyskland, Grekland, Island, Italien, Malta, Norge, Portugal, Spanien, Sverige och
Schweiz i sin definition av Västeuropa. Däremot inkluderar Emanuele inte Monaco. Det
är uppenbart att man kan definiera Västeuropa både snävt och brett, och i denna studie
anammar jag en bred definition. Förutom att det är intressant att studera flera fall, är det
även logiskt att följa använda datasamlingars definitioner.

32

Laura Fagerlund
För att avgöra vilka partier i ovanräknade 20 länder som är populistiska, förlitar jag mig
på Rooduijns kategorisering i The Guardians forskning i europeisk populism (The
Guardian, 2018b). Partierna presenteras ovan i Tabell 1. Rooduijn har undersökt vilka
partier som fått åtminstone 2 % av rösterna i något parlamentsval mellan 1998 och 2018.
Han har använt data från parlgov.org. Som bekant finns det många definitioner av
populism, men i detta fall har den klassiska definitionen av Mudde använts:
”an ideology that considers society to be ultimately separated into two homogeneous
and antagonistic groups, ‘the pure people’ versus ‘the corrupt elite’, and which argues
that politics should be an expression of the volonté générale (general will) of the
people.” (2012, s. 9)
Efter kategoriseringen har listan genomgått referentgranskning av tiotals forskare, bl.a.
Cas Mudde. På basen av Emanueles (2015) lista på västeuropeiska länder, och Rooduijns
lista på populistiska partier i Europa, studeras partierna som presenteras i Tabell 1 i denna
avhandling. Enligt Rooduijn finns det inga partier i varken Malta eller Portugal som enligt
Mudde’s definition kan fastställas som populistiska. Följaktligen studeras parlamentariska
val mellan 1998 och 2018 i 18 västeuropeiska länder. Tidsbegränsningen är logiskt
baserad på att listan över vilka partier som är populistiska följer den tidsbegränsningen,
och att populistiska partier anses ha blivit en etablerad del av politiken i Västeuropa från
ungefär millennieskifter och framåt. Antalet populistiska partier vars väljarstöd analyseras
är 37 stycken.

33

Laura Fagerlund

6. Metod
I detta kapitel presenteras avhandlingens metod och operationalisering av variablerna.
Analysenheterna i denna studie är enskilda parlamentsval i västeuropeiska länder mellan
1998 och 2018. Studien är en kvantitativ observationsstudie. Eftersom studien baseras på
händelser som redan ägt rum är studien retrospektiv.

6.1 Bivariat korrelationsanalys och regressionsanalys
För att undersöka sambandet mellan väljarstöd för populistiska partier och förändring i
valdeltagande eller väljarrörlighet, för att avgöra om väljarstödet för populistiska partier
kommer från tidigare passiva väljare eller från personer som röstat på andra partier
tidigare, används korrelationsanalys och regressionsanalys. Korrelationsanalysen visar
om det finns ett samband mellan två variabler, medan regressionsanalysen visar effekten
av den oberoende variabeln på den beroende variabeln.
Korrelationsanalysen mäter riktningen och styrkan i sambandet mellan två variabler på
intervall-nivå. (Pollock 2009, s. 170) Korrelationskoefficienten (Pearson r) beskriver
sambandet mellan två variabler med ett värde mellan -1 och 1, och illustreras med en linje
i ett spridningsdiagram. Om korrelationskoefficienten har ett värde mindre än noll har
linjen en negativ lutning medan linjen har en positiv lutning om högre än noll. Är värdet
närmare 0 är sambandet svagt. Determinationskoefficienten (R-kvadrat), alltså
korrelationskoefficienten multiplicerat med sig själv, beskriver förklaringsgraden av
sambandet. Determinationskoefficienten får ett värde mellan 0 och 1 - ju högre värdet är
desto större andel av variationen i ena variabeln förklaras med variationen i den andra
variabeln. (Lantz 2014, s. 68-70) I samband med korrelationsanalysen kan man även
studera huruvida sambandet mellan variablerna är signifikant eller inte, alltså huruvida
sambandet också finns utanför den analyserade populationen. Oftast beskriver man
sambandet som signifikant på 0,05-nivån eller 0,01-nivån. Den förra innebär att det är 5
% sannolikhet att sambandet beror på slumpen, medan den senare innebär att det är 1 %
34

Laura Fagerlund
sannolikhet att sambandet beror på slumpen. Korrelationskoefficienten är ett mått på
kopplingen mellan variabler, alltså är korrelationen mellan den oberoende och den
beroende variabeln densamma som korrelationen mellan den beroende och den oberoende
variabeln. Således kan korrelationskoefficienten inte förklara vilken variabel som
påverkar den andra, och därför kan man heller inte anta kausalitet på basis av
korrelationskoefficienten. (Pollock 2009, s. 174) Däremot borde detta inte vara ett
problem i denna avhandling, eftersom tidsordningen är känd på förhand. De oberoende
variablerna har skett innan den beroende variabeln.
För att analysera orsakssambandet mellan variablerna används regressionsanalys.
Riktningskoefficienten (B-koefficienten) visar hur brant lutningen på linjen är (Lantz
2014, s. 92-93), alltså en bedömning av hur stark påverkan den oberoende variabeln har
på den beroende variabeln. Regressionsanalysen kan alltså förklara kausaliteten, som inte
korrelationsanalysen kan. Koefficienten berättar förändringen i den beroende variabeln
när den oberoende variabeln förändras med en enhet. Detta betyder att den beroende
variabeln måste vara minst på intervallnivå, medan den oberoende variabeln kan vara på
vilken nivå som helst.

(Pollock 2009, s. 170-171) Koefficienten R-kvadrat mäter

anpassningsgraden mellan regressionslinjen och den faktiska datan, och får ett värde
mellan 0 och 1. Koefficienten Adjusted R-kvadrat förklarar hur alla oberoende variabler
kan förklara den beroende variabeln. För att analysera vilken oberoende variabel som har
den största effekten på den beroende variabeln, används multipel regressionsanalys. I
denna studie kommer de oberoende variablerna förändring i valdeltagande och
väljarrörlighet jämföras med varandra, så att när effekten av den ena oberoende variabeln
på den beroende variabeln undersöks kontrolleras samtidigt effekten av den andra
oberoende variabeln. (Pollock 2009, s. 183-189)
Dessa statistiska analyser fungerar väl för avhandlingens forskningsfråga. Studien ämnar
förklara om det finns ett samband mellan väljarstöd för populistiska partier och förändring
i valdeltagande eller väljarrörlighet. Korrelations- och regressionsanalyserna svarar på
fyra frågor: 1) Hur starkt är sambandet? 2) Vad är riktningen på sambandet? 3) Vad är den
exakta naturen av sambandet? och 4) Kan det observerade sambandet skett av slumpen?

35

Laura Fagerlund
Korrelationsanalysen svarar på om ett samband finns, och Pearson’s r sammanfattar
sambandet som endera positiv eller negativ. Regressionsanalysen berättar riktningen
mellan variablerna (kausaliteten), och regressionskoefficienten förklarar variationen i den
beroende variabeln på grund av den oberoende variabeln. (Pollock 2009, s. 194)
Analysmetoderna passar variablerna, då alla är variabler är kvantitativa. Korrelations- och
regressionsanalys kräver att förhållandevis stort antal fall (flera än 20) men i vissa analyser
i denna avhandling är fallen färre än 20. Således avläser jag Adjusted R-kvadrat framför
R-kvadrat, eftersom den förra tar hänsyn till antalet oberoende variabler och justerar ner
måttet.

6.2 Operationalisering av variablerna
I denna avhandling baserar jag operationaliseringen av mina variabler kumulativt: jag
använder samma operationalisering av förändring i valdeltagande, väljarrörlighet och
väljarstöd för partier som använts i tidigare forskning. Variablerna är förhållandevis
oproblematiska att operationalisera, eftersom de inte komplexa eller svårdefinierade som
t.ex. begreppet ”populism” är. Den kausala ordningen är bestämd på förhand, alltså att det
är endera förändring i valdeltagande eller väljarrörlighet som orsakar väljarstöd för
populistiska partier, och om en stark samvariation finns, finns det också ett gott empiriskt
stöd för att värdet av den oberoende variabeln påverkar värdet av den beroende variabeln.
(Esaiasson, Oscarsson, Gilljam & Wängnerud 2010, s. 414)
Den operationella definitionen av variablerna är således:
1) Väljarstöd för populistiska partier: mängden procent ett parti erhåller i ett val.
Eftersom det är skillnaden mellan val som studeras, är variabeln det antal
procentenheter som skiljer sig mellan väljarstödet för populistiska partier i två på
varandra följande val.
2) Väljarrörlighet: Den totala nettoförändringen inom partisystemet orsakad av
förflyttningen av individuella röster (Pedersens Index).
36

Laura Fagerlund
3) Valdeltagande: procenten av registrerade röstberättigade som röstar i ett val.
Eftersom det är förändringen mellan val som studeras, är variabeln det antal
procentenheter som skiljer sig mellan valdeltagandet i två på varandra följande
val.
De oberoende variablerna är förändringen i valdeltagande och väljarrörligheten från
föregående val, medan de beroende variablerna är skillnaden i väljarstödet för populistiska
partier från föregående val. För att få fram denna information fyller jag i en datamatris
med data från samlingarna som presenterades i föregående kapitel. I praktiken räknar jag
manuellt

förändringen

i

valdeltagande

och

väljarstöd

från

föregående

val.

Väljarrörligheten innefattar från början skillnaden från föregående val, och därför behöver
jag inte räkna den. Om det finns flera än ett parti som klassas som t.ex. högerpopulistiska,
adderar jag deras väljarstöd. Grekland hade två parlamentsval år 2012 och 2015, men i
IDEA:s databas finns bara valdeltagande för ett val respektive år. Jag har därför räknat ut
medeltalet för partiernas väljarstöd och väljarrörligheten respektive år. Efter att
datamatrisen är ifylld, gör jag korrelations- och regressionsanalyserna med SPSS. I tabell
2 presenteras variablerna. Spalterna ”Höger”, ”Center”, ”Vänster” och ”Totalt” beskriver
väljarstödet för respektive grupp av populistiska partier.
Tabell 2. Förändring i valdeltagande, väljarrörlighet och förändring i väljarstödet för
populistiska partier enligt land och år
Land

Valår

Förändring i

Väljarrörlig

valdeltagande

het

Totalt

Höger

Center

Belgien

1999

-.58

12.15

11.40

11.40

Belgien

2003

1.06

12.90

13.60

13.60

Belgien

2007

-.55

12.10

18.00

14.00

4.00

Belgien

2010

-1.86

15.10

10.60

8.30

2.30

Belgien

2014

.15

10.55

3.70

3.70

Cypern

2001

1.62

4.90

Cypern

2006

-2.75

10.50

Cypern

2011

-10.30

6.10

Cypern

2016

-11.96

15.35

6.00

Danmark

1998

1.70

8.10

9.80

Vänster

6.00
9.80

37

Laura Fagerlund
Land

Valår

Förändring i

Väljarrörlig

valdeltagande

het

Totalt

Höger

Center

Vänster

Danmark

2001

1.20

13.30

12.60

12.60

Danmark

2005

-2.61

7.80

13.30

13.30

Danmark

2007

2.05

10.50

13.90

13.90

Danmark

2011

1.15

11.70

12.30

12.30

Danmark

2015

-1.85

18.70

21.10

21.10

Finland

1999

-3.31

12.95

1.00

1.00

Finland

2003

1.44

7.40

1.60

1.60

Finland

2007

-1.69

7.95

4.10

4.10

Finland

2011

2.35

14.95

19.00

19.00

Finland

2015

-.52

8.00

17.60

17.60

Frankrike

2002

-7.64

27.75

11.30

Frankrike

2007

-.34

14.45

4.30

Frankrike

2012

-4.58

23.60

13.60

13.60

Frankrike

2017

-12.76

40.70

24.20

13.20

11.00

Grekland

2000

-1.37

5.50

Grekland

2004

1.65

5.65

5.50

2.20

3.30

Grekland

2007

-2.48

7.75

8.80

3.80

5.00

Grekland

2009

-3.22

9.95

10.20

5.60

4.60

Grekland

2012

-8.45

33.60

33.15

2.25

9.05

21.85

Grekland

2015

1.47

14.45

41.15

1.00

4.25

35.90

Irland

2002

-3.35

10.00

6.50

6.50

Irland

2007

4.46

6.90

6.90

6.90

Irland

2011

2.87

29.60

9.90

9.90

Irland

2016

-4.81

24.75

13.80

13.80

Island

1999

-3.31

8.45

Island

2003

3.63

8.85

Island

2007

-4.10

11.75

Island

2009

1.52

17.90

Island

2013

-3.68

34.65

Island

2016

-2.26

Italien

2001

Italien

7.20

7.20

31.05

3.50

3.50

-1.47

20.35

45.30

15.90

29.40

2006

2.18

8.20

40.60

16.90

23.70

Italien

2008

-3.08

11.30

45.70

8.30

37.40

Italien

2013

-5.35

36.65

53.30

6.10

47.20

38

Laura Fagerlund
Land

Valår

Förändring i

Väljarrörlig

valdeltagande

het

Totalt

Höger

Center

21.80

46.70

Vänster

Italien

2018

-2.26

26.70

68.50

Luxemburg

1999

-1.79

7.85

11.30

11.30

Luxemburg

2004

5.17

9.15

10.00

10.00

Luxemburg

2009

-.75

4.80

8.10

8.10

Luxemburg

2013

.22

9.60

6.60

6.60

Nederländerna

1998

-5.52

16.90

3.50

Nederländerna

2002

5.83

31.30

22.90

17.00

5.90

Nederländerna

2003

.98

16.55

12.00

5.70

6.30

Nederländerna

2006

.31

20.20

22.70

6.10

16.60

Nederländerna

2010

-4.95

23.60

25.90

15.50

9.90

Nederländerna

2012

-.84

15.85

19.70

10.10

9.60

Nederländerna

2017

7.37

23.25

22.10

13.00

9.10

Norge

2001

-2.85

16.40

14.60

14.60

Norge

2005

1.96

18.70

22.10

22.10

Norge

2009

-1.07

7.00

22.90

22.90

Norge

2013

1.86

14.40

16.30

16.30

Norge

2017

-.01

9.05

15.20

15.20

Schweiz

1999

1.08

8.20

22.50

22.50

Schweiz

2003

1.93

8.00

26.70

26.70

Schweiz

2007

3.05

6.95

28.90

28.90

Schweiz

2011

1.22

8.20

26.60

26.60

Schweiz

2015

-.99

4.55

29.40

29.40

Spanien

2000

-9.35

8.85

Spanien

2004

6.95

10.80

Spanien

2008

-.34

5.35

Spanien

2011

-6.38

17.00

Spanien

2015

4.26

35.50

20.70

20.70

Spanien

2016

-3.36

5.50

21.60

21.60

Storbritannien

2001

-12.08

5.40

1.50

1.50

Storbritannien

2005

1.98

6.15

2.20

2.20

Storbritannien

2010

4.4.1

7.20

3.10

3.10

Storbritannien

2015

.35

18.20

12.60

12.60

Storbritannien

2017

2.81

15.75

1.80

1.80

Sverige

1998

-5.43

15.15

.40

.40

3.50

39

Laura Fagerlund
Land

Valår

Förändring i

Väljarrörlig

valdeltagande

het

Totalt

Höger

Center

Vänster

Sverige

2002

-1.28

15.05

1.40

1.40

Sverige

2006

1.88

16.85

2.90

2.90

Sverige

2010

2.64

8.75

5.70

5.70

Sverige

2014

1.18

10.80

12.90

12.90

Tyskland

1998

3.23

8.30

5.10

5.10

Tyskland

2002

-3.12

6.80

4.00

4.00

Tyskland

2005

-1.43

9.30

8.70

8.70

Tyskland

2009

-6.87

13.70

11.90

11.90

Tyskland

2013

.75

16.75

8.60

8.60

Tyskland

2017

4.62

16.85

9.20

9.20

Österrike

1999

-5.56

8.90

26.90

26.90

Österrike

2002

3.85

21.05

10.00

10.00

Österrike

2006

-5.78

10.10

15.10

15.10

Österrike

2008

.32

18.30

28.20

28.20

Österrike

2013

-3.90

15.70

29.70

24.00

Österrike

2017

5.09

15.60

26.00

26.00

5.70

För att kontrollera för avhandlingens reliabilitet och validitet bör jag kontrollera om
resultaten är tillförlitliga och giltiga. Studiens reliabilitet handlar om till vilken grad
studien konsekvent har mätt ett koncept. Ett mått som har en perfekt reliabilitet ger samma
resultat varje gång. Reliabiliteten är alltså låg om det finns många slumpfel. Studiens
validitet handlar om till vilken grad studien återger det sanna värdet av de avsedda
karaktärsdragen och inte mäter oavsedda karaktärsdrag. En studie med perfekt validitet
redogör för en tydlig koppling mellan ett koncept och den empiriska tolkningen av
konceptet. Således är validiteten låg om det finns systematiska fel. (Pollock 2009, s. 17)
För att kontrollera reliabiliteten och validiteten, kontrollerar jag att datan som används
kommer från pålitliga källor och att kodandet av den är noggrann. Därtill kontrollerar jag
att operationaliseringen är ändamålsenlig, och att studiens resultat kan appliceras även
utanför Västeuropa.

40

Laura Fagerlund

7. Analys
Detta kapitel redogör för analysen och presenterar resultaten. Inledningsvis presenteras
förändringen i valdeltagande, väljarrörlighet och väljarstöd enskilt för alla länder som
analyserats. Därefter har sammanlagt åtta korrelationsanalyser har gjorts: förändring i
valdeltagande i förhållande till högerpopulistiska partier, vänsterpopulistiska partier,
centerpopulistiska partier och samtliga populistiska partier; och väljarrörlighet i
förhållande till samma beroende variabler. Därefter har åtta bivariata regressionsanalyser
gjorts enligt samma oberoende och beroende variabler som för korrelationsanalyserna.
Slutligen har även fyra multivariata regressionsanalyser gjorts: en för varje beroende
variabel. För att kontrollera för obligatoriskt valdeltagande, har samma analyser gjorts,
men utan att inkludera Belgien och Luxemburg.

7.1 Förändring över tid
Mot bakgrund av kapitlet om tidigare forskning, är det intressant att titta närmare på hur
variabelvärdena förändrats över tid. Tidigare forskning tyder på att väljarrörligheten ökar,
valdeltagandet sjunker, och att väljarstödet för populistiska partier hänger ihop med
kulturella och ekonomiska kriser. Nedan presenteras förändringen i variablerna i varje
enskilt land som studerats i denna avhandling. På y-axeln avläses procenten och på xaxeln avläses årtalet. Stödet för populistiska partier, förändring i valdeltagandet och
väljarrörligheten presenteras med varsin linje.

41

Laura Fagerlund

Belgien
100
80
60
40
20
0
1999

2003

2007

2010

2014

Valdeltagande

Väljarrörlighet

Stöd: Högerpopulistiska partier

Stöd: Centerpopulistiska partier

Stöd: Populistiska partier

Belgien, som har obligatoriskt valdeltagande, har ett naturligt stabilt valdeltagande över
tid. Däremot ser man på grafen att väljarstödet för populistiska partier ökat då
väljarrörligheten sjunkit (2007) och vice versa (2010). Väljarstödet för populistiska partier
sjönk alltså efter finanskrisen. Belgien har ett centerpopulistiskt parti (Libertair, Direct,
Democratisch) och två högerpopulistiska partier (Vlaams Blok och Front National).

42

Laura Fagerlund

Cypern
100
90
80
70
60
50
40
30
20
10
0
2001
Valdeltagande

2006
Väljarrörlighet

2011

2016

Stöd: Vänsterpopulistiska partier

För Cyperns del har landets vänsterpopulistiska parti (Symmachía Politón) fått stöd då
valdeltagandet sjunkit och väljarrörligheten ökat. Valdeltagandet och väljarrörligheten
sjönk alltså efter finanskrisen. Väljarrörligheten ökade efter flyktingvågen medan
valdeltagandet fortsatte sjunka.

43

Laura Fagerlund

Danmark
100
90
80
70
60
50
40
30
20
10
0
1998

2001

Valdeltagande

2005
Väljarrörlighet

2007

2011

2015

Stöd: Högerpopulistiska partier

För Danmarks del är det intressantaste året 2015, då både väljarrörligheten och
väljarstödet för landets högerpopulistiska parti ökade samtidigt som valdeltagandet sjönk.
Denna förändring skedde alltså samma år som flyktingvågen. Valdeltagandet har varit rätt
så stabilt över tid, medan väljarrörligheten ökat över tid. Danmark har två
högerpopulistiska partier: Fremskridtspartiet som var representerat i Folketinget till 1999
och Dansk Folkeparti som bildades efter en utbrytning från Fremskridtspartiet 1995.

44

Laura Fagerlund

Finland
80
70
60
50

40
30
20
10
0
1999
Valdeltagande

2003

2007
Väljarrörlighet

2011

2015

Stöd: Högerpopulistiska partier

I Finland har valdeltagandet varit rätt så stabilt, medan väljarrörligheten har varit mer
instabil. 2011 ökade väljarrörligheten samtidigt som landets högerpopulistiska parti,
Sannfinländarna, ökade sitt väljarstöd med ungefär 15 procentenheter. Denna förändring
skedde i valet efter finanskrisen. Under följande riksdagsval sjönk väljarstödet lite, och
väljarrörligheten förhållandevis mycket. Detta riksdagsval hölls samma år som
flyktingkrisen.

45

Laura Fagerlund

Frankrike
70
60
50
40
30
20
10
0
2002

2007

2012

2017

Valdeltagande

Väljarrörlighet

Stöd: Högerpopulistiska partier

Stöd: Vänsterpopulistiska partier

Stöd: Populistiska partier

Väljarstödet för populistiska partier i Frankrike ökade 2017 samtidigt som valdeltagandet
sjönk förhållandevis mycket. Det är värt att notera att väljarstödet ökade som en följd av
landets vänsterpopulistiska parti (La France Insoumise), medan det högerpopulistiska
partiets (Rassemblement National) stöd hölls på ungefär samma nivå. Valet var det första
efter flyktingvågen. Både väljarrörligheten och valdeltagandet har varierat över tid, medan
väljarstödet för landets högerpopulistiska parti på lång sikt hållits stabil.

46

Laura Fagerlund

Grekland
90
80
70
60
50
40
30
20
10
0
2000

2004

2007

2009

2012

2015

Valdeltagande

Väljarrörlighet

Stöd: Högerpopulistiska partier

Stöd: Vänsterpopulistiska partier

Stöd: Centerpopulistiska partier

Stöd: Populistiska partier

I Grekland har valdeltagandet sjunkit medan väljarrörligheten var stabil fram tills 2012,
då den ökade, för att sedan sjunka till valet 2015. Väljarstödet för de vänsterpopulistiska
partierna (Dimokratiko Koinoniko Kinima och Synaspismós Rizospastikís Aristerás)
ökade rejält valet 2012 och fortsatte öka också 2015, alltså samma år som flyktingvågen,
medan stödet för det högerpopulistiska partiet (Laikos Orthodoxos Synagermos) och det
centerpopulistiska partiet (Anexartitoi Ellines) sjönk.

47

Laura Fagerlund

Irland
80
70
60
50

40
30
20
10
0
2002
Valdeltagande

2007
Väljarrörlighet

2011

2016

Stöd: Vänsterpopulistiska partier

I Irland har valdeltagandet varit rätt så stabilt i jämförelse med väljarrörligheten, som
ökade rejält under valet 2011. Samma år ökade också stödet för det vänsterpopulistiska
partiet (Sinn Féin), men ändå inte i samma utsträckning som väljarrörligheten. Därtill
fortsatte väljarstödet för det vänsterpopulistiska partiet att öka nästa val, år 2016, medan
väljarrörligheten sjönk.

48

Laura Fagerlund

Island
100
90
80
70
60
50
40
30
20
10
0
1999

2003

Valdeltagande

2007
Väljarrörlighet

2009

2013

2016

Stöd: Centerpopulistiska partier

På lång sikt har valdeltagandet sjunkit, medan väljarrörligheten ökat, på Island. Landets
centerpopulistiska partier (Miðflokkurinn, Flokkur fólksins och Borgarahreyfingin) erhöll
väljarstöd i valet 2009 och valet 2016, alltså åren efter finanskrisen och flyktingvågen.

49

Laura Fagerlund

Italien
90
80
70
60
50
40
30
20
10
0
2001

2006

2008

2013

2018

Valdeltagande

Väljarrörlighet

Stöd: Högerpopulistiska partier

Stöd: Centerpopulistiska partier

Stöd: Populistiska partier

I Italien har valdeltagandet sjunkit på lång sikt, medan väljarrörligheten varit mer instabil.
Väljarstödet för landets högerpopulistiska partier (Fratelli d'Italia och Lega Nord) ökade
speciellt under valet 2018, första valet efter flyktingvågen, samtidigt som väljarrörligheten
sjönk. Väljarstödet för landets centerpopulistiska partier (Forza Italia och Movimente 5
Stelle) har ökat på lång sikt.

50

Laura Fagerlund

Luxemburg
100
90
80
70
60
50
40
30
20
10
0
1999
Valdeltagande

2004
Väljarrörlighet

2009

2013

Stöd: Centerpopulistiska partier

Luxemburg har, liksom Belgien, obligatoriskt valdeltagande och således är valdeltagandet
förhållandevis stabilt över tid. Även väljarrörligheten och stödet för landets
centerpopulistiska parti (Alternativ Demokratesch Reformpartei) är stabilt.

51

Laura Fagerlund

Nederländerna
90
80
70
60
50
40
30
20
10
0
1998

2002

2003

2006

2010

2012

2017

Valdeltagande

Väljarrörlighet

Stöd: Högerpopulistiska partier

Stöd: Vänsterpopulistiska partier

Stöd: Populistiska partier

I grafen för Nederländerna kan man tydligt se att väljarrörligheten rör sig på samma sätt
som väljarstödet för populistiska partier för generellt. Väljarstödet för landets
högerpopulistiska (Lijst Pim Fortuyn och Partij voor de Vrijheid) och vänsterpopulistiska
(Socialistische Partij) partier har däremot varierat i förhållande till valdeltagandet och
väljarrörligheten. Väljarstödet för landets högerpopulistiska partier ökade i valen efter
finanskrisen och flyktingvågen.

52

Laura Fagerlund

Norge
90
80
70
60
50
40
30
20
10
0
2001
Valdeltagande

2005

2009
Väljarrörlighet

2013

2017

Stöd: Högerpopulistiska partier

För Norges del har valdeltagandet hållits stabilt, medan väljarrörligheten varierat.
Väljarstödet för landets högerpopulistiska parti (Fremskrittspartiet) ser inte ut att korrelera
med varken förändring i valdeltagandet eller väljarrörligheten.

53

Laura Fagerlund

Schweiz
60
50
40

30
20
10
0
1999
Valdeltagande

2003

2007
Väljarrörlighet

2011

2015

Stöd: Högerpopulistiska partier

För Schweiz del har det inte skett några stora förändringar i något enskilt val, även om
väljarrörligheten, valdeltagandet och väljarstödet för förändrats över tid. Väljarstödet för
det högerpopulistiska partiet (Schweizerische Volkspartei) sjönk en aning i valet efter
finanskrisen och ökade i valet som hölls samma år som flyktingvågen tog fart.

54

Laura Fagerlund

Spanien
80
70
60
50

40
30
20
10
0
2000

2004

Valdeltagande

2008
Väljarrörlighet

2011

2015

2016

Stöd: Vänsterpopulistiska partier

I Spanien är valåret 2015 väldigt intressant, eftersom väljarrörligheten sköt i höjden
samtidigt som landets vänsterpopulistiska parti (Podemos) gick från inget väljarstöd till
ett väljarstöd över 20 %. Detta är samma år som flyktingvågen. Följande val sjönk
väljarrörligheten samtidigt som väljarstödet för det vänsterpopulistiska partiet hölls
relativt stabil, vilket troligen innebar att väljare från andra partiet valde att rösta på partiet
i valet 2015 och sedan höll sig trogna till partiet även vid nästa val.

55

Laura Fagerlund

Storbritannien
80
70
60
50

40
30
20
10
0
2001

2005

Valdeltagande

I Storbritannien har

2010
Väljarrörlighet

2015

Stöd: Högerpopulistiska partier

valdeltagandet ökat över tid.

högerpopulistiska parti (United

2017

Väljarstödet

Kingdom Independence Party,

för landets

UKIP) ökade

förhållandevis mycket samma år som flyktingvågen dominerade politiken i Europa.
Väljarrörligheten och väljarstödet för UKIP verkar korrelera, förutom i valet 2017 då
väljarstödet för UKIP minskade rejält medan väljarrörligheten minskade betydligt mindre.

56

Laura Fagerlund

Sverige
100
90
80
70
60
50
40
30
20
10
0
1998
Valdeltagande

2002

2006
Väljarrörlighet

2010

2014

Stöd: Högerpopulistiska partier

I Sverige har valdeltagandet hållits förhållandevis stabilt över tid, medan det enligt grafen
ser ut som att väljarstödet för landets högerpopulistiska parti (Sverigedemokraterna)
började öka när väljarrörligheten sjönk.

57

Laura Fagerlund

Tyskland
90
80
70
60
50
40
30
20
10
0
1998

2002

Valdeltagande

2005
Väljarrörlighet

2009

2013

2017

Stöd: Vänsterpopulistiska partier

I Tyskland har valdeltagandet varierat rätt så mycket över tid. Väljarrörligheten har ökat,
medan väljarstödet för landets vänsterpopulistiska parti (Die Linke) på lång sikt ökat med
ungefär 5 procentenheter. Väljarstödet var som högst året efter finanskrisen.

58

Laura Fagerlund

Österrike
90
80
70
60
50
40
30
20
10
0
1999

2002

2006

2008

2013

2017

Valdeltagande

Väljarrörlighet

Stöd: Högerpopulistiska partier

Stöd: Centerpopulistiska partier

Stöd: Populistiska partier

För Österrikes del ser det ut som att väljarrörligheten och väljarstödet för populistiska
partier hade en negativ korrelation fram tills 2006, då korrelationen blev positivare.
Valdeltagandet har varierat över tid, men ändå varit stabil på lång sikt. 2008, samma år
som finanskrisen, ökade de högerpopulistiska partiernas (Bündnis Zukunft Österreich och
Freiheitliche

Partei

Österreichs)

väljarstöd

rätt

så

mycket.

Österrikes

två

centerpopulistiska partier är Liste Dr. Hans-Peter Martin och Team Stronach.
Sammanfattningsvis kan man mot bakgrund av den vänsterpopulistiska diskursen
gällande ekonomiska frågor, anta att väljarstödet för vänsterpopulistiska partier är
speciellt framträdande i finanskrisens efterdyningar. Enligt diagrammen ovan verkar
väljarstödet för vänsterpopulistiska partier inte ha ökat direkt efter finanskrisen, förutom
i Grekland, som led förhållandevis mycket av krisen, och i Tyskland. I Nederländerna
sjönk till och med väljarstödet efter finanskrisen (16,6 % år 2006 i jämförelse med 9,9 %
år 2010). Däremot har stödet för vänsterpopulistiska partier ökat direkt efter flyktingvågen
i samtliga länder med vänsterpopulistiska partier, förutom i Nederländerna där
väljarstödet sjönk med 0,5 procentenheter (9,6 % år 2012 i jämförelse med 9,1 % år 2017).
Denna trend är konsekvent med vad Inglehart & Norris (2016, s. 4–5) menar: kulturella
faktorer har ett starkare positivt samband med väljarstödet för populistiska partier än vad
ekonomiska faktorer har. Dessutom menar Bartolini och Mair (1990, s. 40) att kortsiktiga
59

Laura Fagerlund
faktorer påverkar väljarrörligheten, alltså är det logiskt att väljarstödet för
vänsterpopulistiska partier ökade speciellt efter flyktingvågen 2015, framför finanskrisen
2008 vars konsekvenser var långsiktiga.
Således är det även förväntat att högerpopulistiska partier har erhållit ett högre väljarstöd
efter flyktingvågen, också eftersom högerpopulistiska partier bygger sin ”vi mot dem”diskurs på bl.a. personer med annan etnicitet. I samtliga västeuropeiska länder med
högerpopulistiska partier, förutom Finland, Frankrike, Grekland och Norge, har
väljarstödet för högerpopulistiska partier ökat efter flyktingvågen.

De mest

anmärkningsvärda ökningarna skedde i Danmark, där väljarstödet ökade från 12,3 % år
2012 till 21,1 % år 2015; i Italien, där väljarstödet ökade från 6,1 % år 2013 till 21,8 % år
2018; och i Storbritannien, där väljarstödet ökade från 3,1 % år 2010 till 12,6 % år 2015.
Väljarstödet för högerpopulistiska partier ökade också i samband med finanskrisen,
förutom i Belgien, Danmark, Italien, Schweiz och Österrike. I Belgien sjönk väljarstödet
förhållandevis mycket: från 14 % år 2007 till 8,3 % år 2010. Också i Italien skedde en
anmärkningsvärd förändring: stödet sjönk från 16,9 % år 2006, till 8,3 % år 2008, till 6,1
% år 2013. Däremot ökade väljarstödet avsevärt i bl.a. Finland från 4,1 % år 2007 till 19
% år 2011; Österrike från 15,1 % år 2006 till 28,2 % år 2008 och 24 % år 2013;
Nederländerna från 6,1 % år 2006 till 15,5 % år 2010; och Frankrike från 4,3 % år 2007
till 13,6 % år 2012.
Ser man på förändringen över tid, och i samband med finanskrisen och flyktingvågen,
pekar utvecklingen på att vänsterpopulistiska partiers väljarstöd växer efter kulturella
kriser, medan högerpopulistiska partiers väljarstöd växer efter både kulturella och
ekonomiska kriser. Detta är fascinerande, med tanke på att vänsterpopulistiska partier har
en stark ekonomisk prägel på sin politik. Det var alltså förväntat att väljarstödet för
vänsterpopulistiska partier skulle ha vuxit efter finanskrisen, eller ens både efter
finanskrisen och efter flyktingvågen. Enligt Inglehart och Norris (2016, s. 4–5) är det ändå
de kulturella kriserna som påverkar väljarstödet för populistiska partier i en större
utsträckning än vad ekonomiska kriser gör, och resultatet i denna avhandling är

60

Laura Fagerlund
konsekvent med påståendet då väljarstödet för både vänster- och högerpopulistiska partier
växte (med några undantag) efter flyktingvågen.
Enligt Robbins och Hunter (2011, s. 929) har förändring i valdeltagande och
väljarrörlighet ett negativt samband. De beskriver också hur makroekonomiska faktorer
påverkar valdeltagandet negativt. Mainwaring et al. (2017, s. 624) menar därtill att trög
ekonomisk utveckling stimulerar väljarrörlighet. Ser man på utvecklingen över tid, har
valdeltagandet sjunkit och väljarrörligheten ökat i de flesta länder efter finanskrisen.
Undantagen är Cypern, Luxemburg, Norge och Österrike, där väljarrörligheten sjönk; och
Danmark, Finland, Irland, Island, Schweiz, Storbritannien och Tyskland, där
valdeltagandet ökade. I Sverige både sjönk väljarrörligheten och ökade valdeltagandet
efter finanskrisen. I stora drag är ändå analysens resultat konsekvent med vad Robbins
och Hunter, samt Mainwaring et al., påstår.

7.2 Resultat från korrelations- och regressionsanalyserna
Resultaten från korrelationsanalysen ser ut på följande sätt:
Tabell 3. Resultat: Korrelationsanalys mellan förändring i valdeltagande och förändring
i väljarstöd för populistisk partier, och mellan väljarrörlighet och förändring i väljarstöd
för populistiska partier
Pearson R
Förändring i

Totalpop

Högerpop

Vänsterpop

Centerpop

(N=83)

(N=62)

(N=26)

(N=18)

-0,105

0,07

-0,152

-0,546*

0,336**

0,043

0,501**

0,237

valdeltagande
Väljarrörlighet

* = signfikant på 0,05-nivån, ** = signfikant på 0,01-nivån
Totalpop = väljarstöd för samtliga populistiska partier
Högerpop = väljarstöd för högerpopulistiska partier
Vänsterpop = väljarstöd för vänsterpopulistiska partier
Centerpop = väljarstöd för centerpopulistiska partier

61

Laura Fagerlund
Korrelationen mellan förändringen i valdeltagande och väljarstödet för högerpopulistiska
partier är 0,07, medan korrelationen för vänsterpopulistiska partiers väljarstöd är -0,152.
Ingendera av sambanden är signifikant. Korrelationen mellan förändringen i
valdeltagande och väljarstödet för populistiska partier generellt, som svarar på den ena
forskningsfrågan, är -0,105, men sambandet är inte signifikant. Korrelationen för
centerpopulistiska partiers väljarstöd är -0,546 och sambandet är signifikant på 0,05nivån. Däremot är antalet fall litet (N=18), men eftersom sambandet är signifikant är
resultatet ändå generaliserbart.
Korrelationen mellan väljarrörlighet och väljarstödet för högerpopulistiska partier är
0,043, medan korrelationen för centerpopulistiska partiers väljarstöd är 0,237. Ingendera
av sambanden är signifikanta. Korrelationen mellan väljarrörlighet och väljarstödet för
vänsterpopulistiska partier är 0,501 (N=26) och signifikant på 0,01-nivån. Korrelationen
mellan väljarrörlighet och väljarstödet för populistiska partier generellt är 0,336 och
signifikant på 0,01-nivån (N=83).
Den bivariata regressionsanalysen mellan förändring i valdeltagande och väljarstöd för
centerpopulistiska partier visar att 25,4 % av variationen i väljarstöd för centerpopulistiska
partier kan förklaras med förändring i valdeltagandet (Adjusted R-kvadrat=0,254). Bkoefficienten är -0,987 och visar att om valdeltagandet ökar med 1 enhet så minskar
väljarstödet för centerpopulistiska partier med 0,987 %. Koefficienten är signifikant på
0,05-nivån.
Den

bivariata

regressionsanalysen

mellan

väljarrörlighet

och

väljarstöd

för

vänsterpopulistiska partier visar att 22,0 % av variationen i väljarstöd för
vänsterpopulistiska partier kan förklaras med väljarrörlighet (Adjusted R-kvadrat=0,220).
B-koefficienten är 0,313 och visar att om väljarrörligheten ökar med 1 enhet så ökar
väljarstödet för vänsterpopulistiska partier med 0,313 %. Koefficienten är signifikant på
0,01-nivån. Den bivariata regressionsanalysen mellan väljarrörlighet och väljarstöd för
populistiska partier visar att 10,2 % av variationen i väljarstöd för populistiska partier kan
förklaras med väljarrörlighet (Adjusted R-kvadrat=0,102). B-koefficienten är 0,267 och

62

Laura Fagerlund
visar att om väljarrörlighet ökar med 1 enhet så ökar väljarstödet för populistiska partier
med 0,267 %. Koefficienten är signifikant på 0,01-nivån.
Resultaten från de multipla regressionsanalyserna ser ut på följande sätt:
Tabell 4. Resultat: Multipla regressionsanalyser mellan förändring i valdeltagande och
förändring i väljarstöd för populistiska partier, och mellan väljarrörlighet och förändring
i väljarstöd för populistiska partier

R square
Adjusted

R

Totalpop

Högerpop

Vänsterpop

Centerpop

(N=83)

(N=62)

(N=26)

(N=18)

0,115

0,010

0,260

0,315

0,092

-0,024

0,196

0,223

-0,063

0,155

-0,117

-1,170*

0,261**

0,059

0,306*

-0,099

square
B-koefficient:
Förändring

i

valdeltagande
B-koefficient:
Väljarrörlighet
* = signfikant på 0,05-nivån, ** = signfikant på 0,01-nivån
Totalpop = väljarstöd för samtliga populistiska partier
Högerpop = väljarstöd för högerpopulistiska partier
Vänsterpop = väljarstöd för vänsterpopulistiska partier
Centerpop = väljarstöd för centerpopulistiska partier

Resultaten från de multipla regressionsanalyserna kan tolkas på samma sätt som resultaten
från de bivariata regressionsanalyserna. Skillnaden är att förklaringskraften för förändring
i valdeltagande på väljarstöd för populistiska partier är under kontroll för
väljarrörligheten, och vice versa.
B-koefficienten visar att om valdeltagandet ökar med 1 enhet så minskar väljarstödet för
centerpopulistiska partier med 1,17 % (signifikant på 0,05-nivån). Om väljarrörligheten
ökar med en enhet så ökar väljarstödet för vänsterpopulistiska partier med 0,306 %
(signifikant på 0,05-nivån) och för samtliga populistiska partier med 0,261 % (signifikant
på 0,01-nivån).

63

Laura Fagerlund

Resultaten är i samma linje som resultaten från de bivariata regressionsanalyserna och
korrelationsanalyserna. Förändring i valdeltagandet har en signfikant effekt på
väljarstödet för centerpopulistiska partier, medan väljarrörlighet har en signifikant effekt
på väljarstödet för vänsterpopulistiska partier och populistiska partier generellt. Det är
dock värt att notera, att signfikansnivån för väljarrörlighetens effekt på väljarstödet på
vänsterpopulistiska partier sjönk från 0,01-nivån till 0,05-nivån i den multipla
regressionsanalysen. Detta betyder, att valdeltagandet har en viss effekt på väljarstödet för
vänsterpopulistiska partier, trots att väljarrörligheten har en större effekt.

7.3 Resultat där Belgien och Luxemburg inte ingår
Av de undersökta länderna finns det två länder med obligatoriskt valdeltagande: Belgien
och Luxemburg. Således är det intressant att undersöka om resultaten från analyserna ovan
skiljer sig från resultaten som fås om likadana analyser görs, där Belgien och Luxemburg
inte ingår. Om resultatet liknar resultaten som presenterades ovan, stärker det resultatens
tillförlitlighet. Eftersom varken Belgien eller Luxemburg har vänsterpopulistiska partier,
behövs det inte göras skiljda analyser för denna partifamilj.
Av alla länder som ingår i studien, skiljer sig Belgien och Luxemburg i hög grad från de
andra länderna i och med deras obligatoriska valdeltagande. Det finns en sannolikhet att
obligatoriskt valdeltagande påverkar både väljarrörlighet och valdeltagande på ett sådant
sätt som eventuellt kan snedvrida resultatet.

64

Laura Fagerlund
Resultaten från korrelationsanalysen ser ut på följande sätt:
Tabell 5. Resultat: Korrelationsanalys mellan förändring i valdeltagande och förändring
i väljarstöd för populistiska partier, och mellan väljarrörlighet och förändring i
väljarstöd för populistiska partier
Pearson R
Förändring i

Totalpop

Högerpop

Centerpop

(N=74)

(N=57)

(N=12)

-0,098

0,069

-0,561

0,325**

0,037

0,133

valdeltagande
Väljarrörlighet

* = signfikant på 0,05-nivån,
Totalpop = väljarstöd för samtliga populistiska partier
Högerpop = väljarstöd för högerpopulistiska partier
Vänsterpop = väljarstöd för vänsterpopulistiska partier
Centerpop = väljarstöd för centerpopulistiska partier

Korrelationen mellan förändringen i valdeltagande och väljarstödet för populistiska
partier generellt, som svarar på den ena forskningsfrågan, är -0,098 vilket är
förhållandevis nära resultatet ovan (-0,105). Korrelationen mellan förändringen i
valdeltagande och väljarstödet för högerpopulistiska partier är 0,069, alltså väldigt nära
resultatet ovan på 0,07. Korrelationen för centerpopulistiska partiers väljarstöd är -0,561
och antalet fall är litet (N=12). Resultatet ovan visade en korrelation på -0,546 som är
signifikant på 0,05-nivån (N=18).
Korrelationen mellan väljarrörlighet och väljarstödet för högerpopulistiska partier är
0,037 (resultatet ovan 0,043), medan korrelationen för centerpopulistiska partiers
väljarstöd är 0,133 (resultatet ovan 0,237). Ingendera av sambanden är signifikanta.
Korrelationen mellan väljarrörlighet och väljarstödet för populistiska partier generellt är
0,325 (resultatet ovan 0,336) och signifikant på 0,01-nivån, precis som resultatet ovan.
Den bivariata regressionsanalysen mellan förändring i valdeltagande och väljarstöd för
centerpopulistiska partier, högerpopulistiska partier och populistiska partier resulterar inte

65

Laura Fagerlund
i någon signifikant koefficient. Resultatet ovan, där Belgien och Luxemburg ingick, var
signfikant på 0,05-nivån för centerpopulistiska partier.
Den bivariata regressionsanalysen mellan väljarrörlighet och väljarstöd för populistiska
partier visar att 9,3 % (resultatet ovan 10,2 %) av variationen i väljarstöd för populistiska
partier kan förklaras med väljarrörlighet (Adjusted R-kvadrat=0,093). B-koefficienten är
0,257 och visar att om väljarrörlighet ökar med 1 enhet så ökar väljarstödet för
populistiska partier med 0,257 %. Koefficienten är signifikant på 0,01-nivån, precis som
resultatet ovan. Skillnaden i B-koefficienten jämfört med om också Belgien och
Luxemburg ingår är förhållandevis liten (B-koefficienten 0,267 om Belgien och
Luxemburg ingår).
Resultaten från de multipla regressionsanalyserna ser ut på följande sätt:
Tabell 6. Resultat: Multipla regressionsanalyser mellan förändring i valdeltagande och
förändring i väljarstöd för populistiska partier, och mellan väljarrörlighet och förändring
i väljarstöd för populistiska partier

R square
Adjusted

R

Totalpop

Högerpop

Centerpop

(N=74)

(N=57)

(N=12)

0,107

0,008

0,422

0,082

-0,028

0,293

-0,059

0,146

-1,678

0,251**

0,052

-0,324

square
B-koefficient:
Förändring

i

valdeltagande
B-koefficient:
Väljarrörlighet
** = signfikant på 0,01-nivån
Totalpop = väljarstöd för samtliga populistiska partier
Högerpop = väljarstöd för högerpopulistiska partier
Vänsterpop = väljarstöd för vänsterpopulistiska partier
Centerpop = väljarstöd för centerpopulistiska partier

66

Laura Fagerlund
Om väljarrörligheten ökar med en enhet så ökar väljarstödet för samtliga populistiska
partier med 0,251 % (signfikant på 0,01-nivån). Resultatet ovan, alltså om Belgien och
Luxemburg ingår, är 0,261 % (också signifikant på 0,01-nivån). Resultatet är långt i
samma linje med korrelationsanalyserna och de bivariata regressionsanalyserna, alltså
påverkar väljarrörligheten väljarstödet för populistiska partier. Däremot är inte
koefficienten för centerpopulistiska partiers väljarstöd signfikant, i jämförelse med
resultaten ovan.

7.4 Diskussion om resultaten
Innan jag diskuterar resultaten från analyserna, är det befogat att påminna om studiens
forskningsfråga:
Kommer väljarstödet för populistiska partier i Västeuropa främst från andra partiers
väljare eller röstberättigade som inte röstat i tidigare val?


Finns det ett samband mellan förändring i valdeltagande och förändring i
väljarstödet för populistiska partier i Västeuropa?



Finns det ett samband mellan väljarrörlighet och förändring i väljarstödet för
populistiska partier i Västeuropa?

Mina hypoteser var att det finns ett positivt samband mellan väljarrörlighet och förändring
i väljarstöd för populistiska partier i Västeuropa. Vidare antog jag att sambandet var
starkare än sambandet mellan förändring i valdeltagande och förändring i väljarstöd för
populistiska partier. Min underhypotes var att ovannämnda samband är starkare för
högerpopulistiska partier. Dessa antaganden grundade sig på att valdeltagandet har sjunkit
i etablerade demokratier under de senaste decennierna (Dalton, Farrell & McAllister 2011,
s. 60). Dessutom finns ett samband mellan väljarstöd för (höger)populistiska partier och
förändring i valdeltagande: då denna partifamilj blir mer framgångsrik ökar sannolikheten
att man röstar (Immerzeel & Pickup 2015, s. 358). I denna avhandling har jag undersökt
om förändring i valdeltagandet orsakar förändring i väljarstödet för populistpartier och
67

Laura Fagerlund
eftersom det redan finns forskning som tyder på att riktningen är omvänd antog jag att
sambandet mellan förändring i valdeltagande och förändring i väljarstödet för populistiska
partier inte är signifikant. Väljarrörligheten ökar i Västeuropa (Dalton et al. 2011, s. 10)
och tidigare forskning pekar på ett samband mellan väljarrörlighet och ökat väljarstöd för
högerpopulistiska partier (Rooduijn 2015, s. 7). Det finns alltså goda argument till att ett
samband mellan ökad väljarrörlighet och ökat väljarstöd för populistiska partier finns, och
att sambandet är signifikant. Tidigare forskning hävdar därtill att åtminstone ett samband
för högerpopulistiska partier finns, och således antar jag att sambandet för
högerpopulistiska partier är starkare än för center- och vänsterpopulistiska partier.
Enligt den utförda analysen stämmer hypotesen om att sambandet mellan förändring i
valdeltagande och förändring i väljarstödet för populistiska partier är svagare än
sambandet mellan väljarrörlighet och förändring i väljarstödet för populistiska partier.
Också hypotesen om att det finns ett positivt samband mellan väljarrörlighet och
förändring i väljarstöd för populistiska partier stämmer. Underhypotesen om att
sambandet mellan väljarrörlighet och väljarstöd för högerpopulistiska partier är starkare
än center- och vänsterpopulistiska partier stämmer däremot inte, utan istället är det
sambandet mellan väljarrörlighet och väljarstöd för vänsterpopulistiska partier som är
starkast. Underhypotesen om att sambandet mellan förändring i valdeltagande och
förändring i väljarstödet för högerpopulistiska partier är starkare än mellan förändring i
valdeltagande och förändring i väljarstödet för center- och vänsterpopulistiska partier
stämmer inte heller, utan istället är det sambandet mellan förändring i valdeltagande och
väljarstöd för centerpopulistiska partier som är starkast. Sambandet är dessutom negativt.

68

Laura Fagerlund
Tabell 7. Analysens resultat
Hypotes

Stämmer/Stämmer inte

H1: Sambandet mellan förändring i valdeltagande och

Stämmer

förändring i väljarstödet för populistiska partier är
svagare än sambandet mellan väljarrörlighet och
förändring i väljarstödet för populistiska partier.
H2a: Det finns ett positivt samband mellan väljarrörlighet

Stämmer

och förändring i väljarstödet för populistiska partier i
Västeuropa.
H2b: Sambandet är starkare för högerpopulistiska partier

Stämmer inte

än för andra populistiska partier.

Som nämnt i kapitlet om tidigare forskning, sjunker valdeltagandet i Västeuropa medan
väljarstödet för populistiska partier i Europa ökar. Immerzeel & Pickup (2015, s. 347-348)
hävdar att det minskade politiska intresset är nyckeln till [höger]populistiska partiers
framgång, eftersom de för rösten för ”det äkta folket” som inte de konventionella partierna
lyckas göra. Resultaten från analysen i denna avhandling pekar däremot på att de faktiskt
är sambandet mellan väljarstödet för centerpopulistiska partier och förändring i
valdeltagandet som har ett signifikant samband. Sambandet är negativt, precis som
tidigare forskning påstår att sambandet mellan väljarstöd för populistiska partier och
förändring i valdeltagande är, alltså ökar väljarstödet för centerpopulistiska partier när
valdeltagandet sjunker. Det är ändå värt att notera att antalet centerpopulistiska partier är
lågt (N=18) och således borde en mera omfattande analys göras för att kunna dra en mer
säker slutsats. Enligt analysen har också väljarstödet för vänsterpopulistiska partier och
populistiska partier generellt ett negativt samband med förändring i valdeltagande (även
om sambandet inte är signifikant), medan högerpopulistiska partier har ett positivt
samband.
Resultaten gällande väljarrörlighet är intressanta, eftersom tidigare forskning påstår att
högerpopulistiska partier erhållit väljarstöd på bekostnad av andra partier. Enligt Rooduijn
(2015, s. 7) är väljarstödet för högerpopulistiska partier en direkt konsekvens av den ökade
väljarrörligheten, och han ifrågasätter varifrån väljarstödet annars skulle ha kommit från.
Norris (2005, s. 13-14) är däremot osäker på om ökad väljarrörlighet resulterar i ökat
69

Laura Fagerlund
väljarstöd för just högerpopulistiska partier, och den utförda analysen i denna avhandling
pekar på att det i själva verket är vänsterpopulistiska partier som erhåller väljarstöd på
bekostnad av andra partier. Dessutom påstår the Guardian (2018d) att både höger- och
vänsterpopulistiska partier har erhållit ökat väljarstöd bl.a. på bekostnad av traditionella
socialdemokratiska partier, men detta är troligen bara sant vad gäller vänsterpopulistiska
partier. Väljarrörligheten från socialdemokratiska partier till vänsterpopulistiska partier är
ingen ny teori, utan så har fallet varit för t.ex. Die Linke och SDP i Tyskland, där den
tidigare vunnit väljarstöd på bekostnad av den senare Också Podemos i Spanien har stulit
röster från socialdemokratiska partier. (politico.eu 2018)
Analysens resultat påvisar att vänsterpopulistiska partier växer på bekostnad av andra
partier (troligen socialdemokratiska partier) och att centerpopulistiska partier lyckas
aktivera väljare i samband med ökat valdeltagande i landet. Väljarstödet för
högerpopulistiska partier har däremot varken ett signifikant samband med förändring i
valdeltagande eller väljarrörlighet: vad grundar sig deras växande väljarstöd på då? I detta
sammanhang är det värt att påpeka att den totala väljarrörligheten bara indikerar på hur
väljarrörligheten ser ut på individnivå. Det finns en risk att intressanta förändringar i
väljarkåren inte syns i den totala väljarrörligheten. Som bekant ser vi inte i den totala
väljarrörligheten hur den individuella väljaren lägger sin röst – således ser vi inte om nya
väljare gör inträde på den politiska arenan och tar gamla väljaren plats. Sambandet mellan
förändring i valdeltagande och väljarstöd för högerpopulistiska partier är positivt i
jämförelse med väljarstödet för vänster- och centerpopulistiska partier, vilket innebär att
då valdeltagandet växer är också väljarstödet för högerpopulistiska partier är högt.
Eftersom sambandet inte är signifikant, lönar det sig ändå inte att dra några slutsatser om
sambandet.
Det positiva sambandet mellan väljarrörlighet och väljarstöd för populistiska partier
generellt är signifikant. Detta beror i praktiken på den starka effekten som väljarrörlighet
har på väljarstödet för vänsterpopulistiska partier, och troligen en viss del också på den
effekten väljarrörlighet har på väljarstödet för centerpopulistiska partier. Trots att den
senare inte är signifikant är korrelationen 0,237 klart positiv. Däremot bidrar inte

70

Laura Fagerlund
korrelationen mellan väljarrörlighet och väljarstöd för högerpopulistiska partier till
totaleffekten, eftersom korrelationen mellan dem är förhållandevis svag. Således beror det
ökade väljarstödet bland populistiska partier i Västeuropa på att centerpopulistiska partier,
men framförallt vänsterpopulistiska partier, lyckats mobilisera väljare från andra partier.
Den multipla regressionsanalysens resultat visar att det bara är väljarrörligheten som är en
signifikant oberoende variabel. Som tidigare nämnt kan detta möjligen förklaras med att
den enda signifikanta korrelationen vad gäller förändring i valdeltagandets effekt på
populistiska partiers väljarstöd, det vill säga korrelationen mellan förändring i
valdeltagande och väljarstöd för centerpopulistiska partier, har få analysenheter. Den
starka samvariationen mellan väljarrörlighet och väljarstöd för populistiska partier,
speciellt vänsterpopulistiska partier, påvisar att det finns ett gott empiriskt stöd för att
väljarrörlighet de facto påverkar förändringen i väljarstödet.
Korrelationsanalysen mellan förändring i valdeltagande och väljarstöd för populistiska
partier samt väljarrörlighet och väljarstöd för populistiska partier, där Belgien och
Luxemburg inte ingår, ger ungefär samma resultat som när länderna ingår. Igen är det
korrelationen mellan väljarrörlighet och väljarstöd för populistiska partier generellt som
är signifikant på 0,01-nivån. Antalet fall för vänsterpopulistiska partier ändrades inte i och
med Belgiens och Luxemburgs bortfall, så resultatet är naturligtvis det samma. Däremot
bortföll 9 fall vad gäller den totala mängden populistiska partier, från N=83 till N=74,
men signifikansnivån hölls på 0,01-nivån och korrelationen gick från 0,336 till 0,325.
Detta resultat stärker tillförlitligheten att korrelationen mellan väljarrörlighet och
väljarstöd för populistiska partier är signifikant, och att detta troligen bygger på den starka
korrelationen mellan väljarrörlighet och väljarstöd för vänsterpopulistiska partier.
I regressionsanalyserna följer däremot en del förändringar. Regressionsanalysen mellan
förändring i valdeltagande och väljarstöd för centerpopulistiska partier resulterar inte i en
signifikant koefficient, vilket också innebär att den signifikanta koefficienten saknas i den
multipla regressionsanalysen. Detta beror troligen på att antalet fall (N=12) är så få.
Regressionsanalysen mellan väljarrörlighet och väljarstöd för populistiska partier är

71

Laura Fagerlund
fortfarande signifikant på 0,01-nivån, liksom koefficienten mellan variablerna i den
multipla regressionsanalysen.

7.5 Presentation av slutsatser
Vilka slutsatser kan dras från den gjorda studien? För det första kan det konstateras att
orsaken till det ökade väljarstödet för populistiska partier inte är så självklar som man
möjligen kan tro. Jag tänker på Rooduijn (2015, s. 7) som menar att det är självklart att
högerpopulistiska partier erhåller sitt väljarstöd på bekostnad av andra partier – denna
avhandling visar däremot att Rooduijns påstående måste ifrågasättas och studeras
närmare. För det andra kan det konstateras att resultaten från denna avhandling presenterar
signifikanta samband i Västeuropa och att det således finns orsak till att studera om
liknande samband kan hittas i andra regioner i världen. Eftersom de studerade länderna
liknar varandra i många aspekter (den demokratiska historian, partitillhörigheten och hur
ofta länderna ordnar parlamentsval) utgör Västeuropa ett gynnsamt område att studera.
Eftersom signifikanta samband hittades här är det motiverat att studera andra geografiska
områden. För det tredje skrapar studiens resultat bara ytan på ett forskningsområde med
många möjligheter för fördjupning. Hur kommer det sig att vänsterpopulistiska partiers
väljarstöd ökade så mycket efter flyktingvågen, trots att det var förväntat att en liknande
ökning skulle ha kunnat ske efter finanskrisen? Hur kommer det sig att sambandet mellan
väljarstödet för högerpopulistiska partier och förändring i valdeltagande är positivt, medan
motsvarande samband för vänster- och centerpopulistiska partier är negativt? Ytterligare
forskning för att förstå bakgrunden till populismens popularitet i Västeuropa behövs. Här
kunde t.ex. mera forskning kring flyktingvågen och finanskrisen göras. Därtill kan
variablerna studeras i andra geografiska områden. Är sambandet mellan väljarrörlighet
och förändring i väljarstöd för vänsterpopulistiska partier också signifikant i t.ex.
Latinamerika, som har haft en ”våg” av vänsterpopulistiska partier?
I detta skede är det befordrat att gå tillbaka till avhandlingens forskningsfråga:

72

Laura Fagerlund
Kommer väljarstödet för populistiska partier i Västeuropa främst från andra partiers
väljare eller röstberättigade som inte röstat i tidigare val?


Finns det ett samband mellan förändring i valdeltagande och förändring i
väljarstödet för populistiska partier i Västeuropa?



Finns det ett samband mellan väljarrörlighet och förändring i väljarstödet för
populistiska partier i Västeuropa?

Svaret på avhandlingens forskningsfråg är att denna avhandling visar att väljarstödet för
populistiska partier i Västeuropa främst kommer från andra partiers väljare. Däremot
innefattar denna slutsats ett mer komplext mönster: det är främst vänsterpopulistiska
partier som erhåller sitt väljarstöd från andra partiers väljare, medan centerpopulistiska
partier faktiskt får sitt väljarstöd från röstberättigade som inte röstat i tidigare val. Det är
värt att notera att antalet fall av centerpopulistiska partier (N=18) är lågt, medan antalet
fall för vänsterpopulistiska partier är högre (N=26). Gällande de två andra
forskningsfrågorna, kan det konstanteras att det finns ett samband mellan förändring i
valdeltagande och förändring i väljarstödet för populistiska partier i Västeuropa, och detta
gäller bara centerpopulistiska partier. Det kan också konstateras att det finns ett samband
mellan väljarrörlighet och förändring i i väljarstödet för populistiska partier i Västeruopa,
och detta gäller vänsterpopulistiska partier som i sin tur resulterar i ett samband också för
populistiska partier.

7.6 Konklusion
Avhandlingens reliabilitet och inre validitet är stark. Datan som använts i studien kommer
från pålitliga källor. Eventuella misstag skulle ha kunnat göras i och med kodandet av
datan, men jag har varit ytterst noggrann och kontrollerat databasen flera gånger.
Operationaliseringen av analysenheterna har varit ändamålsenlig för studien och baserats
på samma operationalisering av variablerna som använts i tidigare forskning. Däremot
kan jag inte påstå att den externa validiteten är stark, i och med att studiens resultat inte

73

Laura Fagerlund
nödvändigtvis kan appliceras utanför Västeuropa. Däremot visar resultaten, som tidigare
nämnts, att det är motiverat att göra en liknande studie för andra geografiska områden.
Som i majoriteten av de ämnen statsvetenskapen forskar i, finns det flera definitioner på
variablerna som använts. Förändring i valdeltagande och väljarrörlighet kan mätas på flera
sätt och därför förde jag en längre diskussion om variablernas definition innan jag
presenterade hur dessa kommer mätas inom ramen för denna avhandling. Därtill finns det
otaliga definitioner av populistiska partier och till och med vilka länder som tillhör
Västeuropa. För att tackla denna utmaning har jag tagit hjälp av definitioner som ofta
används inom statsvetenskapen. Det finns flera kända namn inom populismforskning,
exempelvis Cas Mudde, som har fungerat som vägledning både vad gäller definition och
val av källor. Vad gäller Västeuropa var det naturligt att avgränsa områden enligt den
använda databasen.
Den metod och det statistikprogram som använts har fungerat väl för avhandlingens syfte.
Däremot skulle antalet fall kunna vara högre, speciellt vad gäller de centerpopulistiska
partierna. Eftersom jag studerade Västeuropa fanns det inte flera fall än de jag undersökte,
men om framtida forskning visar att liknande samband finns i andra geografiska områden
kan troligen en motsvarande analys jag har gjort i Västeuropa göras på en global nivå.
Vidare skulle ett tillförlitligare resultat kunna nås om det skulle vara möjligt att analysera
förändring i valdeltagande och väljarrörlighet på individnivå. Intervjudata är däremot inte
lika tillförlitligt som konkret registerdata, eftersom det inte är möjligt att lita på att de
intervjuade berättar sanningen.

74

Laura Fagerlund

8. Diskussion
I denna avhandling har förändring i valdeltagande och väljarrörlighet i Västeuropa
analyserats, för att undersöka vilken av dessa som har ett starkare samband med
väljarstödet för populistiska partier. Jag har undersökt resultaten från parlamentsval under
perioden 1998–2018 och dessutom skiljt mellan höger-, center- och vänsterpopulistiska
partier.
Avhandlingens forskningsfråga löd:
Kommer stödet för populistiska partier i Västeuropa främst från andra partiers väljare eller
röstberättigade som inte röstat i tidigare val?


Finns det ett samband mellan förändring i valdeltagande och förändring i stödet
för populistiska partier i Västeuropa?



Finns det ett samband mellan väljarrörlighet och förändring i stödet för
populistiska partier i Västeuropa?

Metoden jag använt mig av är korrelations- och regressionsanalys. Jag har dessutom
undersökt om det finns något tydligt mönster gällande när väljarstödet vuxit. Jag har då
fokuserat på två stora förändringar under de analyserade 20 åren: finanskrisen 2008 och
flyktingvågen 2015. Tidsavgränsningen och den geografiska avgränsningen har baserats
på de använda databaserna och dessutom analysenheternas förhållandevis lika
egenskaper. Därtill har jag analyserat om resultaten skiljer sig om data från Belgien och
Luxemburg inte ingår, eftersom dessa länder har obligatoriskt valdeltagande.
Obligatoriskt valdeltagande påverkar troligen röstningsbeteendet bland väljarkåren.
Tittar man närmare på när populistiska partiers väljarstöd har vuxit så ser man att
väljarstödet för vänsterpopulistiska partier växte speciellt efter flyktingvågen 2015. Jag
antog att stödet för just vänsterpopulistiska partier skulle öka efter finanskrisen 2008 i och
med partiernas starka ekonomiska fokus, men resultatet visar att det troligen är kulturella
förändringar som sporrar väljarna att stödja vänsterpopulistiska partier. I stora drag växte

75

Laura Fagerlund
väljarstödet för högerpopulistiska partier både efter finanskrisen 2008 och flyktingvågen
2015. Resultaten pekar på att vänsterpopulistiska partiers väljarstöd växer efter kulturella
kriser, medan högerpopulistiska partiers väljarstöd växer efter både kulturella och
ekonomiska kriser. Detta är konsekvent med påståendet att det är de kulturella kriserna
som påverkar väljarstödet för populistiska partier i en större utsträckning än vad
ekonomiska kriser gör (Inglehart och Norris 2016, s. 4–5).
Resultaten från korrelations- och regressionsanalyserna är överraskande. Hypotesen om
att sambandet mellan förändring i valdeltagande och förändring i väljarstöd är svagare än
sambandet mellan väljarrörlighet och förändring i väljarstöd stämmer, liksom hypotesen
om att det finns ett positivt samband mellan väljarrörlighet och förändring i väljarstöd för
populistiska partier i Västeuropa. Däremot stämmer inte hypotesen om att sambandet
mellan väljarrörlighet och förändring i väljarstöd för högerpopulistiska partier är starkare
än för andra populistiska partier. Resultaten är överraskande eftersom tidigare forskning
har lyft fram att speciellt högerpopulistiska partier skulle erhålla väljarstöd på bekostnad
av andra partier (som skulle ta sig i uttryck med ett positivt samband mellan väljarrörlighet
och väljarstöd för högerpopulistiska partier). Analysen i denna studie påvisar inget
signifikant samband mellan dessa två. Däremot är det positiva sambandet mellan
väljarrörlighet och väljarstöd för vänsterpopulistiska partier signifikant, och därtill också
det positiva sambandet mellan väljarrörlighet och väljarstöd för populistiska partier
generellt. Det senare sambandet beror troligen på att det förra sambandet är så pass starkt,
att det ”tar över” det icke-signifikanta negativa sambandet mellan väljarrörlighet och
väljarstöd för högerpopulistiska partier. Vad gäller förändring i valdeltagande är det bara
sambandet till väljarstödet för centerpopulistiska partier som är signifikant, och denna
signifikans ”försvinner” då sambandet till populistiska partiers väljarstöd generellt
undersöks.
Då data från Belgien och Luxemburg inte ingår i analysen, ser resultaten liknande ut.
Sambandet mellan väljarrörlighet och samtliga populistiska partier är fortfarande
signifikant, trots att antalet fall är färre. Detta beror troligen på att antalet fall
vänsterpopulistiska partier är det samma. Däremot är sambandet mellan förändring i

76

Laura Fagerlund
valdeltagande och väljarstödet för centerpopulistiska partier inte signifikant, vilket
troligen beror på att antalet fall sjunker från 18 till 12.
Sammanfattningsvis pekar studien och resultaten på att orsaken till väljarstödet för
populistiska partier inte är helt självklar, och att det är motiverat att utforska sambanden
mellan förändring i valdeltagande, väljarrörlighet och förändring i väljarstödet för
populistiska partier ytterligare.

77

Laura Fagerlund

9. Källförteckning
Litteratur:
Albertazzi, D., McDonnell, D. 2008. Twenty-First Century Populism: The Spectre of
Western European Democracy. New York: Palgrave MacMillan.
Algan, Y., Guriev, S., Papaioannou, E., Passari, E. 2017. The European Trust Crisis and
the Rise of Populism. Brookings Papers on Economic Activity, 309-382.
Baldini, G., Pappalardo, A. 2008. Elections, Electoral Systems and Volatile Voters.
Basingstoke: Palgrave Macmillan Limited.
Bartolini, S., Mair, P. 1990 Identity, competition, and electoral availability. Cambridge:
Cambridge University Press.
Cambridge University Press. 2017. 'Populism' revealed as 2017 Word of the Year by
Cambridge

University

Press.

Hämtad

2019-01-02,

från

https://www.cam.ac.uk/news/populism-revealed-as-2017-word-of-the-year-bycambridge-university-press
Chiaramonte, A., Emanuele, V. 2017. Party system volatility, regeneration and deinstitutionalization in Western Europe (1945–2015). Party Politics, 23(4), 376–388. Doi:
10.1177/1354068815601330
CIA.

The

World

Factbook.

Hämtad

2019-01-03,

från

https://www.cia.gov/library/publications/the-world-factbook/fields/2144.html
Dalton R., Farrell D., McAllister I. 2011. Political Parties & Democratic Linkage – How
Parties Organize Democracy. New York: Oxford University Press Inc.

78

Laura Fagerlund
Dalton, R. 2014. Citizen Politics: Public Opinion and Political Parties in Advanced
Industrial Democracies (Sixth Edition). Washington, D.C. : SAGE Publications.
Euronews. 2018. Explained: the rise and rise of populism in Europe. Hämtad 2018-0810,

från

https://www.euronews.com/2018/03/15/explained-the-rise-and-rise-of-

populism-in-europe
Esaiasson, P., Gilljam, M., Oscarsson, H., Wängnerud, L. 2010. Metodpraktikan: konsten
att studera samhälle, individ och marknad. Vällingby: Elanders Sverige AB.
IDEA. (2016). Voter Turnout Trends around the World. Stockholm: International IDEA.
Immerzeel, T., Pickup, M. 2015. Populist radical right parties mobilizing ‘the people’?
The role of populist radical right success in voter turnout. Electoral Studies, (40), 347 –
360.
Inglehart, R., Norris, P. 2016. Trump, Brexit, and the Rise of Populism: Economic HaveNots and Cultural Backlash. HKS Working Paper No. RWP16-026. Hämtad 2019-02-05,
från https://ssrn.com/abstract=2818659
Kriesi, H., Grande, E., & Dolezal, M. 2012. Political Conflict in Western Europe.
Cambridge: Cambridge University Press.
Kriesi, H. 2014. The Populist Challenge. West European Politics, 37(2), 361-378, Doi:
10.1080/01402382.2014.887879
Lantz, B. 2014. Den statistiska undersökningen – grundläggande metodik och typiska
problem. Lund: Studentlitteratur.
Mainwaring, S., Gervasoni C., Espan ̃a-Najera A. 2017. Extra- and within-system
electoral volatility. Party Politics, 23(6), 623–635. Doi: 10.1177/1354068815625229

79

Laura Fagerlund
Mair, P. 1997. Party System Change: Approaches and Interpretations. Oxford University
Press.
Mudde, C. 2004. The Populist Zeitgeist i Government and Opposition. Oxford: Blackwell
Publishing.
Mudde, C., Kaltwasser. R. 2012. Populism in Europe and the America: Threat or
Corrective for Democracy? Cambridge: Cambridge University Press.
Norris, P. 2002. Democratic Phoenix: Reinventing Political Activism. Cambridge:
Cambridge University Press.
Norris, P. 2005. Radical Right: Voters and Parties in the Electoral Market. Cambridge:
Cambridge University Press.
Pedersen, M. 1979. The Dynamics of European Party Systems: Changing Patterns of
Electoral Volatility. European Journal of Political Research (7:1).
Pollock, P. 2009. The Essentials of Political Analysis. Washington: CQ Press c2009.
Robbins, J., Hunter, L. 2011. Impact of electoral volatility and party replacement on voter
turnout levels. Party Politics, (6), 919–939. Doi: 10.1177/1354068810389642
Rooduijn, M. 2015. The rise of the populist radical right in Western Europe. European
View, (14), 3-11. Doi: 10.1007/s12290-015-0347-5
Rooduijn, M., van der Brug W., de Lange, S. 2016. Expressing or fuelling discontent?
The relationship between populist voting and political discontent. Electoral Studies, (43),
32-40

80

Laura Fagerlund
Rooduijn, M., Akkerman, T. 2017. Flank attacks: Populism and left-right radicalism in
Western Europe. Party Politics, 23(3), 193-204. Doi: 10.1177/1354068815596514
Simmons, K., Silver, L., Johnson, C. & Wike, R. (2018). In Western Europe Populist
Parties Tap Anti-Establishment Frustration but Have Little Appeal Across Ideological
Divide. Pew Research Center.
Rooduijn, M., Van Kessel, S., Froio, C., Pirro, A., De Lange, S., Halikiopoulou, D., Lewis,
P., Mudde, C. & Taggart, P. (2019). The PopuList: An Overview of Populist, Far Right,
Far Left and Eurosceptic Parties in Europe. Hämtad 2019-02-14, från http://www.populist.org.
Politico. 2018. Who killed European Social Democracy? Hämtad 2019-05-31, från
https://www.politico.eu/article/matteo-renzi-martin-schulz-italy-germany-who-killedeuropean-social-democracy/
The Guardian. 2018a. Revealed: One in four European vote populist. Hämtad 2019-0102, från https://www.theguardian.com/world/ng-interactive/2018/nov/20/revealed-onein-four-europeans-vote-populist
The Guardian. 2018b. Measuring populism: How the Guardian charted its rise. Hämtad
2019-01-03, från https://www.theguardian.com/world/2018/nov/20/measuring-populismhow-guardian-charted-rise-methodology
The Guardian. 2018c. ‘We the people’: the battle to define populism. Hämtad 2019-0204, från https://www.theguardian.com/news/2019/jan/10/we-the-people-the-battle-todefine-populism
The Guardian. 2018d. How Populism Emerged as an Electoral Force in Europe. Hämtad
2019-05-16, från https://www.theguardian.com/world/ng-interactive/2018/nov/20/howpopulism-emerged-as-electoral-force-in-europe

81

Laura Fagerlund
Van Biezen, I., Mair, P., Poguntke, T. 2012. Going, going,...gone? The decline of party
membership in contemporary Europe. European Journal of Political Research, (51), 24–
56. Doi: 10.1111/j.1475-6765.2011.01995.x
Zaslove, A. 2008. Here to stay? Populism as a New Party Type. European Review, 16(3),
319-336. Doi:10.1017/S1062798708000288
Datasamlingar:
Parties and Elections in Europe. (u.å). Hämtad 2019-02-19, från http://www.parties-andelections.eu/index.html
IDEA. Voter Turnout Database. Hämtad 2018-08-10, från https://www.idea.int/datatools/data/voter-turnout
Emanuele, V. (2015), Dataset of Electoral Volatility and its internal components in
Western Europe (1945-2015). Rome: Italian Center for Electoral Studies

82

