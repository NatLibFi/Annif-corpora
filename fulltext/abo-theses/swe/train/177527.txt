Frivillig revision
En studie om faktorer som påverkar valet att behålla respektive avstå från den frivilliga
revisionen

Daniela Sjöberg
Pro gradu-avhandling i redovisning
Handledare: Karolina Söderlund
Fakulteten för samhällsvetenskaper och
ekonomi
Åbo Akademi
Åbo 2020

Ämne: Redovisning
Författare: Daniela Sjöberg
Titel: Frivillig revision - En studie om faktorer som påverkar valet att behålla respektive
avstå från den frivilliga revisionen
Handledare: Karolina Söderlund
Abstrakt:
Den första juli 2007 ändrades revisionslagen i Finland, vilket förde med sig att
revisionsplikten avskaffades för de minsta företagen. Denna lagändring var till följd av ett
initiativ på EU-nivå, och hade som mål att minska på de ekonomiska bördorna bland företag
för att stimulera ekonomin. I speciell fokus var de minsta företagen. Idag får företag som går
under gränserna för revisionsplikt frivilligt välja om de vill använda sig av en revisor eller
inte. Gränserna för revisionsplikt ligger på en balansomslutning på 100 000 euro, en
omsättning på 200 000 euro samt tre anställda. Företag som under två räkenskapsår inte
överstiger två av dessa gränsvärden, får välja revision frivilligt.
Syftet med denna avhandling var att fastställa vilka faktorer som påverkar efterfrågan på
frivillig revision. Med andra ord, vilka faktorer som påverkar företag att välja eller avstå från
den frivilliga revisionen. I den teoretiska referensramen behandlades relevant teori
förknippat med revision och vad som kan tänkas förklara efterfrågan på revision i företag.
Baserat på den teoretiska referensramen och tidigare studier fastställdes möjliga faktorer som
kan förklara efterfrågan på revision. Dessa faktorer var företagets storlek, kostnaden i
relation till nyttan, revision som förbättring, revision som försäkran och företagets
intressenter.
Den empiriska delen förverkligades genom en kvalitativ metod som bestod av intervjuer med
fyra olika småföretagare. För att få ett bredare perspektiv på undersökningen ställdes även
några frågor om den frivilliga revisionen åt bokförare och en revisor. Resultaten från denna
undersökning visade hur efterfrågan på revision till största del beror på företagets storlek och
kostnaden i relation till nyttan. Dock är det värt att notera att denna undersökning var
småskalig, och behandlade den frivilliga revisionen på ett allmänt plan.
Nyckelord: Frivillig revision, revision, småföretag, avskaffad revisionsplikt, faktorer
Datum: 18.5.2020

Sidantal: 71

Daniela Sjöberg – En studie om faktorer som påverkar valet att behålla respektive avstå från den frivilliga revisionen

INNEHÅLL
1

2

INLEDNING.................................................................................................................................. 1
1.1

PROBLEMOMRÅDET ............................................................................................................ 3

1.1

SYFTE OCH AVGRÄNSNING ................................................................................................. 6

1.2

DISPOSITION ....................................................................................................................... 6

TEORETISK REFERENSRAM ....................................................................................................... 7
2.1

REVISION ............................................................................................................................ 7

2.2

FÖRÄNDRINGEN AV REVISIONSPLIKTEN I EU ..................................................................... 8

2.2.1

REVISIONSPLIKTEN I FINLAND ..................................................................................... 10

2.2.2

REVISIONSPLIKTEN I ANDRA EU-LÄNDER ................................................................... 12

2.3

TEORIER SOM KAN ANSES FÖRKLARA REVISION ............................................................... 15

2.3.1

2.3.1.1

ÄGARNA ............................................................................................................. 16

2.3.1.2

KREDITGIVARE ................................................................................................... 17

2.3.1.3

LEVERANTÖRER .................................................................................................. 18

2.3.1.4

KUNDER .............................................................................................................. 18

2.3.1.5

MYNDIGHETER ................................................................................................... 18

2.3.2

REVISION SOM FÖRSÄKRAN ................................................................................ 19

2.3.2.2

REVISION SOM FÖRBÄTTRING ............................................................................. 20

2.3.2.3

REVISION SOM FÖRSÄKRING ............................................................................... 20

2.3.2.4

REVISION SOM KOMFORT .................................................................................... 20

2.3.2.5

REVISION SOM LEGITIMERING............................................................................. 21

FRIVILLIG REVISION ......................................................................................................... 22

2.4.1

ARGUMENT FÖR FRIVILLIG REVISION ........................................................................... 24

2.4.2

ARGUMENT EMOT FRIVILLIG REVISION ........................................................................ 24

2.4.3

FÖLJDERNA AV DEN FRIVILLIGA REVISIONEN .............................................................. 25

2.5

4

REVISIONSTEORI .......................................................................................................... 19

2.3.2.1

2.4

3

INTRESSENTTEORIN ..................................................................................................... 15

SAMMANFATTNING AV DEN TEORETISKA REFERENSRAMEN ............................................ 27

TIDIGARE FORSKNING ............................................................................................................. 29
3.1

TIDIGARE FORSKNING OM FRIVILLIG REVISION ................................................................ 29

3.2

SAMMANFATTNING AV TIDIGARE FORSKNING .................................................................. 32

FAKTORER SOM KAN FÖRKLARA EFTERFRÅGAN PÅ FRIVILLIG REVISION ............................ 33

4.1

FÖRETAGETS STORLEK ..................................................................................................... 33

4.2

KOSTNADEN I RELATION TILL NYTTAN............................................................................. 33

4.3

REVISION SOM FÖRBÄTTRING ........................................................................................... 34

4.4

REVISION SOM FÖRSÄKRAN .............................................................................................. 34

i

Daniela Sjöberg – En studie om faktorer som påverkar valet att behålla respektive avstå från den frivilliga revisionen

4.1
5

6

7

8

FÖRETAGETS INTRESSENTER ............................................................................................ 35

METOD...................................................................................................................................... 36
5.1

FORSKNINGSFRÅGA .......................................................................................................... 36

5.2

FORSKNINGSMETOD ......................................................................................................... 36

5.3

VAL AV METOD................................................................................................................. 37

5.4

DATAINSAMLINGSMETOD................................................................................................. 37

5.5

UNDERSÖKNINGENS GENOMFÖRANDE ............................................................................. 39

5.6

BEARBETNING OCH ANALYS AV DATA ............................................................................. 41

5.7

PRESENTATION AV RESPONDENTER .................................................................................. 42

5.7.1

MAANRAKENNUS SV KY ............................................................................................. 42

5.7.2

SIMGO OY AB .............................................................................................................. 42

5.7.3

GYM 1 .......................................................................................................................... 43

5.7.4

FÖRETAG B .................................................................................................................. 43

5.7.5

REVISORER OCH BOKFÖRARE....................................................................................... 43

RESULTAT................................................................................................................................. 45
6.1

FÖRETAGETS STORLEK ..................................................................................................... 45

6.2

KOSTNADEN I RELATION TILL NYTTAN............................................................................. 46

6.3

REVISION SOM FÖRBÄTTRING ........................................................................................... 48

6.4

REVISION SOM FÖRSÄKRAN .............................................................................................. 49

6.1

FÖRETAGETS INTRESSENTER ............................................................................................ 50

6.2

ÖVRIGA FAKTORER........................................................................................................... 51

6.3

SAMMANFATTNING AV RESULTATEN ............................................................................... 54

ANALYS OCH DISKUSSION ........................................................................................................ 55
7.1

FÖRETAGETS STORLEK ..................................................................................................... 55

7.2

KOSTNADEN I RELATION TILL NYTTAN............................................................................. 56

7.3

REVISION SOM FÖRBÄTTRING ........................................................................................... 57

7.4

REVISION SOM FÖRSÄKRAN .............................................................................................. 58

7.5

FÖRETAGETS INTRESSENTER ............................................................................................ 58

7.6

ÖVRIGA FAKTORER........................................................................................................... 59

SAMMANFATTNING .................................................................................................................. 61
8.1

STUDIENS SLUTSATS ......................................................................................................... 61

8.2

TILLFÖRLITLIGHET OCH TROVÄRDIGHET ......................................................................... 63

8.3

STUDIENS BEGRÄNSNINGAR ............................................................................................. 64

8.4

FÖRSLAG TILL FORTSATT FORSKNING .............................................................................. 65

KÄLLOR ............................................................................................................................................. 66

ii

Daniela Sjöberg – En studie om faktorer som påverkar valet att behålla respektive avstå från den frivilliga revisionen

BILAGOR:
Bilaga 1: Intervjufrågor – Frivillig revision
Bilaga 2: Intervjufrågor – Ingen frivillig revision

iii

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Tabellförteckning
Tabell 1: Gränsvärden i närliggande länder 2016
Tabell 2: Sammanfattning av respondenterna
Tabell 3: Sammanfattning av resultaten

Figurförteckning
Figur 1: Intressentmodell
Figur 2: Studiens slutsats

iv

Daniela Sjöberg – En studie om faktorer som påverkar valet att behålla respektive avstå från den frivilliga revisionen

1 INLEDNING
I Finland började revisionen etablera sig för över 100 år sedan. Den lagstadgade
revisionen och reglerna för den anses ha börjat i aktiebolagslagen år 1895. I lagen
fastställdes hur bolagsstämman var tvungen att utse en eller flera personer för att granska
administrationen och räkenskaperna i företaget. Innan denna lag visste man rätt så lite om
revisionen i de privata företagen i Finland. (Kosonen, 2005) Det enda som krävdes av en
revisor under denna tid, var en revisionsberättelse som inte var offentlig. Innehållet i dessa
rapporter varierade även mycket i och med att det inte fanns en standardmodell att utgå
ifrån (Apajalahti, 2017; Kosonen, 2005).
På 1920-talet formades första bokföringslagen. I samband med det blev företagens
finansiella rapporter allt viktigare då externa intressenter blev allt mera intresserade av
företagets ställning och utveckling. Dessutom infördes lagar om ansvarsskyldighet och
offentliggörande av finansiella rapporter. (Kosonen, 2005) I början av 1900-talet var
finansiella rapporternas främsta syfte att tjäna skattemyndigheternas behov och
avspeglade kanske inte företagens verkliga ekonomiska situation (Apajalahti, 2017).
Under 1930-talet gjordes en ändring av aktiebolagslagen, vilket förde med sig att en del
företag var tvungen att utse en auktoriserad revisor (Apajalahti, 2017). Den första
finländska revisionslagen trädde i kraft 1995, samma år som Finland blev en del av den
Europeiska unionen.
Då Finland blev en del av Europeiska unionen år 1995, betydde det att den finländska
lagstiftningen inom revision var tvungen att följa de direktiv som Europeiska
kommissionen ställt upp. (Niemi, Kinnunen, Ojala & Troberg, 2012) Europeiska
kommissionen hade under en längre tid fokuserat på att skapa en förenklad lagstiftning
inom Europeiska unionen för att på det sättet öka tillväxten och sysselsättningen i Europa.
De hade som mål att lagstiftningen både på EU- och medlemsstatsnivå skulle vara mindre
betungande samt lättare och effektivare att tillämpa. Detta skulle stimulera ekonomin
genom att minska på den ekonomiska bördan som fanns bland företagen i EU.
Ekonomiska bördor kan nämligen ha en stor ekonomisk inverkan på företagen och de
uppfattar dem oftast som mycket irriterande och störande. (KOM 2007/23)

1

Daniela Sjöberg – En studie om faktorer som påverkar valet att behålla respektive avstå från den frivilliga revisionen

I speciell fokus var de små och medelstora företagen i EU i och med att de utgör 99
procent av alla företag och svarar för tvåtredjedelar av sysselsättningen. De minsta
företagen ses alltså som motorerna för tillväxt i de flesta länder (Ojala, Collins, Kinnunen,
Niemi & Troberg, 2016). De är även de små och medelstora företagen som lider mest av
den komplicerade lagstiftningen i och med att dessa företag har begränsade resurser och
begränsad sakkunskap för att kunna hantera komplexa regler och föreskrifter. (KOM
2005/353)
I mars år 2007 betonade Europeiska rådet hur det vore nödvändigt att bland
medlemsstaterna minska de administrativa bördorna för att ge företagen mer möjlighet
att bli konkurrenskraftiga och stimulera Europas ekonomi. För små och medelstora
företag är kostnaderna för redovisning och revision speciellt betungande och skulle
därmed gynnas av en förenklad lagstiftning på detta plan. Därmed vore det av stor
betydelse att ge små och medelstora företag en ökad laglig valfrihet då det handlar om att
utforma sin redovisning och revision. (SOU 2008:32)
Som följd av detta avskaffades revisionsplikten för de minsta företag i Finland från och
med den 1 juli 2007, och gränserna för revisionsplikten fastställdes. Detta betydde att de
minsta företagen kunde utesluta revisionen ifall inget eller ett av följande krav uppfylldes
under den föregående eller nuvarande räkenskapsperioden:
1. balansomslutningen överskrider 100 000
2. omsättningen överskrider 200 000
3. antalet anställda överstiger i medeltal 3 (Revisionslagen, 1141/2015).
Med andra ord bestäms revisionsskyldigheten genom att mäta företagets storlek som
baserar sig på omsättningen, totala tillgångar samt antalet anställda. Företag som undantas
från revisionsplikten kan trots allt välja att utnyttja revision, och välja att anställa en eller
flera revisorer för att granska redovisningen. De företag som är närmare maximigränserna
för revision, väljer i större utsträckning revision frivilligt. (SOU, 2008:32)
Då revisionen numera är frivillig för småföretagen, kan man fråga sig om småföretag i
större utsträckning väljer att avstå från den frivilliga revisionen eller inte. Vilka faktorer
som påverkar efterfrågan på frivillig revision, och vad för åsikter småföretagare har kring
den frivilliga revisionen, är någonting som ska behandlas i denna avhandling.
2

Daniela Sjöberg – En studie om faktorer som påverkar valet att behålla respektive avstå från den frivilliga revisionen

1.1 Problemområdet
I och med att revisionsplikten avskaffades för de minsta företagen, valde allt fler företag
att lämna bort revisionen. Detta var främst för att företag ansåg att revision för med sig
högre kostnader i relation till nyttan. Omsättningen i småföretag är rätt så låg varav
revisionsarvodet är en rätt så stor belastning då man ser på ekonomin som helhet
(Andersson & Norling, 2006). Men trots detta, finns det företag som väljer att
fortsättningsvis använda sig av revision då de anser att nyttan är större än kostnaderna
(Collis, 2003). Då man bortser från kostnaden, menar Johansson, Häckner och
Wallerstedt (2005) att företag inte har någonting att förlora på att ha revision. De
argumenterar för att nyttan av att kunna kvalitetssäkra redovisningen väger tyngre än
kostnaden för revision, och därmed skulle inte uteslutande av revision minska på
kostnaderna.
Niemi m.fl. (2012) undersökte år 2005 hur småföretagen skulle förhålla sig till den
frivilliga revisionen. Resultaten från forskningen visar hur 60 procent av småföretagen
påstod att de skulle hålla revisionen trots att den skulle bli frivillig. Detta är ett tecken på
att företagen ansåg att revisionen var till nytta. I Sverige gjorde man även en liknande
undersökning i form av enkäter (Neij, 2018). Dessa enkäter visade att 60–70 procent
skulle behålla revisionen trots att den skulle bli frivillig (Neij, 2018). Dock sjönk
efterfrågan på frivillig revision redan några år efter att den infördes, speciellt i nybildade
företag. (Neij, 2018)
År 2014 valde dock 25 procent av de aktiva småföretagen i Finland som var utanför
revisionsplikten att använda sig av revision (Ittonen, 2017). År 2013 var motsvarande
procent 27,9 och år 2012 32,3 procent, vilket visar att den frivilliga revisionen har minskat
under åren (Ittonen, 2017). Detta tyder på att trenden håller på att minska, trots att
attityderna mot den frivilliga revisionen innan den trädde i kraft var att småföretagen
skulle fortsätta med revisionen.
Den frivilliga revisionen är alltså någonting som delar småföretagarnas åsikter och är inte
en entydig fråga. Enligt tidningen Balans (2016) är det en fjärdedel av de företag som inte
omfattas av revisionsplikten som frivilligt använder sig av tjänsten. Dock skulle man
tänka sig att småföretagen vill minska på de ekonomiska bördorna, och därmed skulle
3

Daniela Sjöberg – En studie om faktorer som påverkar valet att behålla respektive avstå från den frivilliga revisionen

slopande av revisionen vara en självklarhet. Därmed kan man fråga sig vilka faktorer som
spelar in då småföretag bestämmer mellan att anlita en revisor eller inte.
Den frivilliga revisionen kan bland annat förklaras utifrån agentteorin. Med detta menas
alltså hur det kan uppstå intressekonflikter mellan företagsledningen (agenten) och ägarna
(principalen) i de företag där dessa två är åtskilda. Oftast är situationen sådan att
företagsledningen sitter på mera information om företaget och dess verksamhet i än
ägarna, vilket leder till informationsasymmetri. Detta kan även uppstå mellan andra
parter, bland annat mellan kreditgivare och företagsledningen. För att minska på detta och
ett sätt för principalen att kontrollera agenten är genom att anställa en revisor. (Jensen &
Meckling, 1976). Genom revision kan man försäkra sig om att företagsledningen är i linje
med ägarens intressen (Carrington, 2014).
Detta är dock inte lika vanligt i småföretag, i och med att ledningen och ägarna oftast är
samma person, vilket betyder att revisionen kanske inte anses vara lika viktig. Dock kan
det även i småföretag uppstå problem gällande erfarenhet och kunskap inom redovisning
(Collis, 2004). I dessa fall är det vanligt att företag använder sig av en extern redovisare.
Detta kan i sin tur leda till en agentrelation mellan företaget och den externa redovisaren,
vilket kan leda till konflikter. Främst för att ledningen inte har möjlighet att övervaka
redovisarens arbete. (Jensen & Meckling, 1976) Detta är en av orsakerna till att
småföretag väljer att ha en revisor.
Utöver att minska på informationsasymmetrin finns det även andra orsaker som kan
förklara behovet av revision. En studie gjord av Collis (2004) visar att 40 procent av små
aktiebolag i Storbritannien anser att anlita en revisor är till nytta för deras verksamhet och
att revisionen förbättrar kvaliteten på den finansiella informationen. Dessutom visade
studien att företagets omsättning, balansomslutning och antalet anställda hänger ihop med
valet att anlita en revisor. Ifall en av variablerna ökar i samband med omsättningen, är det
en större chans att en revisor anlitas. (Collis, 2004)
Andra orsaker som kan förklara den frivilliga revisionen är bland annat företagets storlek,
komplexitet och skuldsättningsgrad. (Haapamäki, 2018) Dessutom hävdar Niemi m.fl.
(2012) att ju större företaget är, desto större är sannolikheten att de väljer den frivilliga
revisionen. Företaget som är i en svår ekonomisk situation anställer i större grad en revisor
frivilligt, då revisorn kan ge professionella råd.
4

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Trots att lagförändringen var till fördel för småföretagen, fruktade man för att det skulle
ha konsekvenser för andra parter. I och med revisionen blev frivillig för de minsta
företagen, oroade man sig för att skattefusket skulle öka (Jensen och Björklund, 2014),
samt att ekonomiska brott skulle bli allt vanligare (Neij, 2018). Detta befarade man sig
över i och med att en revisor sägs vara brottsförebyggande (Neij, 2018). I och med att
revisionen sägs halvera risken för fel i den ekonomiska rapporteringen, var man rädd för
att slopande av revisionen kunde leda till en fördubbling av fel i redovisningen
(Clatworthy & Peel, 2013). Neij (2018) poängterar hur de som väljer bort revision eller
inte använder sig av en redovisningskonsult har en sämre kvalitet på årsredovisningen.
Baserat på tidigare forskning inom ämnet, kan man konstatera att det inte finns en samlad
uppfattning hos småföretagen då det gäller den frivilliga revisionen. Därmed är det
fortsättningsvis viktigt att få kunskap om faktorer som påverkar efterfrågan på den
frivilliga revisionen. Målet med denna avhandling är därmed att hitta faktorer som kan
förklara den frivilliga revisionen. Detta kommer göras genom att se på de företag som
fortsättningsvis värdesätter revision, samt de som valt att välja bort den frivilliga
revisionen. Vilka faktorerna som spelar in till detta val är någonting som denna
avhandling skall kartlägga. Trots att det är ett antal år sedan revisionsplikten avskaffades
för de minsta företagen, är det fortfarande ett aktuellt ämne. Denna avhandling kommer
ge en inblick i vad följderna varit efter att revisonen blivit frivillig för de minsta företagen,
samt se vad för attityder det finns kring lagförändringen nu 13 år senare.

5

Daniela Sjöberg – En studie om faktorer som påverkar valet att behålla respektive avstå från den frivilliga revisionen

1.1 Syfte och avgränsning
Syfte med denna avhandling är att få en förståelse för vilka faktorer som påverkar
småföretag att använda sig av revision, alternativt att avstå från det. Med småföretag
menas företag som ligger under gränsvärdet för revisionsplikt i Finland, alltså såväl
småföretag som mikroföretag. Avhandlingen kommer därmed att avgränsas till dessa.
Tanken är att ta upp både för- och nackdelar med revision i småföretag, men främst
fokusera på vad för faktorer som påverkar efterfrågan av frivillig revision. Den empiriska
delen baserar sig på intervjuer med de företag som valt att avstå från den frivilliga
revisionen samt de som valt att använda sig av frivillig revision. Dessutom kommer
eventuella likheter och skillnader mellan dessa företag att presenteras. Utöver intervjuer
med småföretagare, kommer även frågor om den frivilliga revisionen ställas bokförare
och revisorer.

1.2 Disposition
Avhandlingen inleds med en inledning där bakgrunden till ämnet presenteras. Därefter
behandlas problemområdet samt syfte och avgränsning i det första kapitlet. I det andra
kapitlet behandlas teorin till ämnet, alltså mera ingående vad revision är, och hur
revisionsplikten har förändrats i EU samt hur den ser ut i Finland och övriga EU-länder.
Utöver det behandlas även olika teorier som kan förklara behovet av revision i företag.
Det främsta fokus kommer dock ligga på den frivilliga revisionen i småföretag, som är
det sista som behandlas i den teoretiska referensramen. I det tredje kapitel går
avhandlingen in på tidigare studier som gjorts inom ämnet och avslutas med en
sammanfattning. Fjärde kapitlet sammanfattar eventuella faktorer som kan tänkas
förklara efterfrågan på frivillig revision. Det femte kapitlet behandlar avhandlingens
metod samt grunden för hur forskningen har formats. I sjätte kapitlet tas resultaten upp
och de diskuteras tillsammans med den teoretiska referensramen och tidigare studier i det
sjunde kapitlet. Avhandlingen avslutas med ett åttonde kapitel där slutsatserna tas upp
tillsammans med studiens begräsningar och till sist nämns några förslag till fortsatt
forskning.

6

Daniela Sjöberg – En studie om faktorer som påverkar valet att behålla respektive avstå från den frivilliga revisionen

2 TEORETISK REFERENSRAM
I detta kapitel presenteras teorin bakom det aktuella ämnet. Först behandlas ämnet
revision kort för att läsaren ska få en bild av vad ämnet bygger på. Som följande går
avhandlingen in på förändringen av revisionsplikten i EU och hur den ser ut idag i Finland
samt i andra EU-länder. Därefter behandlas olika teorier som kan förklara efterfrågan på
revision. Till sist kommer den frivilliga revisionen att tas upp i den teoretiska
referensramen.

2.1 Revision
Revision går i stora drag ut på att planera, granska, bedöma och uttala sig om ett företags
årsredovisning, bokföring och förvaltning (FAR, 2006). I och med att företagens
verksamhetsresultat granskas av en utomstående person, kan man som aktieägare,
leverantör, kreditgivare, myndighet eller kund, säkerställa bokslutsrapporteringens
kvalitet och transparens. Revisionen finns för att skapa trygghet och säkerhet bland alla
intressenter och för att de ska få en garanti om att verksamheten har skötts på ett korrekt
sätt. Därmed kan man säga att revision är en kvalitetsstämpel och skapar mervärde för
företaget i fråga. (PwC, 2019) Med andra ord är revisionen viktig för både företaget och
intressenterna, då den görs i allmänhetens intresse (eng. the public interest) (FAR, 2006).
Revision förknippas oftast med någonting komplicerat och anses vara både tidskrävande
och kostsamt. Därmed kan man tänka sig att de som inte vet vad revision är, kanske väljer
bort tjänsten då de inte förstår värdet i processen. (Mansson & Zaman, 2001) Revisorer
har därmed en viktig uppgift att kunna visa på detta värde i samband med att de skall
utföra ett bra jobb av god kvalitet, genom att följa god revisionssed genom hela processen.
Utöver det ska de även garantera att det reviderade företagets bokslut ger en korrekt bild
av företaget till allmänheten. Det är därför mycket viktigt att revisorn är uppdaterad då
det gäller lagstiftningen och reglerna inom revision, redovisning och skattefrågor (FAR,
2006).
Samma krav på att utse en revisor gäller däremot inte alla företag. Revisionsplikten
baserar sig på hur stor verksamheten är, alltså beroende på företagets omsättning,
balansomslutning och antalet anställda. De minsta företagen har blivit befriade från
7

Daniela Sjöberg – En studie om faktorer som påverkar valet att behålla respektive avstå från den frivilliga revisionen

revisionsplikten, men de som enligt lag går över gränserna för revisionsplikten måste utse
en revisor i enlighet med revisionslagen, bokföringslagen sam andra lagar som påverkar
det aktuella företaget (Arbets- och näringsministeriet, 2014).

2.2 Förändringen av revisionsplikten i EU
Den 14 november 2006 lade Europeiska kommissionen fram ett förslag om ett
åtgärdsprogram som skulle fokusera på en bättre lagstiftning i hopp om att skapa tillväxt
och flera arbetsplatser i Europeiska unionen. (KOM, 2007/23) Detta program hade som
mål att minska administrativa bördor, genom att ändra den dåvarande lagstiftningen i EU.
De administrativa bördorna skulle minskas med 25 procent, vilket EU och dess
medlemsländer gemensamt skulle uppnå senast år 2012 (SOU, 2008:32). Programmet
skulle på lång sikt ge ekonomiska fördelar men även tydliga resultat redan på kort sikt.
En förenklad lagstiftning inom EU skulle alltså öka tillväxten och sysselsättningen i
Europa, samt vara mindre betungande och effektivare för EU och medlemsländerna.
(KOM, 2007/23)
Kommissionens mål var alltså att stimulera ekonomin genom att minska på företagens
ekonomiska bördor. Detta skulle ge företag en möjlighet att bli mera konkurrenskraftiga.
I särskilt fokus var små och medelstora företag. De små och medelstora företagen i Europa
är nämligen de dominerande företagen och står för två tredjedelar av sysselsättningen,
och därmed är det viktigt att på något sätt påverka deras administrativa kostnader. Små
och medelstora företag lider mest av den komplicerade lagstiftningen då dessa företag har
begränsade resurser och begränsad sakkunskap för att hantera komplexa regler och
föreskrifter. (KOM, 2005/353) Bland annat är kostnaderna för revision och redovisning
en sådan börda. Laglig valfrihet för småföretagen, och en möjlighet för dem att utforma
sin redovisning och revision, vore därmed en fördel för att minska på de ekonomiska
bördorna. (SOU, 2008:32)
Som resultat av detta gjordes det den 5 september 2008 förändringar då det gäller
revisionsplikten i EU, för att ge mera frihet åt de minsta företagen. Med andra ord höjdes
gränserna för att flera småföretag skulle gå under gränserna för revisionsplikten. De
tidigare gränserna för revisionsplikten för onoterade små och medelstora företag var
följande:
8

Daniela Sjöberg – En studie om faktorer som påverkar valet att behålla respektive avstå från den frivilliga revisionen

1. nettoomsättning på 7 300 000 euro
2. balansomslutning på 3 650 000 euro
3. antal anställda 50 personer. (SOU 2008:32)
De gränser som är aktuella idag är:
1. nettoomsättning på 8 800 000 euro
2. balansomslutning på 4 400 000 euro
3. antalet anställda 50 personer. (SOU 2008:32)
Detta betyder att småföretag kan utesluta revision ifall inget eller ett av de ovannämnda
kraven

uppfylls

under

den

föregående

eller

nuvarande

räkenskapsperioden

(RevL,1141/2015). Enligt EU-direktiven är det tillåtet för medlemsländerna i EU att höja
gränserna för nettoomsättningen och balansomslutningen om de så vill (Neij, 2018).
Medlemsländerna har alltså en viss frihet då det handlar om att forma gränserna för
revisionsplikten.
Man kan därmed konstatera att lagförändringen inom EU leder till en allt tydligare
tudelning av företagen. De stora företagen som bland annat är verksamma på finans- och
försäkringsmarknaden ställs inför allt högre krav då det gäller redovisningen. Dessa
företag är tvungna att utse en kvalificerad revisor för att kontrollera redovisningen med
rätt så höga krav. De små och medelstora företagen får däremot allt mera laglig frihet att
utforma sin egen redovisning och revision. Denna lagförändring gjordes främst för att
låta de minsta företagen själv bestämma hur mycket de vill satsa på redovisnings- och
revisionstjänster. (SOU, 2008:32)
Utvecklingen från år 2007 har dock gått åt det bättre hållet inom EU. Det åtgärdsprogram
som kommissionen genomfört visade resultat år 2012. Bland annat hade byråkratin
minskat med över 25 procent, vilket var mera än man siktat på. Mellan åren 2007 och
2012 hade de administrativa kostnaderna minskat med 25 procent, vilket sammanlagt
motsvarar 30,8 miljarder euro. (KOM, 2013/15)

9

Daniela Sjöberg – En studie om faktorer som påverkar valet att behålla respektive avstå från den frivilliga revisionen

2.2.1 Revisionsplikten i Finland
Redan år 1895 fastställdes det i aktiebolagslagen att finländska företag var tvungna att
utse en person som skulle granska förvaltningen. Den första revisionslagen trädde i kraft
år 1925, och tre år senare, 1928, lagstadgades det om bokslutens offentlighet. Under
denna tid blev det allt viktigare för placerare att få information om företagens ekonomi
och utveckling. Speciellt skattemyndigheterna och staten var intresserade av den
offentliga informationen för att hålla koll på vilka företag som var av stor betydelse för
nationalekonomin. (Kosonen, 2005)
Innehållet i aktiebolagslagen var under denna tid mycket knapp. Det fanns inga speciella
bestämmelser om revisorns egenskaper, som om deras beroende eller jäv. Det nämndes
heller ingenting om granskningsskyldigheten eller vad revisionsberättelsen var tvungen
att innehålla. (Kosonen, 2005) Företagen var även orolig över att konkurrenterna skulle
få veta hur det verkligen gick för det egna företaget (Apajalahti, 2017). Med andra ord
kunde man inte vara säker på att den information som framgick avspeglade företagens
riktiga ekonomiska situation.
Behovet av revision ökade när ägandet och ledningen skildes åt i företagen (Apajalahti,
2017). I och med globaliseringen och det allt intensivare samarbetet i Europa började
företagens påverkan synas allt mera i den nationella lagstiftningen. Under denna tid
etablerades uttrycket ”en rättvisande bild” (Kosonen, 2005).

Först efter Finlands

självständighet började det införas lagförändringar. På 1920-talet tog den första
bokföringslagen form, i samma väva som redovisningslagen och lagen om bokslutens
offentlighet. Några år senare, 1935, omformades aktiebolagslagen vilket förde med sig
att en del företag var tvungna att utse en auktoriserad revisor (Apajalahti, 2017). År 1995,
samma år som Finland blev en del av Europeiska unionen, trädde den första
revisionslagen i Finland i kraft.
Revisionsplikten i Finland har omformats alltsedan Finland blev en del av Europeiska
unionen. I och med medlemskapet måste landets lagstiftning förändras för att uppfylla de
riktlinjer som Europeiska unionen ställt upp (Niemi m.fl., 2012). En av dessa förändringar
var att de minsta företagen befriades från revisionsplikten. Som resultat av detta
omformandes revisionslagen i Finland och en ny trädde i kraft den 1 juli 2007. En av de
nya bestämmelserna var att de minsta företagen befriades från revisionsplikten.
10

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Enligt revisionslagen behövs inte en revisor väljas om högst en av följande har uppfyllts
under

den

avslutade

räkenskapsperioden

och

den

omedelbart

föregående

räkenskapsperioden (Revisionslagen, 1141/2015):
•

balansomslutning 100 000 euro

•

omsättning 200 000 euro

•

antal anställda 3 stycken.

Med andra ord får de minsta företagen själva bestämma om de väljer att anlita en revisor
eller inte. En orsak till att småföretagen befriades från revisionsplikten var för att det
sällan förekommer intressekonflikter i dessa företag, vilket beror på att ägaren och
företagsledningen oftast är samma person. En annan orsak är att småföretag inte är
beroende av extern finansiering i lika stor utsträckning som större företag. (SOU 2008:32)
Det har dock länge diskuterats om gränserna borde höjas närmare den maximala gräns
som EU ställt upp, för att ytterligare minska revisionsskyldigheten i Finland. I och med
att det i Finland inte förekommer ekonomiska brott i lika stor utsträckning som i andra
länder, förundras många över varför landet har en mycket strängare gräns gällande
revisionsplikten än andra länder. (Haapamäki, 2018)

11

Daniela Sjöberg – En studie om faktorer som påverkar valet att behålla respektive avstå från den frivilliga revisionen

2.2.2 Revisionsplikten i andra EU-länder
Revisionsplikten varierar mycket EU-länder emellan. Denna avhandling bygger på
studier kring den frivilliga revisionen i småföretag, gjorda i flera olika länder. Därmed är
det mycket viktigt att poängtera dessa skillnader för att kunna göra jämförelser. Ett litet
företag i ett land kanske inte kan jämföras med ett litet företag i ett annat land.
Som tidigare nämnt är de maximala gränserna för revisionsplikten i EU 50 anställda, 4
miljoner euro i balansomslutning och 8 miljoner euro i nettoomsättning (SOU, 2008:32).
Dock får medlemsländerna i EU höja gränsen för både balansomslutningen och
nettoomsättningen om de så vill (Neij, 2018).
För att ta upp några exempel är det värt att understryka att Tyskland, Frankrike,
Nederländerna och Irland har höga gränser då det handlar om revisionsplikten medan
Finland och de övriga nordiska länderna har mycket striktare krav än övriga Europa. Dock
ligger gränserna i Danmark en aning högre än till exempel i Finland och Sverige. År 2016
låg dessa gränser i EU i snitt på 2,8 miljoner euro för totala tillgångar, 5,7 miljoner euro
för omsättningen och 44 anställda, alltså är dessa gränser i EU i snitt betydligt högre än
vad de är i Finland. (Haapamäki, 2018)
Av de skandinaviska länderna var Danmark först med att slopa revisionsplikten för de
minsta företagen, vilket skedde år 2006. Gränsvärdena i Danmark har sedan dess höjts
två gånger, år 2010 och 2013. Landet använder sig av två olika gränsvärden, nämligen en
undregräns då det inte krävs någon revision alls och en övregräns då det är revisionsplikt.
Aktiebolag som ligger mellan dessa två gränser kan välja mellan revision eller en utökad
översiktlig granskning (eng. extended review). (Neij, 2018)
De lägsta gränsvärden som gäller i Danmark är färre än 12 anställda, mindre än 4 miljoner
danska kronor i balansomslutning, mindre än 8 miljoner danska kronor i nettoomsättning.
De företag som går under dessa värden är befriade från revisionen. De högsta
gränsvärdena är en balansomslutning på 29 miljoner danska kronor, en nettoomsättning
på 58 miljoner danska kronor, och antal anställda på genomsnitt 50 stycken personer.
(SOU 2008:32) Ifall ett företag inte överskrider två av följande tre gränsvärden, gäller
inte revisionsplikten, men överskrids två, gäller revisionsplikt (Neij, 2018).

12

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Alltsedan 2006 har det blivit allt vanligare att företag väljer bort revisionen. Dock har den
utökade översiktliga granskningen (eng. extended review), som introducerades 2013,
blivit allt vanligare de senaste åren och antalet företag som använder sig av det har
fördubblats från 13 000 till 26 000 (Neij, 2018).
I Norge slopades revisionsplikten rätt så sent, nämligen i maj 2011. Kraven för
revisionsplikt i Norge är då två av följande gäller: då ett företag har fler än 10 anställda,
mer än 20 miljoner NOK i balansomslutning eller mer än 5 miljoner NOK i
nettoomsättning. De här gränsvärden har nyligen gåtts igenom, och kommer att ligga på
dessa nivåer i alla fall en tid framöver. I Norge väljer nystartade företag i större
utsträckning revision än nystartade företag i Sverige. (Neij, 2018)
Sverige var tillsammans med Malta det enda landet inom EU år 2010 som inte hade
avskaffat revisionsplikten för de minsta företagen. (Broberg, 2008) Landet ville göra en
utredning om hur en eventuell avskaffning av revisionsplikten skulle gå till och besökte
bland annat Nederländerna och England för att ta reda på detta. Den första januari 2010
trädde lagändringen i kraft i Sverige (SOU 2008:32). Idag tillämpas följande gränser i
Sverige: fler än 3 anställda, mer än 1,5 miljoner kronor i balansomslutning samt mer än
3 miljoner kronor i nettoomsättning. Ett företag måste ha en revisor om minst två av
gränsvärdena nås de två senaste räkenskapsåren. I euro motsvarar detta 150 000 € i
balansomslutning samt 300 000 i nettoomsättning. I Sverige kan upptill 435 000
aktiebolag välja bort revisionen endast på grund av sin storlek. En av fem har frivilligt
valt revision (Neij, 2018).
I Tyskland spelar både bolagsformen och storleken på företaget in då revisionsplikten
fastställs. Enligt lagen ska alla företag i Tyskland använda sig av revision, förutom de
företag som går under gränserna. Till skillnad från andra länder har Tyskland aldrig haft
revisionsplikt för småföretag. De som uppfyller kriterierna för småföretag är de som
uppfyller minst två av följande tre gränsvärden: balansomslutningen får inte överstiga 3
438 000 euro, omsättningen får inte överstiga 6 875 000 euro och årsgenomsnittet
anställda får inte överstiga 50 stycken. Dock har Tyskland, tillsammans med Irland,
Nederländerna och Storbritannien, valt att utnyttja maximalt tillåtna gränsvärden på 6
miljoner euro i balansomslutning och 12 miljoner euro i nettoomsättning. (Neij, 2018)

13

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Med andra ord kan man konstatera att gränsvärdena för revisionsplikten varier rätt så
mycket. Speciellt när man jämför gränserna i Finland och Sverige med resterande länder
i EU. I Sverige lider företagen av att de i förhållande till bland annat Storbritannien,
Tyskland och Nederländerna har en mera kostnadskrävande redovisning och revision.
Detta sätter de svenska företagen i ett konkurrensmässigt underläge. Detta underläge
förbättras inte då Sverige har lägre gränsvärden gällande revisionsplikten än de ledande
länderna inom EU. Detsamma kan man tänka att samma gäller Finland. (SOU, 2008:32)
Det är alltså mycket viktigt att belysa dessa skillnader eftersom ett litet företag i Tyskland
eller England, inte är jämförbart med ett litet företag i Finland eller Sverige. Finland är
det land med lägst revisionsplikt i norden, vilket man kan ifrågasätta. Juha Ahvenniemi,
som är VD för Taloushallintoliitto, poängterar hur ingen kan förklara varför dessa gränser
är så låga i Finland. Han menar att gränserna borde höjas radikalt för att ge fler företag
självbestämmanderätt då det gäller revision. (Sjöström, 2014)
Länder
Finland
Sverige
Norge
Danmark
Frankrike
Italien
Österrike
Tyskland
England

Omsättning (EUR)
200 000
300 000
625 000
9 700 000
3 100 000
8 800 000
10 000 000
12 000 000
13 100 000

Balans (EUR)
100 000
150 000
2 500 000
4 800 000
1 550 000
4 400 000
5 000 000
6 000 000
6 500 000

Anställda (ST.)
3
3
10
50
50
50
50
50
50

Tabell 1: Gränsvärden i närliggande länder 2016 (Källa: Småföretagarnas Riksförbund, 2016)

14

Daniela Sjöberg – En studie om faktorer som påverkar valet att behålla respektive avstå från den frivilliga revisionen

2.3 Teorier som kan anses förklara revision
Utifrån det som behandlats tidigare i denna avhandling, kan man konstatera att inte alla
företag är tvungna att utse en revisor. Men trots det kan frivillig revision användas om ett
företag anser det vara till nytta. I detta kapitel tas det upp två olika teorier som kan anses
förklara behovet revision, och varför den kan vara till fördel, även för mindre företag.

2.3.1 Intressentteorin
Då ett företag väljer att revidera sitt företag är det inte endast företaget i fråga som
påverkas av det, utan även de externa intressenterna. Dessa intressenter är grupper och
individer som drar nytta av företaget på något sätt. Bland annat ägare, långivare,
myndigheter, kunder och leverantörer. Dessa intressenter har olika behov av information
för att de skall kunna förlita sig på företaget i fråga (FAR, 2006).
Intressenterna kan delas in i inre intressenter samt yttre intressenter. Till de inre
intressenterna räknas den inre kretsen, alltså företagets anställda samt ägaren och
ledningen. Dessa inre intressenter har oftast en stark anknytning till företaget och kan
därmed lättare påverka företaget. De resterande intressenterna räknas till de yttre
intressenterna, bland annat kunder, leverantörer, kreditgivare och myndigheter. I
jämförelse med de inre intressenterna, har inte de yttre intressenterna lika stor anknytning
till företaget. Till exempel kan en kund välja att handla med ett annat företag utan att
behöva förklara sig på förhand. (Andersson & Norling, 2007)
Revision skapar mervärde för företaget då en revisor har granskat redovisningen.
Förtroendet till företagets olika intressenter förstärks, och underlättar affärer och
kontakten med dem (PwC, 2019). Med andra ord är företaget och intressenterna i ett
ömsesidigt beroendeförhållande. I och med revisionen, vågar företagets intressenter
fortsätta sin affärsrelation i företaget. Ifall en revisor inte skulle finnas, är dessa
utomstående intressenter tvungna att göra egna kontroller (FAR, 2006). Revisionen
minskar därmed intressenternas egna informationsinsamling, och ger den relevanta
informationen som behövs. Detta förhållande mellan företaget och dess intressenter kan
förklaras utifrån en intressentmodell, där varje intressent har en viss relation till företaget.
De beslut som företaget gör, baserar sig även på intressenternas behov och önskningar.
Nedan illustreras modellen.
15

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Myndigheter

Ägarna
Leverantörer

Företaget

Kunder

Kreditgivare

Figur 1: Intressentmodell

2.3.1.1 Ägarna
Ägarnas främsta intresse är företags finansiella situation. Detta grundar sig på att ägarna
bidrar med kapital och är intresserad av att få avkastning på de kapital de investerar.
(FAR, 2006) Inte nog med det är även företagets information viktig då ägare ska besluta
om att sälja eller köpa nya aktier.
I större företag, där ägande och ledningen är åtskilda, kan det vara viktigt för ägaren att
lita på den information som ledningen ger ut i och med att ägaren oftast inte sitter i
företagets ledning. Revision kan i detta fall vara ett sätt för ägare att säkerställa detta. I
småföretag är ofta ägaren och ledningen dock samma person, vilket betyder att ägaren
har kontroll över hela verksamheten. Revisionen kan därmed anses var onödig från
ägarperspektivet. (FAR, 2006). Dock finns det situationer där småföretag har en
utomstående ägare, och i dessa situationer ökar efterfrågan på revision (Taurigana &
Clarke, 2000). I dessa fall är revisorns bedömning av företaget mycket viktigt för ägaren
(FAR, 2006).

16

Daniela Sjöberg – En studie om faktorer som påverkar valet att behålla respektive avstå från den frivilliga revisionen

En teori som kan anses förklara behovet av revision är agentteorin (Chow, 1982).
Agentteorin baserar sig på hur en principal (uppdragsgivaren) anställer en agent
(uppdragstagare) för att handla i dess intresse, och överger en del av ansvaret till
personen. I företag anses aktieägare vara principalen som delegerar ansvaret vidare till
företagsledningen, alltså agenten. Ett problem som kan uppstå vid en agentrelation är
alltså när båda parterna strävar efter att maximera sin egen nytta, genom att agenten
kanske inte agerar i enlighet med det som principalen vill. Detta leder till
intressekonflikter mellan ägaren och ledningen. Genom att använda sig av
övervakningskostnader, och på det sättet minska på intressekonflikten, kan ägaren
kontrollera ledningen genom att anställa en revisor. Den kostnad som betalas till revisorn
är en agentskostand, som minskar på intressekonflikten. (Jensen & Meckling, 1976)
Dock är detta inte så vanligt i småföretag där ägaren och ledningen är samma person. Men
istället kan revisionen spela en stor roll då det handlar om kvaliteten på redovisningen i
företaget. Revisionen sägs införa disciplin bland företagets redovisare. Ifall
redovisningen kommer kontrolleras av en revisor är chansen större att redovisarna i
företaget arbetar bättre och är extra noggranna när den finansiella informationen
förbereds inför revisorn (Tabone & Baldacchino; Wallace 1980). Revisionen kan därmed
ses som en finansiell disciplin och har en avskräckande effekt mot fel. Utöver det sitter
även revisorn på mycket kunskap som kan vara till nytta för ledningen och ägaren.
(Tabone & Baldacchino, 2003)

2.3.1.2 Kreditgivare
Kreditgivarna anses vara en av företagens främsta intressenter, eftersom de lånar ut
pengar till företaget (Diamant, 2004). Därmed vill företaget presentera trovärdig
finansiell information då kreditgivarna ska göra en kreditbedömning av företaget. Med
andra ord blir säkerheten större när en yrkeskunnig revisor har granskat denna
informationen som kreditgivarna får. (FAR, 2006) Oberoende hur stort företaget är, anser
banker att redovisningsinformation som genomgått revision är den bästa informationen,
och grunden för när de fattar lånebeslut (Seow, 2001) Dessutom är chansen större att ett
företag använder sig av revision om långivarna och andra intressenter kräver det (Seow,
2001).

17

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Dedman m.fl. (2013) poängterar hur tidigare forskning som gjorts inom revision, visar
hur företag som väljer frivilligt revision går hand i hand med en positiv kreditvärdering
och sänkta lånekostnader. Företag ser det även som en fördel att ha kontroll över sina
finansiella rapporter för att på det sättet skapa ett bra förhållande till banken i hopp om
att få bättre kreditvillkor och minskade lånekostnaderna (Collis & Jarvis, 2002).
Dedman och Kausar (2012) bestyrker detta, och menar att företag som väljer bort revision
även får ett lägre kreditbetyg. Orsaken till detta är att deras finansiella information inte
når samma tillförlitlighet då en revisor inte har granskat informationen. Därmed kan man
konstatera att företag som i framtiden har som avsikt att öka sitt egna kapital, är villiga
att behålla revisionen för att intyga att företaget har finansiella rapporter av hög kvalitet.
(Dedman & Kausar, 2012)

2.3.1.3 Leverantörer
I likhet med kreditgivare, har även leverantörerna ett intresse för den ekonomiska
informationen. Främst är de intresserade av betalningssäkerheten då det levererar varor
och tjänster till företaget. Frågan är alltså ifall de vågar leverera varor och ge kredit till
företaget i fråga.

(FAR, 2006) Med andra ord är det företagets kortsiktiga

betalningsförmåga som de är intresserade av.

2.3.1.4 Kunder
Kunder anses vara en de viktigaste intressenterna i och med att verksamheten inte kunde
fortsätta utan dem. Kunder är på samma sätt som leverantörer intresserad av ifall företaget
kan fortsätta med sin verksamhet. (FAR, 2006)

2.3.1.5 Myndigheter
Stat och kommun samt andra myndigheter som skattemyndigheter måste kunna förlita sig
på att företaget redovisar korrekt. Denna redovisning är grunden för skatter och avgifter.
Då redovisningen granskas av en kvalificerad revisor är sannolikheten större att företaget
sköter sig. (FAR, 2006)

18

Daniela Sjöberg – En studie om faktorer som påverkar valet att behålla respektive avstå från den frivilliga revisionen

2.3.2 Revisionsteori
I och med att denna avhandling bygger på faktorer som kan förklara efterfrågan på
frivillig revision i småföretag, är det värt att nämna olika revisionsteorier som kan vara
grunden för detta val. Carrington (2014) tar upp fem olika teorier i sin bok, som sägs
förklara behovet av revision. Han delar in dessa i två olika delar. I den första delen,
nämligen den nationalekonomiska traditionen, ingår försäkran, förbättring och
försäkring. I den andra, även kallad sociologiska traditionen, ingår två olika perspektiv,
nämligen komfort och legitimitet. Dessa olika delar förklarar vad revision är och varför
företag väljer att anlita en revisor.
Därför kan man fråga sig på vilket sätt ett företag kan nå försäkran, förbättring, försäkring,
komfort och legitimering om de väljer att avstå från den frivilliga revisionen. Eller är
dessa kanske faktorer som förklarar valet av frivillig revision?

2.3.2.1 Revision som försäkran
Försäkran handlar om hur ägaren i ett företag kan genom revision försäkra sig om att
företagsledningen sköter sina uppgifter på rätt sätt. Som tidigare nämnt, kan ägaren alltså
inte alltid vara säker på att företaget drivs på det sätt som ägaren vill. I detta fall kan det
uppstå en konflikt mellan ägaren och företagsledningen i företaget, så kallat mellan
principalen och agenten. Problemet är om dessa två parter börjar styra verksamheten åt
det håll som gynnar dem själva, och att principalen inte kan vara säker på agenten inte
utför handlingar i eget intresse. (Carrington, 2014) Det är även mycket vanligt att agenten
besitter mera information än principalen, vilket leder till informationsasymmetri. För att
hindra dessa intressekonflikter är det av stor betydelse att anlita en opartisk revisor. Dock
är detta inte lika vanligt i småföretag, då dessa företag är ägarledda. Däremot kan det
uppstå informationsasymmetri mellan ägarna och företagets intressenter (Svanström,
2008). Detsamma gäller mellan företaget och den utomstående redovisaren. I dessa
situationer är det av stor vikt att övervaka förhållandet mellan principalen och agenten för
att både minska på kostnaderna och informationsasymmetrin (Jensen & Meckling, 1976).

19

Daniela Sjöberg – En studie om faktorer som påverkar valet att behålla respektive avstå från den frivilliga revisionen

2.3.2.2 Revision som förbättring
Revision som förbättring handlar om kvaliteten på informationen. Då företaget väljer att
anställa en revisor, kan man vara säker på att kvaliteten på redovisningen ökar då revisorn
påverkar redovisningen till det bättre. Revisorn tar även intressenternas krav i beaktande
då kontroller görs. (Carrington, 2014)
Revisionen förbättrar alltså kvaliteten på redovisningen, vilket spelar en stor roll för de
externa intressenterna, men även internt. Ifall informationen inte är tillräcklig, kan det
även få samhällsekonomiska konsekvenser. Det skapar även säkerhet för ägarna då
redovisningen är korrekt och spelar en stor roll då företag gör interna beslut. (Carrington,
2014)

2.3.2.3 Revision som försäkring
Utöver de två ovannämnda, är försäkring en av de revisionsteorierna som härstammar
från nationalekonomin. Carrington (2014) poängterar hur revision även kan användas
som

en

försäkring

att

redovisningen

håller

kriterierna.

Detta

betyder

att

företagsledningens ansvar flyttas till revisorn, och samtidigt också risken. Därmed
hamnar revisorn stå för konsekvenserna för icke korrekta rapporter och tar på sig ansvaret
från företagsledningen. Detta är någonting som de externa intressenterna anser som en
bra sak, då en opartisk person tar del av finansiella rapporterna. Det är även revisorns
egna ansvar att göra kontroller i enlighet med lagen. Utåt sett är revision som försäkring
en garanti för intressenterna och företaget ser revision som minskande av
försäkringsrisker. (Carrington, 2014)

2.3.2.4 Revision som komfort
Revision som komfort handlar främst om att företagets intressenter ska känna sig trygga
med företagets redovisning. Detta är mycket viktigt för att intressenterna ska våga
investera i företaget. (Carrington, 2014) Ifall revisionen finns, behöver inte intressenterna
själva ställa frågor om redovisningens kvalitet och pålitlighet.
Det är även viktigt att ägarna känner sig trygga med redovisningen i företaget. Ifall
revisorn märker fel i redovisningen, ska revisorn anmärka om det utan att intressenterna
medvetenhet. När företaget i fråga fått informationen om dessa fel, har de möjlighet att
rätta till dem innan revisionsberättelsen görs. Detta ökar alltså på tilliten och förtroendet.
20

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Revision som komfort har alltså som mål att minska på orosmoment då det handlar om
ägarens känslor, så att ägaren kan känna sig trygg med företagets redovisning. Detta kan
spela en stor roll i småföretag där det ofta endast finns en ägare. Att kunna minska eller
helt radera orosmoment kan vara av stor betydelse och kan vara en orsak till att
småföretag väljer revision. (Carrington, 2014)

2.3.2.5 Revision som legitimering
Slutligen handlar revision som legitimering om hur företag alltid utgår från att följa givna
lagar och normer (Carrington, 2014). Ifall revisorn märker att ett företag inte lyder lagarna
och reglerna, kan hen kräva att redovisningen ska ändras. Alltså är detta även ett sätt att
signalera att redovisningen är godkänd, och skapar därmed legitimitet för företaget.
(Carrington, 2014) Ett företag har därmed som avsikt att verka legitim för sina
intressenter för att hålla dem nöjda. Ett sätt för ett företag att ses som legitimt är genom
att informera intressenterna efter deras behov. Ett företag som agerar legitimt kan på lång
sikt få lojala intressenter (FAR, 2006).

21

Daniela Sjöberg – En studie om faktorer som påverkar valet att behålla respektive avstå från den frivilliga revisionen

2.4 Frivillig revision
I tidigare kapitel presenterades olika faktorer som kan förklara vikten av frivillig revision.
I detta kapitel går avhandlingen mera in på djupet vad den frivilliga revisionen innebär
samt vad som kan tänkas vara fördelarna och nackdelarna med frivillig revision i företag.
I Finland har revisionen varit frivillig för de minsta företagen sedan juli 2007. Som
tidigare nämnt, trädde denna lagförändring i kraft främst för att minska småföretagens
administrativa bördor och kostnaderna för revision. Utöver det var målet att reformen
skulle stärka konkurrenskraften och bidra till att företagen växer och anställer fler. Dock
fanns det även orosmoment.
Bland annat var man rädd för att skatteintäkterna skulle minska och att det skulle leda till
ökad ekonomisk brottslighet och sämre redovisningskvalitet i företagen. (RIR 2017:35)
Detta var man rädd för att skulle ske i de minsta företagen med få anställda och en låg
balansomslutning och nettoomsättning. Chansen är väldigt hög att ingen i dessa företag
sitter på sådan kunskap som en kvalificerad revisor har. Därmed poängterades det hur
viktigt det vore att visa dessa företag som frivilligt får välja revision, värdet av
redovisnings- och revisionstjänster, för att redovisningsstandarden skulle hållas på
samma höga nivå. Utöver det befarade sig revisorerna för att missta sin monopolställning
och utsättas för en hård konkurrens på en marknad som är i snabb förändring. Skatteverket
och Ekobrottsmyndigheten fruktade även för att skattefel och ekonomisk brottslighet
skulle bli allt vanligare. (SOU, 2008:32)
Orsaken till att revisionsplikten ändrades var alltså inte för att revision ansågs vara något
dåligt och onyttigt. Syftet med denna lagförändring var att företagen skulle själva få välja
när de vill köpa tjänster från revisionsbolagen, beroende på hurdana tjänster de ansåg vara
till nytta. Som fallet var tidigare, var företag tvungna att årligen betala för revision i
enlighet med lagen, oberoende företagets mål eller storlek. Företag var tvungna att välja
hela revisionspaketet, då endast en del av tjänsterna skulle räcka. Med andra ord ledde
tvånget endast till att företag belastades med onödiga kostnader. (SOU, 2008:32) I och
med denna lagförändring blev tjänsterna mera varierande, och priserna lägre än vad de
tidigare varit. Detta skulle i sin tur ge företag bättre förutsättningar, med tanke på den
hårda konkurrensen på marknaden (SOU, 2008:32).
22

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Idag står alltså småföretagen inför ett val då det gäller revision. Anser de att nyttan är
större än kostnaderna, kan de frivilligt välja revision. Främst är det ägaren i företaget som
tar beslutet om företaget ska revideras eller inte. I detta fall är det viktigt att beslutet tas i
hänsyn till ägarens egen nytta men också till intressenterna. Som tidigare nämnt är de
externa intressenterna en mycket viktig del för företagets existens, och därmed en
synpunkt som även måste tas i beaktan vid beslutet.
Det finns en hel del saker som spelar in då ett företag väljer att använda sig av revision
alternativ att avstå från det. I och med att revisionsbyråer erbjuder andra tjänster utöver
revision, som till exempel rådgivning, påverkar det även valet att anlita en revisor
(Dedman m.fl., 2014). En del företag anser att denna rådgivning räcker, och lämnar
därmed bort revisionen. Ju större företaget är, och ju större skuldkvot (både
leverantörsskulder och banklån) ökar valet att anlita en revisor. Ifall nettoomsättningen
stiger och om förra årets eget kapital har varit negativt är chansen även större att företaget
väljer revision. (Ojala m.fl., 2016)
Alltså med andra ord påverkar företagets storlek, behovet av finansiering, behovet av
interna kontroller och bättre kvalitet på finansiella rapporter efterfrågan på den frivilliga
revisionen bland småföretag. (Niemi m.fl., 2012) Ifall företag håller på att växa och i
framtiden har planer på att bli sålt till något annat företag, är det av intresse att ha de
finansiella rapporterna under kontroll och få råd gällande deklarationer och
skatterådgivning. (SOU, 2008: 32)
Sammanfattningsvis kan man konstatera att det finns delade åsikter kring den frivilliga
revisionen. Dock är det värt att notera att det finns flera faktorer som spelar in då företag
väljer att använda sig revision eller att avstå från det. Dessa argument baserar sig bland
annat på om nyttan är större än kostnaderna. I och med att revision kan anses vara dyrt,
väljer allt fler att avstå från den frivilliga revisionen, vilket i sin tur kan öka den
ekonomiska brottsligheten i företagen. Å andra sidan är det någonting som är viktigt för
externa intressenter samt för ägaren och den inre kontrollen, vilket kan förklara att en del
företag väljer det frivilligt.

23

Daniela Sjöberg – En studie om faktorer som påverkar valet att behålla respektive avstå från den frivilliga revisionen

2.4.1 Argument för frivillig revision
Fördelarna med att anlita en revisor kan anses vara många. Men det främsta är att
kvaliteten på de finansiella rapporterna förbättras i och med att de kontrolleras. (Seow,
2001) Detta ger företaget i fråga mervärde då intressenterna kan försäkra sig om att
informationen

är

kontrollerad

av

en

specialist

inom

området.

Väsentliga

kostnadsbesparingar sägs vara en fördel till att revisionsplikten avskaffades för de minsta
företagen. Dock är det värt att poängtera att denna kostnadsbesparing kanske inte alltid
väger upp mot den nytta som en revisor med hens kunskap har. (ECON, 2007–049) I och
med att de finansiella rapporterna också blivit mer komplicerade att framställa, bland
annat skatter och pensioner, är det en fördel att anlita just en revisor som har kunskap om
detta (Boynton & Johnson, 2006).

2.4.2 Argument emot frivillig revision
Det finns även de företag som väljer att avstå från den frivilliga revisionen och därmed
är det viktigt att ta upp vilka faktorer som påverkar detta val. För att lyfta fram några
negativa sidor med revision i småföretag är det värt att börja med att nämna hur revisionen
ofta är mycket dyr i småföretag. Dessa administrativa kostnader anses vara för komplexa
i småföretag och leda till överdriven byråkrati, då dessa företag har få anställda (KOM,
2005). Småföretag sparar därmed på att inte behöva betala revisionsarvoden (Carrington,
2014). I Danmark har studier visat hur kostnader för revision uppgått till cirka 10 000
danska kronor per aktiebolag (SOU 2008:32). Dock måste man komma ihåg att ändringen
av revisionsplikten inte leder till att hela denna summa inbesparas, men nu kan företag
själva välja vilka kostnader de vill sätta på revision eller annan liknande granskning. Dock
har bland annat Svanström (2008) kommit fram till i sin studie att kostnadsbesparingen
är väldigt svår att uppskatta då företag ändå är i behov av andra tjänster som redovisning
och rådgivningstjänster.
Inte nog med att tjänsten anses vara dyr, måste även förtagen själva ta itu med en del
arbete innan revisionen. Bland annat förbereda årsbokslutet, vilket kan ses som ett besvär.
Detta kan vara en orsak till att företag väljer bort revisionen. (Kamarudin, Abidin & Smith
2012). Med andra ord kan småföretag som sätter tid och pengar på revisionen, kanske gå
miste om att växa. Det är även en del som hävdar att konsulter och den typen av
rådgivning är av större betydelse än att anlita en revisor (SOU, 2008:32).
24

Daniela Sjöberg – En studie om faktorer som påverkar valet att behålla respektive avstå från den frivilliga revisionen

2.4.3 Följderna av den frivilliga revisionen
Idag har det gått nästan 13 år sedan revisionen blev frivillig för de minsta företagen i
Finland. I jämförelse med de övriga nordiska länderna var Finland tillsammans med
Danmark rätt så tidiga med ändringen gällande revisionsplikten. Norge och Sverige
slopade revisionsplikten för de minsta företagen några år senare, nämligen 2011
respektive 2010. I Sverige och Finland ligger dessa gränser lägst i EU, och endast de
minsta företagen undantas från revisionsplikten (Neij, 2018).
Man kan därför fråga sig vad följderna har varit av att revisionsplikten slopades för de
minsta företagen. Ledde det till att kvaliteten på årsredovisningen försämrades?
Påverkades revisionsarvodet och ökade skattefusket på det sättet som man trodde?
En av följderna av att man lämnat bort revisionen eller inte använder sig av en
auktoriserad redovisningskonsult, har varit att kvaliteten på årsredovisningen har
försämrats. (Neij, 2018) Många är av så dålig kvalitet att den inte kan accepteras som en
årsredovisning. Chefsjuristen på Bolagsverket, Elisabeth Lagerqvist, betonar hur företag
glömmer att avanmäla revisorn och mistar sig för att lämna in en revisionsberättelse.
Dessa försenade årsredovisningar på grund av felaktigheter gör det svårare att komma åt
företagsinformationen. (Neij, 2018)
Kreditupplysningsföretagen menar hur kvaliteten på boksluten har försämrats. Detta
beror till stor del på att andelen aktiebolag stiger, och att kravet på revision i dessa företag
inte finns. Inte nog med det, kan man tänka sig att dessa företag även sköter sin
redovisning själva, och anställer inte företag för att göra det. Richard Damberg som är
kreditexpert på UC (Affärs- och kreditinformationsföretag), poängterar hur det år 2016
hittades 4000 årsredovisningar som hade summeringsfel. I jämförelse med året innan,
hade felen ökat med 1500. (Neij, 2018)
UC har även undersökt kreditrisken bland de företag som är utanför revisionsplikten.
Dock kunde de inte hitta en tydlig ökad risk bland dessa företag. I detta sammanhang
betonar Damberg hur det kan uppstå problem med de företag som växer över
gränsvärdena för revisionsplikten, och låter bli att skaffa sig en revisor. Dessa företag har
en ökad kreditrisk. Detta beror främst på att det inte finns kontrollorgan som har kontroll
över de företag som växer förbi gränsvärdena för revisionsplikt. (Neij, 2018)
25

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Vidare betonas det hur revisorerna kanske har misslyckats med att visa nyttan av revision.
Bankerna har heller inte krävt revision till den nivå som man trodde. Dock är det värt att
poängtera hur denna lagförändring endast påverkade de minsta företagen som
kreditgivarna oftast har bra koll på de då inte har stora lån. Ifall gränsvärdena skulle
ytterligare höjas, skulle revisionsplikten undantas större företag med flera och större lån.
Ifall detta sker, kan man tänka sig att bankerna börjar kräva revision i större utsträckning.
(Neij, 2018)
Att ekonomiska brottsligheten skulle öka var någonting man var rädd för då
lagförändringen trädde i kraft. Ekobrottsmyndigheten har bland annat varnat för hur
aktiebolag ofta används som brottsverktyg. Generalsekreterare Dan Brännström
poängterar även hur mindre aktiebolag utan revisor oftast bildas i kriminella syften, och
kommer med förslaget att nybildade aktiebolag kunde ha en revisor de två första åren för
att minska på ekobrottsligheten (Glantz, 2017). Nu i efterhand kan man nämligen se hur
ekobrottsärenden har blivit allt vanligare. Dock måste man komma ihåg att även
aktiebolagen har ökat i antal, vilket spelar in. Henrik Lundin, ekorevisor på EBM, menar
att de inte räcker med en tidsintervall på 7 år för att kunna säga att avskaffande av
revisionsplikten i Sverige har lett till en ökad ekobrottslighet. Samma slutsats har även
dragits i Norge, från en rapport från år 2016. (Neij, 2018)

26

Daniela Sjöberg – En studie om faktorer som påverkar valet att behålla respektive avstå från den frivilliga revisionen

2.5 Sammanfattning av den teoretiska referensramen
För att sammanfatta den teoretiska referensramen är det värt att poängtera hur en revisor
har som uppgift att granska företagens finansiella rapporter för att säkerställa kvaliteten
på årsredovisningen. Syftet är att öka förtroendet mellan företagen och alla intressenter
som förknippas med företaget i fråga. (FAR, 2006) Samma krav på att utse en revisor
gäller däremot inte alla företag, utan det baserar sig på företagets omsättning,
balansomslutning samt antalet anställda.
År 2007 förändrades lagstiftningen gällande revisionen i Finland, och revisionsplikten
avskaffades för de minsta företagen. Denna lagförändring trädde i kraft som följd av
direktiv på EU-nivå. Kommissionen lade fram ett förslag som hade som mål att minska
de administrativa bördorna i EU för att öka tillväxten och sysselsättningen i EU.
Kostnaderna för redovisning och revision sågs som en sådan börda som var speciellt
betungande för små och medelstora företag. (KOM 2007/23). Laglig frihet för
småföretagaren då det gäller att utforma deras redovisning och revision var därmed en
fördel (SOU 2008:32). Som följd av detta förändrades revisionsplikten och gränserna för
revisionsplikten höjdes, så att de minsta företagen befriades.
Men trots det väljer företag som är utanför revisionsplikten att frivilligt revidera sina
företag. Faktorer som påverkar företag att välja revision frivilligt kan bland annat
förklaras utifrån intressentteorin och Carringtons (2014) så kallade revisionsteori.
Intressentteorin grundar sig på hur företaget och företagets intressenter är i ett ömsesidigt
beroendeförhållande. Dessa intressenter är grupper och individer som på något sätt drar
nytta av företaget i fråga. I och med revisionen, vågar dessa intressenter fortsätta sin
affärsrelation med företaget. Ifall en revisor inte skulle finnas, är dessa utomstående
intressenter tvungna att göra egna kontroller (FAR, 2006). Carrington (2014) förklarar
behovet av revision utifrån olika revisionsteorier, nämligen försäkran, förbättring,
försäkring samt komfort och legitimering. Dessa sägs förklara vad revision är samt varför
företag väljer att anlita en revisor.
Revisionen har därmed varit frivillig för de minsta företagen sedan 2007. Ifall denna
lagförändring varit en bra eller dålig sak är någonting som delar forskares åsikter. Ett
argument för den frivilliga revisionen är bland annat att kvaliteten på de finansiella
rapporterna förbättras i och med att de kontrolleras (Seow, 2001). De finns dock de som
27

Daniela Sjöberg – En studie om faktorer som påverkar valet att behålla respektive avstå från den frivilliga revisionen

motsätter detta, och hävdar att revisionen i småföretag oftast är mycket dyr. Dessa
administrativa kostnader anses vara för komplexa då de oftast har få anställda (KOM,
2005). Clatworthy och Peel (2013) poängterar i sin forskning hur en ytterligare lindring
av den obligatoriska revisionen kan leda till en fördubbling av redovisningsfel, för de
företag som drar nytta av de höjda gränserna gällande revisionsplikten.
Dock var man rädd att denna lagförändring skulle föra med sig negativa konsekvenser.
Bland annat var man rädd för att skatteintäkterna skulle minska och att det skulle leda till
ökad ekonomisk brottslighet och sämre redovisningskvalitet i företagen. (RIR 2017:35)
Nu, över 10 år senare, kan man fråga sig vad följderna har varit. En av följderna av den
frivilliga revisionen har varit att allt fler lämnar bort revisionen och inte heller använder
sig av en auktoriserad redovisningskonsult. Detta i sin tur har lett till att kvaliteten på
årsredovisningen har försämrats (Neij, 2018). Många har varit av så dålig kvalitet att de
inte kan accepteras som en årsredovisning (Neij, 2018). Utöver det var man även rädd för
att ekonomiska brottsligheten skulle öka. Nu i efterhand kan man se hur ekobrottsärenden
har blivit allt vanligare. Dock måste man komma ihåg att aktiebolagen även har ökat i
antal, vilket påverkar resultaten. Dock räcker inte en tidsintervall på 7 år för att kunna
säga att avskaffande av revisionsplikten i Sverige har lett till en ökad ekobrottslighet
(Neij, 2018).

28

Daniela Sjöberg – En studie om faktorer som påverkar valet att behålla respektive avstå från den frivilliga revisionen

3 TIDIGARE FORSKNING
I detta kapitel behandlas tidigare studier inom den frivilliga revisionen i småföretag.
Genom att lyfta fram de viktigaste ur dessa forskningar, ska faktorer som förklarar
efterfrågan på frivillig revision fastställas. Baserat på dessa tidigare studier kommer en
del faktorer att belysas och vara grunden för den empiriska delen.

3.1 Tidigare forskning om frivillig revision
Det har gjorts en hel del forskning inom den frivilliga revisionen. Bland annat har Ojala
m.fl. (2016) gjort en forskning kring efterfrågan på frivillig revision i mikroföretag i
Finland. I undersökningen använde de sig av data från sammanlagt 50 000 finländska
mikroföretag mellan åren 2008 och 2011. Resultaten från denna forskning visar att 32
procent av de undersökta företagen valde frivillig revision, men att antalet minskade
under åren till 23 procent. Dessutom kom de fram till att drivkrafterna för frivillig revision
är bland annat om företaget inte är i finansiell nöd, ledningen har ett behov att skapa
trovärdighet för skatterapporteringen, om det finns spritt ägande, ifall företaget växer
samt om företagsledningen måste säkerställa försörjningen av varor från borgenärer.
(Ojala m.fl., 2016)
Detta stöds av undersökningen som Dedman m.fl. (2014) gjort i Storbritannien. I studien
kom de fram till att företag är mer benägna att anlita en revisor frivilligt om de har högre
agentkostnader. Dessa agentkostnader sägs påverkas av företagets storlek, komplexitet,
belåningsgrad, spridning av ägandet och styrelsens storlek. En annan orsak är om
företaget har hög risknivå. Resultaten visar även att 71 procent av de undersökta företagen
valde första året då revisionsplikten tagits bort att behålla tjänsten, men de två kommande
åren minskade procenten till 51.
Utöver Ojala m.fl. (2016) och Dedman m.fl. (2014) har det gjorts liknande forskningar
kring den frivilliga rotationen i Finland, bland annat av Niemi m.fl. (2012). Niemi m.fl.
(2012) baserar sin forskning på undersökningar gjorda i Storbritannien som kan förklarar
den frivilliga revisionen även i Finland. Studien visar att faktorer som företagets storlek,
extern finansiering, behov av intern kontroll och behovet av att förbättra kvaliteten på
redovisningen var faktorer som även kunde fastställas i Finland. Utöver det visar
29

Daniela Sjöberg – En studie om faktorer som påverkar valet att behålla respektive avstå från den frivilliga revisionen

resultaten att de företag som tidigare haft en oren revisionsberättelse är mindre villiga att
fortsätta anlita en revisor. (Niemi m.fl., 2012)
Omsättningen i ett företag är även en faktor som kan förklara efterfrågan på revision.
Detta är någonting som Collis (2010) har forskat kring i flera etapper i Storbritannien, där
revisionsplikten slopades redan år 1994. Collis m.fl. (2004) undersökte nämligen
efterfrågan på revision redan år 1999. I denna forskning undersöktes de företag som låg
strax under gränsvärdena för revisionsplikt, samt de som låg strax ovanför. De som låg
strax ovanför gränsvärdena skulle gå under revisionsplikten ifall gränserna skulle höjas
till EU:s maximivärden. Som resultat fick de att 63 procent av företagen skulle frivilligt
fortsätta med revision fastän revisionsplikten skulle slopas för dem. Utöver det kunde
man fastställa att chansen var större att företag som upplevde nytta av revisionen skulle
frivilligt välja det. Dessutom spelade storleken på företaget en roll samt agentförhållandet
mellan ägarna, och ägarna och kreditgivarna.
Några år senare gjorde Collis (2010) en jämförande analys mellan Storbritannien och
Danmark. I forskningen utgick man ifrån ifall omsättningen är en tillräcklig faktor för att
förklara frivillig revision. Denna undersökning gjordes innan Storbritannien höjde sina
gränsvärden till EU:s maximigränser och i Danmark innan slopandet av revisionsplikten.
Resultaten visar dock att omsättningen inte är en tillräcklig faktor för att förklara den
frivilliga revisionen. Dock visar undersökningen i båda länderna att en ökad omsättning
ökar efterfrågan på frivillig revision. Dessutom finner Collis (2010) i enlighet med Ojala
m.fl. (2016) och Dedman m.fl. (2014) att företag till en början väljer frivilligt att bli
reviderade men väljer senare att avstå från tjänsten.
Två år senare undersökte Collis (2012) mikro- och småföretagens förhållning till frivillig
revision i Storbritannien. Av företagen visade sig 61 procent kunna välja bort revisionen
och att omsättningen var den främsta faktorn. Med andra ord valde företag med högre
omsättning att anlita en revisor frivilligt.
För att ytterligare lyfta upp forskningar gjorda i Norden där gränserna för den frivilliga
revisionen är rätt så lika, är det värt att nämna forskningen gjord av Svanström (2008). I
denna studie undersöktes små och medelstora företags efterfrågan på revision i Sverige.
Som utgångspunkt hade man ifall agentförhållandet, revisionens interna nytta,
30

Daniela Sjöberg – En studie om faktorer som påverkar valet att behålla respektive avstå från den frivilliga revisionen

förhållandet med långivare, företagets placering i Sverige, företagets storlek samt typ av
revisor har någon påverkan på valet av frivillig revision. Utöver det undersöks ifall
rådgivningstjänster påverkar efterfrågan på revision i samma avdelning. Resultaten visar
att de som använder sig av redovisningstjänster från en revisionsbyrå efterfrågar revision
i högre utsträckning. Detta beror på att rådgivningstjänsterna är av högre kvalitet när
revisionsföretaget också utför revisionsarbetet. Företagets storlek, användningen av en
big four-revisor, samt företagets geografiska placering var faktorer som hade en positiv
inverkan på valet av revision. (Svanström, 2008) Dock kunde man inte fastställa ifall
företagen upplevde revisionen som en ekonomisk börda.
Carey, Simnett och Tanewski (2000) har dock kommit till andra resultat i sin forskning
som baserar sig på efterfrågan på frivillig revision i familjeföretag. Denna undersökning
gjordes på australienska företag. Företagets storlek, skulder och agentförhållandet var
faktorerna som undersöktes för att se om det påverkade den frivilliga revisionen.
Företagets storlek mättes med hjälp av företagets omsättning, balansomslutning och
antalet anställda. Skulderna baserat på skuldsättningsgraden och agentförhållandet
baserade sig på hur stor andel av ledningen som inte var en del av familjen. Resultaten
visar dock, till skillnad från Svanström (2008), att storleken på företaget inte har någon
större inverkan ifall ett företag valde revision.
Forskningen gjord av Clatworthy och Peel (2013) sätter vikt på relationen mellan den
frivilliga revisionen och eventuella fel i redovisningen. Genom att använda sig av ett stort
antal privata företag i Storbritannien, undersöks hur den frivilliga revisionen kan tänkas
ge effekter på fel i årsredovisningar. Utöver det togs det även i beaktan styrelsens kön
och den finansiella expertisen i företagen. Anmärkningsvärt är att tidigare forskning
hävdar hur efterfrågan på privata företags redovisningsinformation är lägre än för
offentliga företag. Clatwhorthy och Peel (2013) hänvisar till Lennox och Pittman (2011)
och poängterar att kvaliteten på denna information är mycket viktig, i och med att den är
grunden för intressenter, speciellt för kreditvärderingsinstituten som utgör den primära
källan för information till långivarna.
I enlighet med Niemi m.fl. (2012) visar studien gjord av Clatworthy och Peel (2013) hur
en revisor kan ge ökad trovärdighet gällande årsredovisningen. Forskningen tyder på att
företag som inte använder sig av revision, lämnar in dubbelt så många felaktiga
31

Daniela Sjöberg – En studie om faktorer som påverkar valet att behålla respektive avstå från den frivilliga revisionen

årsredovisningar än de som väljer att granska sin redovisning. Med andra ord är revisorer
värdefulla då det handlar om att upptäcka fel. Utöver det visar forskningen hur företag
som använder sig av en revisor har lättare att få finansiering.

3.2 Sammanfattning av tidigare forskning
Sammanfattningsvis kan man konstatera att tidigare forskning inom den frivilliga
revisionen behandlar rätt så många faktorer som kan anses ha en inverkan på efterfrågan
av revision. Resultaten av forskningen gjord av Ojala m.fl. (2016) visar hur företag som
är i finansiell nöd efterfrågan revision i större utsträckning, samt om det finns spritt
ägande eller om företaget växer. Dedman m.fl. (2014) har även dragit slutsatserna att
högre agentkostnader är en faktor som påverkar efterfrågan på revision. Även företag med
högre risknivå efterfrågan revision i större utsträckning. I likhet med Ojala m.fl. (2016)
visar forskningen gjord av Dedman m.fl. (2014) och Collis (2010) att en större procent
av småföretagen valde frivilligt revision i början, men att antalet minskade med åren.
Collis forskningar gjorda 2004, 2010 och 2012 visar att företag som anser att revision är
till nytta, väljer det med större sannolikhet. Dessutom visar resultaten att omsättningen är
en bidragande faktor. Med andra ord bidrar en ökad omsättning till att företagens
efterfrågan på frivillig revision ökar. Detta är även någonting som Svanström (2008)
poängterar, nämligen att företagets storlek har en positiv inverkan på revision. Slutligen
är det värt att poängtera hur även revision ger ökad trovärdighet till årsredovisningen.
Detta är någonting som Clatworthy och Peel (2013) har kommit fram till i sin forskning.
De hävdar att företag som inte använder sig av revision lämnar in dubbelt så många fel i
årsredovisningarna än de som granskar sin redovisning. De företag som använder sig av
revision, har även lättare att få finansiering.

32

Daniela Sjöberg – En studie om faktorer som påverkar valet att behålla respektive avstå från den frivilliga revisionen

4 FAKTORER SOM KAN FÖRKLARA EFTERFRÅGAN
PÅ FRIVILLIG REVISION
I detta kapitel tas det upp möjliga faktorer som anses ha ett samband med efterfrågan på
frivillig revision. Detta baserar sig på den teoretiska referensramen tillsammans med
tidigare forskning inom ämnet. Dessa faktorer kommer sedan att prövas i den empiriska
delen av forskningen. Utöver de nedanstående faktorerna kan bland annat anmärkningar
i revisionsberättelsen, företagets risknivå och behov av finansiering tänkas förklara
efterfrågan på frivillig revision, men dessa faktorer kommer inte vara utgångspunkterna i
denna avhandling. Med andra ord kommer denna avhandling fokusera på den frivilliga
revisionen på ett allmänt plan.

4.1 Företagets storlek
En stor del av tidigare studier tyder på att företagets storlek är en faktor som påverkar i
hur stor utsträckning företag efterfrågar revision. Företag som till storleken är större,
måste enligt lag använda sig av revision, vilket redan förklarar att efterfrågan på revision
ökar då företaget växer. Studien gjord av Collis (2012) visar hur omsättningen är den
mest betydande faktorn då det handlar om efterfrågan på revision. Resultaten visar hur en
ökad omsättning i företagen kan öka efterfrågan på revision. Då företag blir större, leder
det till att mängden transaktioner ökar i företaget vilket gör att risken för fel också ökar.
Med andra ord kan man säga att då företaget växer, ökar också behovet av övervakning.

4.2 Kostnaden i relation till nyttan
En av de främsta faktorerna som påverkar valet till revision, är kostnaderna för tjänsten.
Som tidigare nämnt, slopades revisionsplikten för småföretagen just för att minska de
ekonomiska bördorna. Företag som anser att kostnaderna är större än nyttan, väljer i större
utsträckning bort revision. De företag som anser att nyttan överstiger kostnaderna,
kommer däremot att använda sig av tjänsten (Collis, 2003).
Forskning tyder på att kostnaden för revision minskar då omsättningen ökar. (Collis,
2012) Collis (2012) hävdar nämligen att den fasta kostnaden för revision är densamma
33

Daniela Sjöberg – En studie om faktorer som påverkar valet att behålla respektive avstå från den frivilliga revisionen

för alla företag, oberoende hur stort företaget i fråga är. I och med att omsättningen är så
låg i småföretag, är revisionsarvodet en rätt så stor belastning då man ser på ekonomin
som helhet (Andersson & Norling, 2007). Men trots detta, finns det företag som väljer att
fortsättningsvis ha kvar revisionen då de anser att nyttan är större än kostnaderna (Collis,
2003).

4.3 Revision som förbättring
En annan faktor som sägs ha en inverkan på efterfrågan på revision är revision som
förbättring. Revision som förbättring har att göra med kvaliteten på informationen. Med
andra ord kan man tänka sig att företag som anser att revision har en intern nytta,
efterfrågar det i större utsträckning. Revision kan nämligen ses som en förbättring av de
finansiella rapporterna, i och med att de kontrolleras av en utomstående person.
(Carrington, 2014). Revisionen förbättrar alltså kvaliteten på redovisningen, vilket spelar
en stor roll för företagets intressenter, men även internt. Det skapar säkerhet för ägarna
då redovisningen är korrekt och spelar en stor roll då företag gör interna beslut.
(Carrington, 2014)

4.4 Revision som försäkran
Revision som försäkran handlar om hur ägaren i ett företag kan genom revision försäkra
sig om att företagsledningen sköter sina uppgifter på rätt sätt (Carrington, 2014). Detta
baserar sig alltså på agentteorin. Ägaren kan alltså inte alltid vara säker på att företaget
drivs på det sätt som ägaren vill. Med detta menas alltså hur det kan uppstå en konflikt
mellan företagsledningen (agenten) och ägarna (principalen) i de företag där dessa två är
åtskilda. Problemet är om dessa två parter börjar styra verksamheten åt det håll som
gynnar dem själva, och att principalen inte kan vara säker på agenten inte utför handlingar
i eget intresse. (Carrington, 2014) För att minska på informationsasymmetrin mellan
dessa och ett sätt för principalen att kontrollera agenten är genom att anställa en revisor.
(Jensen & Meckling, 1976). Genom revision kan man försäkra sig om att
företagsledningen är i linje med ägarens intressen (Carrington, 2014).
I småföretag är dock ledningen och ägaren oftast samma person, vilket betyder att
revisionen kanske inte anses vara lika viktig. En extra granskning av verksamheten är
34

Daniela Sjöberg – En studie om faktorer som påverkar valet att behålla respektive avstå från den frivilliga revisionen

med andra ord inte lika viktig då inget agentförhållande uppstår mellan företagsledningen
och ägaren, då dessa är samma person.
Dock är det vanligt i småföretag att det finns brist på erfarenhet och kunskap gällande
redovisningen (Collis, 2004). I dessa fall är det vanligt att företag använder sig av en
extern redovisare. Med andra ord uppstår en agentrelation mellan företaget och den
externa redovisaren, vilket kan leda till konflikter. Främst för att ledningen inte har
möjlighet att övervaka och kontrollera redovisarens arbete. (Jensen & Meckling, 1976)
Detta kan vara en orsak till att småföretag väljer att ha en revisor för att kvalitetssäkra
redovisningen och för att kontrollera redovisaren i fråga. Collis (2012) menar att företag
som använder sig av externa redovisningstjänster efterfrågar frivillig revision i större
utsträckning för att kontrollera agentförhållandet.
Detta kan också ses från en annan synvinkel. Ifall företaget i fråga använder sig av en
extern redovisare kan det även vara att revisionen inte är lika efterfrågad. Företaget kan
nämligen se den externa redovisaren som väldigt sakkunnig inom området och därmed
räcker det som en försäkran. Speciellt då en extern redovisare används till
skatterådgivning så minskar sannolikheten för frivillig revision, i och med att redovisaren
anses vara till större nytta och mer kostnadseffektiv än en revisor i och med att de är oftast
mera insatta i företagets bokföring och verksamhet (Niemi m.fl. 2012).

4.1 Företagets intressenter
Det finns även de företag som väljer revision i och med att intressenterna kräver det, eller
för att skapa ett bättre förhållande till intressenterna. Då ett företag väljer att revidera sitt
företag, är det inte endast företaget som drar nytta av det, utan även de externa
intressenterna. Dessa intressenter är grupper och individer som drar nytta av företaget på
något sätt. Bland annat ägare, långivare, myndigheter, kunder och leverantörer. Dessa
intressenter har olika behov av information för att kunna förlita sig på företaget i fråga.
(FAR, 2006) Därmed är företaget och intressenterna i ett ömsesidigt beroendeförhållande.
I och med revisionen, vågar företagets intressenter fortsätta sin affärsrelation i företaget.
Ifall en revisor inte skulle finnas, är dessa utomstående intressenter tvungna att göra egna
kontroller (FAR, 2006).

35

Daniela Sjöberg – En studie om faktorer som påverkar valet att behålla respektive avstå från den frivilliga revisionen

5 METOD
I detta kapitel presenteras avhandlingens metod. Syftet med denna avhandling är att
kartlägga vilka faktorer som påverkar småföretag att välja frivillig revision, alternativt att
avstå från det. Kapitlet inleds med att lyfta fram forskningsfrågan för att sedan gå in på
forskningsmetoden samt vilken metod som valts i denna avhandling. Efter det gås det
mera in på hur undersökningen har förverkligats för att till sist presentera respondenterna
i undersökningen.

5.1

Forskningsfråga

Forskningsfrågan som denna avhandling bygger på är:
•

Vilka är faktorerna som förklarar efterfrågan på frivillig revision bland finländska
småföretag?

5.2

Forskningsmetod

Vid genomförande av en forskning är det viktigt att välja en lämplig forskningsmetod.
De två främsta forskningsmetoderna är kvalitativ och kvantitativ metod. En kvantitativ
metod är då man samlar in data av något slag för att hitta samband mellan två olika
variabler. Denna metod är mera statistisk och strukturerad och lämpar sig för stora
mängder av data (Bryman & Bell, 2013). I en kvantitativ studie är man tvungen att samla
åt sig den data som är lämplig för forskningen. Ett sätt är att göra det via ett frågeformulär,
för att sedan beräkna och analysera innehållet. Vi analysen är målet att hitta möjliga
statistiska samband eller icke-samband. (Thrane & Torhell, 2019)
En kvalitativ metod är däremot mera en undersökning som görs för att få kunskap om
samhället genom att använda sig av sinnesdata. Med andra ord genom att se, höra, känna,
lukta och smaka. Dock är de vanligaste sätten genom att se och höra. Vid valet av vilken
kvalitativ metod man ska använda sig av, är det bra att förbereda sig med några frågor.
Till först lönar det sig att fråga vilken forskningsfrågan är, samt vilka fenomen i världen
forskningsfrågan handlar om. Utöver det är det bra att kartlägga vad för typ av data som
kan fånga detta eller de fenomen man vill undersöka, samt vilka metoder som kan ge
36

Daniela Sjöberg – En studie om faktorer som påverkar valet att behålla respektive avstå från den frivilliga revisionen

dessa data. Intervjuer och observationer är exempel på kvalitativa metoder. (Ahrne &
Svensson, 2015)

5.3 Val av metod
Denna avhandling bygger på vilka faktorer som kan förklara efterfrågan på revision bland
småföretag. I och med att undersökningen främst fokuserar på småföretagens syn på den
frivilliga revisionen, och målet är att förstå faktorerna till detta, är en kvalitativ metod
mera lämplig. Bryman och Bell (2013) poängterar hur en kvalitativ studie är bäst då man
försöker nå människors inre verklighet. Dessutom är metoden mera passande då man är
intresserad av människors handlingsmönster, reaktioner eller resonemang (Trost, 2010).
En kvantitativ metod hade även varit möjlig med tanke på forskningsfrågan, men i det
fallet hade avhandlingen byggt på en enkätstudie vilket kan skapa problem för
forskningen. Respondenterna kan vid en enkätstudie välja svarsalternativ som kanske inte
i verkligheten stämmer fullt ut, men väljer det för det är mest passande av alla alternativ.
I och med att forskningen är ute efter olika faktorer som förklarar valet av revision, skulle
det vara svårt att hitta heltäckande svarsalternativ vid en enkät. Utöver det skulle det vara
svårt att förverkliga en enkätstudie som ska skickas ut till en stor skara, då det inte finns
något register över de som använder sig frivilligt av revision. Därmed kommer denna
avhandling basera sig på en kvalitativ metod.

5.4 Datainsamlingsmetod
Vetenskapliga artiklar, kurslitteratur, tidskrifter och diverse direktiv har varit grunden för
att forma teorin i denna avhandling. Detta har varit viktigt för att få den grundläggande
kunskapen och bakgrunden till ämnet. Dock är det även viktigt att hitta en passande
datainsamlingsmetod till den empiriska delen. Vid detta val är det oftast forskningsämnet
som styr vilken datainsamlingsmetod som ska användas (Brinkmann & Kvale 2017;
Trost, 2010).
Då det handlar om att välja en lämplig datainsamlingsmetod är det värt att tänka på vad
det är man ska samla in data om. Då man vill få svar på frågor som behandlar hur en
individ uppfattar någonting, är det lämpligt att använda sig av intervju som
37

Daniela Sjöberg – En studie om faktorer som påverkar valet att behålla respektive avstå från den frivilliga revisionen

datainsamlingsmetod (Birkmann & Kvale, 2017). Denna metod anser jag är lämplig för
min undersökning då jag söker svar på småföretagarnas uppfattningar om den frivilliga
revisionen, samt vilka faktorer som spelar in på efterfrågan av revision.
Det finns även olika typer av intervjuer, nämligen strukturerade, ostrukturerade samt
semistrukturerade intervjuer. Skillnaden på dessa är hur mycket frihet som den
intervjuade har. I en ostrukturerad intervju kan den intervjuade själv forma intervjun
genom att utrycka sig utan bestämda riktlinjer, medan man i strukturerade interjuver
använder sig av färdiga frågeformulär. (Ahrne & Svensson, 2015) Brinkmann och Kvale
(2017) poängterar hur en intervju är strukturerad ifall den intervjuade får välja mellan
färdiga svarsalternativ, med andra ord anses intervjun vara strukturerad ifall
svarsalternativen är fasta. Dock finns de även de som menar att kvalitativa intervjuer kan
vara strukturerade fastän svarsalternativen är öppna (Trost, 2010).
Denna undersökning baserar sig på strukturerade intervjuer. I denna undersökning har
största delen av svarsalternativen varit öppna, för att ge den intervjuade en möjlighet att
motivera sina svar utan att påverkas av svarsalternativen. Meningen var att frågorna eller
svaren inte skulle hjälpa den intervjuade att komma fram till faktorer som påverkar deras
val att välja respektive avstå från den frivilliga revisionen. Dock skulle det, med tanke på
undersökningen, varit lättare att ha en del frågor med färdiga svarsalternativ för att få in
de faktorer som tagits tidigare upp i avhandlingen. Detta skulle ha underlättat
genomgången av materialet samt att sammanfattningen av de olika faktorerna. En del av
intervjufrågorna var även ja och nej frågor, men i dessa fall skulle den intervjuade
motivera sitt svar. Med andra ord är inte intervjun strukturerad till den del att den
intervjuade skulle ha färdiga svarsalternativ, men frågorna som ställs är planerade i
förväg.

38

Daniela Sjöberg – En studie om faktorer som påverkar valet att behålla respektive avstå från den frivilliga revisionen

5.5 Undersökningens genomförande
Det första steget i processen har varit att hitta lämpliga företag att intervjua till
undersökningen. Kraven för dessa företag har varit att de går under gränserna för
revisionsplikt, och får välja revision frivilligt. Med andra ord de företag som inte behöver
välja revisor om högst en av följande har uppfyllts under den avslutade
räkenskapsperioden och den omedelbart föregående räkenskapsperioden:
1. balansomslutningen överskrider 100 000
2. omsättningen överskrider 200 000
3. antalet anställda överstiger i medeltal 3 (Revisionslagen, 1141/2015).
För att hitta företag som frivilligt använder sig av revision har jag varit i kontakt med
olika revisions- och bokföringsbyråer. Sammanlagt var jag i kontakt med ungefär 12 olika
byråer. Orsaken till att jag gick via dem var för att de lättare kan se vilka företag som
använder sig frivilligt av revision, då det inte finns något färdigt register över dessa
företag. Ett alternativt sätt hade varit att söka lämpliga företag via handelsregistret.
Informationen från handelsregistret hjälpte mig att hitta företag som inte använder sig av
revision. Dock kostade största delen av den information som jag var intresserad av, vilket
begränsade sökningen. Detta sätt var rätt så tidskrävande, men ett sätt som kunde ha
lämpat sig för informationssökningen ifall jag inte fått den på andra sätt.
En stor del av de kontaktade byråerna svarade inte på e-postmeddelandet. De byråerna
jag fick svar av, gav i sin tur sina rekommendationer om de företag som kunde tänka sig
att ställa upp för en intervju. Många av de revisorerna och bokföringsbyråerna som
svarade kunde dock inte hjälpa med att hitta företagen som frivilligt valt att använda sig
av revision. Detta berodde främst på att byråerna var till storleken rätt så små, och för att
deras kunder har valt att avstå från den frivilliga revisionen i och med att de ser det som
för byråkratiskt och dyrt. Dock var det till fördel att vara i kontakt med dessa byråer, för
det gav mig chansen att ställa dem några frågor om den frivilliga revisionen, vilket gav
mig ett bredare perspektiv på undersökningen.
Efter att jag samlat ihop ett antal företag kontaktade jag dem personligen och frågade ifall
de hade möjlighet att ställa upp för en kort intervju. Största delen svarade inte, trots att
jag försökte nå dem via e-post och genom att ringa. Av de som svarade, gick största delen
39

Daniela Sjöberg – En studie om faktorer som påverkar valet att behålla respektive avstå från den frivilliga revisionen

med på att ställa upp för en intervju. Med andra ord har det varit rätt så svårt att hitta
företag att intervjua, speciellt de som frivilligt använder sig av revision. Detta kan till en
del bero på de rådande händelserna kring pandemin. Respondenterna till denna studie är
som sagt småföretag, som eventuellt står inför ekonomiskt svåra tider och har kanske
därför inte tid att delta.
Sammanlagt gjordes 4 strukturerade intervjuer med både småföretagare som använder sig
av revision samt de som valt att avstå från den frivilliga revisionen. I och med att det
fanns en del begränsningar med att hitta de företagen som valt revision frivilligt, gjordes
tre intervjuer med småföretag som inte använder sig av frivillig revision samt en intervju
med ett företag som använder sig av revision frivilligt. Alla dessa företag kontaktades
personligen för att bestämma ett tillfälle att utföra intervjun. Det är svårt att veta i förväg
hur många intervjuer som är bra att göra för att få svar på forskningsfrågan och på det
sättet skapa trovärdighet (Brinkmann & Kvale, 2017). Dock är även tidsaspekten viktigt,
i och med att intervjua och bearbeta materialet är mycket tidskrävande (Brinkmann &
Kvale, 2017).
Orsaken till att de intervjuade var både företag som använder sig av frivillig revision och
de som inte gör det, var för att få mera djup i undersökningen och synpunkter från vardera
sida. Intervjuerna som gjordes var strukturerade för att utgångsläget skulle vara som för
alla intervjuade, och för att största delen av intervjuerna gjordes via e-post. Anledningen
till att största delen av intervjuerna gjordes via epost, var på grund av de rådande
bestämmelserna om att jobba hemifrån i måna och möjlighet för att undvika
människokontakter. För att intervjuerna via e-post inte skulle likna ett frågeformulär,
skickades följdfrågor till största delen av respondenterna för att likna mera en öppen
intervju. En del intervjuer kompletterades även med telefonsamtal.
Intervjufrågorna formades med tanke på forskningsfrågan och de faktorer som kan tänkas
påverka efterfrågan på frivillig revision. Beroende på om företaget i fråga använder sig
av revision eller inte, bearbetades frågorna för att passa den intervjuade. Sammanlagt
ställdes antingen 22 eller 23 frågor. De första frågorna behandlade företagets
bakgrundsinformation.

Efter

det

ställdes

frågor

om

företagets

redovisning,

riskbenägenhet och intressenter. Efter det handlade frågorna om revision. (Se bilaga 1
och 2)
40

Daniela Sjöberg – En studie om faktorer som påverkar valet att behålla respektive avstå från den frivilliga revisionen

För att få ett bredare perspektiv på undersökningen ställdes även några frågor om den
frivilliga revisionen revisorer och bokförare. Till dessa ställdes frågan om vilka faktorer
tror de att spelar in bland småföretag att välja/avstå från frivillig revision, samt om de
anser att det är en bra eller dålig sak att revisionen är frivillig för de minsta företagen.
Sammanlagt frågades en revisor och två bokförare.

5.6 Bearbetning och analys av data
I denna undersökning gjordes tre intervjuer via e-post och en intervju ansikte mot ansikte.
Intervjuer som görs via e-post kan tänkas ha en del begränsningar. Till exempel är det
svårare att ställa direkta tilläggsfrågor ifall någonting har blivit oklart i intervjun. I denna
undersökning ställdes några tilläggsfrågor genom att kontakta en del av respondenterna
på nytt via e-post eller telefon. En annan nackdel med dylika intervjuer är att eventuella
intryck av den intervjuade utesluts. En fördel är däremot att transkriberingen av de
intervjuer som görs via e-post inte tar så lång tid. Dessutom kan man vara mer säker på
att svaren återspeglar den intervjuades egna ord. Då majoriteten av intervjuerna i denna
avhandling gjordes via e-post, gick transkriberingen rätt så bra.
För att analysera materialet från intervjuerna på bästa sätt, använde jag mig av en
kvalitativ innehållsanalys. Vid en innehållsanalys söker man efter teman och
gemensamma åsikter i det empiriska materialet för att sedan kategorisera dessa mönster
eller teman (Bryman & Bell, 2017). Detta görs för att hitta likheter och olikheter mellan
svaren, för att sedan ställa detta mot teorin som tagits upp tidigare i avhandlingen (Dalen,
2015). Med andra ord tolkade jag svaren från intervjuerna genom att dela in materialet i
olika kategorier. Dessa kategorier baserade sig på olika faktorer som kan förklara
efterfrågan på frivillig revision. Detta gjorde jag genom att sammanställa de
transkriberade intervjuerna till ett material för att sedan söka efter gemensamma åsikter
och teman i materialet. Efter att jag var klar med att kategoriseringen, och hade hittat
gemensamma faktorer, började jag använda materialet i avhandlingen.
Det var rätt så krävande att kategorisera materialet då svaren varierade mycket mellan
respondenterna. Detta berodde dock på att frågorna i intervjuerna var till största delen
öppna och saknade färdiga svarsalternativ. Dock var detta någonting jag strävade efter
för att få respondenternas egna åsikter, utan att de skulle påverkas av svarsalternativen.
41

Daniela Sjöberg – En studie om faktorer som påverkar valet att behålla respektive avstå från den frivilliga revisionen

5.7 Presentation av respondenter
Nedan följer en kort presentation av respondenterna i undersökningen. På detta sätt får
man en bättre helhetsbild av de intervjuade företagen, och en uppfattning om företagens
likheter och olikheter. Utöver presentationerna av småföretagen, presenteras även kort
bokförarna och revisorn som gett sina åsikter kring den frivilliga revisionen. En del av
respondenterna kommer vara anonyma i undersökningen och därmed nämnas med till
exempel ”Företag B”. Då ett företag väljer mellan att vara anonymt eller inte, kan man
både se det som en bra och dålig sak. En fördel med anonymitet, kan tänkas vara att den
intervjuade ger mera ärliga svar. Företag som väljer att gå ut med sitt namn, kan däremot
välja att inte säga hela sanningen ifall frågorna är rätt så känsliga. Dock har frågorna i
denna intervju inte varit känsliga, utan behandlar revisionen på ett allmänt plan. Därmed
anser jag att det inte spelar någon roll ifall företaget i fråga är anonymt eller inte.

5.7.1 Maanrakennus SV Ky
Intervjun med det första företaget ägde rum den 3 mars 2020 och gjordes ansikte mot
ansikte. Detta företag, Maanrakennus SV Ky, är ett kommanditbolag beläget i Nyland.
Företaget grundades på 1980-talet och har varit verksamt i dryga 30 år. Företaget erbjuder
diverse markarbeten, skötsel och underhåll av infrastruktur samt rivnings- och
återvinningstjänster. Företaget verkar oftast som underentreprenör till större företag.
Detta gör det intressant för undersökningen i och med att dessa huvudentreprenörer kan
ses som viktiga intressenter för företaget. Detta företag använder sig inte av revision
frivilligt. Hädanefter kommer företaget att nämnas ”Företag A” för att underlätta läsande
av företagsnamnet.

5.7.2 Simgo Oy Ab
Det andra företaget som intervjuades var Simgo Oy Ab. Intervjun gjordes via e-post under
mars månad 2020. Simgo Oy Ab är, som namnet säger, ett aktiebolag med knytpunkt i
Västra Nyland. Företaget grundades den 23 november 2016, men verksamheten började
på allvar i oktober 2017. Med andra ord är företaget rätt så nytt, vilket gör det intressant
för undersökningen. Företaget håller på med det mesta inom IT. Bland annat säljer de
nätverk och servers samt erbjuder konsultering inom detta. Utöver det har de även
systemutveckling. Företaget i fråga använder sig inte för tillfället av revision.
42

Daniela Sjöberg – En studie om faktorer som påverkar valet att behålla respektive avstå från den frivilliga revisionen

5.7.3 Gym 1
Den tredje intervjun ägde rum i slutet av mars månad 2020 och gjordes över internet med
en ägare till företaget Gym 1. Företaget är ett gym center som är beläget i Västra Nyland.
Utöver att företaget erbjuder olika gymtjänster säljer de även olika produkter och kläder.
Företaget har en del underleverantörer som de köper olika massage och fysioterapitjänster
av. Företaget grundades år 2016 och har därmed varit verksam i dryga 3 år. Företaget
använder sig inte av frivillig revision.

5.7.4 Företag B
Det fjärde företaget intervjuades även via e-post under mars månad 2020. I och med att
företaget i fråga ville vara anonymt, kommer företaget benämnas ”Företag B” framöver.
Detta företag är även ett aktiebolag som är verksamt i huvudstadsregionen. Företag B
erbjuder olika tjänster inom byggbranschen. Detta företag är till storleken en aning större
än de övriga företagen, och använder sig frivilligt av revision, vilket gör det intressant för
undersökningen.

5.7.5 Revisorer och bokförare
Utöver intervjuerna med småföretagarna, ställdes några frågor till två bokförare och en
revisor. Till först kontaktades Björn Lindqvist som är VD på bokföringsbyrån Papper och
Hus Ab Oy. Utöver Björn Lindqvist kontaktades även en annan bokförare i samma region,
nämligen Ann-Christine Forsell. Ann-Christine Forsell är utbildad ekonom och jobbar
som bokförare på Ekonomax Öb Ay. Företaget erbjuder bokföringstjänster,
revisionstjänster samt ekonomiska konsulttjänster. Dessutom kontaktades Britt-Marie
Forsell-Stenström som inte för tillfället jobbar som revisor, men som tidigare jobbat en
del på Ekonomax men även som CGR-revisor på PwC i 21 år.

43

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Respondent

Bransch

Maanrakennus Markarbete

Redovisningen Frivillig Framtidsutsikter
sköts
revision
Externt

Nej

Revision när
lagen kräver det

SV Ky
Simgo Oy Ab

Försäljning

Internt

Nej

Revision när
lagen kräver det

Gym 1

Tjänsteföretag Externt

Nej

Skulle kunna
använda sig av
revision, hoppas
på att de måste
göra de i
framtiden

Företag B

Byggarbete

Ja

Kommer använda
sig av revision

Externt

Tabell 2: Sammanfattning av respondenterna

44

Daniela Sjöberg – En studie om faktorer som påverkar valet att behålla respektive avstå från den frivilliga revisionen

6 RESULTAT
I detta kapitel framställs forskningens resultat. Resultaten baserar sig på intervjuer gjorda
med fyra småföretagare. Det har kompletterats med kommentarer från några bokförare
och en revisor. Frågorna som ställdes bokförarna och revisorn handlade om deras syn på
den frivilliga revisionen. Resultaten är en sammanfattning av det material som fåtts vid
transkriberingen av intervjuerna. Nedan presenteras alltså de delar av materialet som har
haft mest betydelse för frågeställningen i denna avhandling. Indelningen av resultatet
kommer basera sig på en innehållsanalys, och delas in i olika kategorier. Dessa kategorier
kommer vara faktorer som enligt respondenterna har en inverkan på efterfrågan på
revision. Respondenterna har gett sina åsikter kring den frivilliga revisionen överlag, och
därmed har de som inte använder sig av revision även uttalat sig om fördelar med tjänsten.
Utgångspunkten är att avspegla respondenternas egna ord, men en del förändringar har
gjorts för att bättre passa helheten. I slutet av kapitlet kommer en sammanfattning av
resultaten att framställas i tabellform.

6.1 Företagets storlek
I intervjuerna kommenterade alla respondenter hur företagets storlek var en bidragande
faktor till efterfrågan på revision. Trots att detta inte var en skild fråga, antydde
respondenternas svar på att företagets storlek påverkade efterfrågan på frivillig revision.
Simgo Oy Ab och Företag A betonade båda hur de inte använder sig av en revisor i och
med att företaget i fråga går under gränserna för revisionsplikt. De menade att de inte
använder sig av tjänsten i och med att lagen inte kräver det.
“Så länge inte lagen kräver att jag måste ha en revisor, så avstår jag från det” – Företag
A
Till de som valt att avstå från revision, ställdes frågan om företaget haft funderingar på
att anställa en revisor.
“Ja - bara vi uppfyller kraven” – Simgo Oy Ab
”Nej, först när lagen kräver det” – Företag A

45

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Med andra ord menade Simgo Oy Ab hur de kommer skaffa en revisor direkt då de måste,
alltså när verksamheten i sig växer över gränserna för revisionsplikten. Detta poängterade
även Företag A, och menade att verksamheten i sig är inte så stor att det skulle vara i
behov av en revisor.
Gym 1 har också valt att avstå från den frivilliga revisionen. I intervjun hävdade de hur
de önskar att de skulle behöva använda sig av en revisor. Med andra ord, att verksamheten
i sig skulle bli så pass stor att de uppfyller kraven för obligatorisk revision.
Företag B använder sig av frivillig revision, och nämnde även hur storleken på företaget
är en bidragande faktor. Företaget har valt att använda sig av frivillig revision i och med
att verksamheten i sig är rätt så stor, och de går nära gränsvärdena för revisionsplikten.
Sannolikheten är stor att företaget går över gränserna i framtiden, och efter det skulle
revision vara obligatoriskt. Lindqvist (2020) hävdade även hur revision blir mera aktuellt
då företaget växer.

6.2 Kostnaden i relation till nyttan
Vid sidan om företagets storlek var kostnaden i relation till nyttan även en faktor som de
flesta nämnde. Företag A betonade hur kostnaden för tjänsten har varit den huvudsakliga
faktorn varför de valt att avstå från revisionen. Företag A menade i intervjun hur de inte
anser att nyttan av revision väger upp kostnaden för tjänsten. Därmed menade Företag A
att anställa en revisor är onödigt dyrt för dem, och en kostnad som inte väger upp mot
någonting annat.
Trots att Simgo Oy Ab valt att avstå från den frivilliga revisionen, poängterade de att
kostnaden för tjänsten inte var något problem, utan anser att den motsvarar nyttan. I
intervjun ställdes frågan ifall de anser att kostnaderna är för höga i relation till nyttan,
som svar gav företaget:
”Nej, skulle jag inte få den hjälp jag får, skulle jag absolut ha en revisor” – Simgo Oy
Ab
Företag B var inne på samma linje och ansåg att den nytta som kommer med revision är
större än kostnaden för den. Detta är en av orsakerna till att de valt tjänsten.
46

Daniela Sjöberg – En studie om faktorer som påverkar valet att behålla respektive avstå från den frivilliga revisionen

”Trots att det är svårt att mäta den exakta nyttan av en sådan tjänst, så anser jag att den
nog ger mera än den tar” – Företag B
Gym 1 hävdade också i intervjun hur en av orsakerna till att de valt bort tjänsten har att
göra med kostnaden. Dock sade företaget hur det är svårt att bedöma kostnaden i relation
till nyttan, då revisionen är väldigt bred. Företaget menade att revision kan för en del vara
för byråkratiskt, men för andra en trygghet då företaget har ett rätt så stort ansvar. Gym 1
poängterade att en revisor kan vara till hjälp då det gäller olika lösningar och
omstruktureringsförslag till bokföringen.
”Vi har idag ett så brett urval av lagar, förändringar och utlåtanden, vilket ger en större
möjlighet för effektiv bokföringsplanering” – Gym 1
”För företagaren själv kan revisorn vara ett bra verktyg för frågor kring olika
finansieringsalternativ,

hantering

av

anläggningstillgångar

och

överlag

bokslutsplanering” – Gym 1
Företaget förklarade hur indirekta kostnadsminskningar av revisorns arbete kunde bland
annat vara bättre villkor för finansiering, effektivare täckning av förlust och överlag ett
finare företag då det handlar om bokslutet. Till denna del kunde revision enligt Gym 1
tolkas kostnadsvärt.
De kontaktade bokförarna betonade hur frivillig revision oftast är en kostnadsfråga och
att det blir mera aktuellt då företaget växer. Ann-Christine Forsell poängterade hur
kostnaden är den främsta orsaken till att företag utesluter den frivilliga revisionen.
” De upplever sig inte ha någon nytta av en revision - åtminstone inte så att det skulle
motsvara priset. ” - Forsell
Detta ansåg även Björn Lindqvist. Han poängterade att orsaken till att småföretag avstår
från revisionen har att göra med kostnaden. Dock kommenterade Lindqvist hur han tror
att revisionsbyråerna står för samma problem som bokföringsbyråerna, nämligen hur
kunderna vill ha goda råd och genomgång, men inte betala för det.
Kostnadsfrågan är även en nackdel som Forsell-Stenström tog upp. Forsell-Stenström
som tidigare jobbat som CGR-revisor, menade att revisionen i dagens läge är mycket
mera omfattande än vad den var för 5–10 år sedan och därmed blir tjänsten dyrare.
47

Daniela Sjöberg – En studie om faktorer som påverkar valet att behålla respektive avstå från den frivilliga revisionen

6.3 Revision som förbättring
Respondenterna poängterade även hur revision kan vara till nytta i och med att kvaliteten
på redovisningen ökar. Simgo Oy Ab använder sig inte av revision i dagsläget, men har
en intern revision med sin mor. Därmed anser företaget att revision bidrar med
möjligheten att korrigera eventuella misstag och möjligheten att få en mer omfattande
bild av verksamheten.
Företag B nämnde hur den interna nyttan var den främsta orsaken till att de valt att
använda sig av revision frivilligt.
“I och med att en expert inom området har granskat redovisningen, kan man vara säker
på att den är korrekt” - Företag B
“Detta skapar mervärde för oss” - Företag B
Företaget menade att tjänsten är synnerligen viktig för dem i och med att de själva inte
sitter på mycket kunskap inom området. Med andra ord är det viktigt för företaget själv
att veta att redovisningen är korrekt.
“Det lugnar mig att veta att redovisningen är i skick, speciellt för eventuella interna
beslut som måste göras” - Företag B
Gym 1 var inne på samma linje och menade hur en revisor kan garantera att allt är i sin
ordning gällande bokslutet. Det som mest lockar enligt dem är att veta att allt sköts på rätt
sätt inom olika arrangemang i företaget.
”Revisorer har en bred erfarenhet och kan därmed komma med trovärdiga och värdefulla
kommentarer kring våra diskussioner och frågor” – Gym 1
Trots att Företag A hade en rätt så snäv inställning till den frivilliga revisionen, medgav
det ändå att den interna nyttan finns. Dock ansåg företaget att revisonen inte skulle göra
en allt för stor förändring i deras interna beslut.
Forsell-Stenström poängterade hur en revision i småföretag både har sina för- och
nackdelar. Forsell-Stenström hävdade bland annat att det är en fördel när någon kollar att
bokföringen materiellt sett är i skick, vilket förbättrar kvaliteten. Fastän nyttan för
48

Daniela Sjöberg – En studie om faktorer som påverkar valet att behålla respektive avstå från den frivilliga revisionen

revisionen minskar för aktieägarna, då de oftast har full koll på företaget, menade ändå
Forsell-Stenström att nyttan med en revisionsberättelse för beskattaren och andra
intressenter kvarstår, samt nyttan av att notera fel i ett relativt tidigt skede.

6.4 Revision som försäkran
Revision som försäkran, alltså att kunna försäkra sig om att företagsledningen sköter sina
uppgifter, var inte en faktor som enligt respondenterna påverkade valet till revision
märkbart. Ägaren till Företag A menade att det inte finns något behov av revision då det
handlar om att försäkra sig om att ägaren och ledningen strävar efter samma mål.
“I och med att jag ensam äger företaget, anser jag inte att det är någon vits med en
revisor” – Företag A
Ägaren poängterade även att han gör alla val själv och har full koll på företaget, och
behöver därmed ingen extra kontroll. Dock använder sig företaget av en extern
redovisare, vilket kan skapa ett agentförhållande. Företag A menade att detta ser han inte
som ett problem. Företaget poängterade att de använder sig av en seriös och tillförlitlig
redovisare, vilket räcker.
Lindqvist som jobbar som bokförare kommenterade även agentförhållandet, och menade
därmed att revision kan anses vara onödigt.
” De kunder vi har som kommer under gränsen för revisionsplikt är så små med bara en
ägare och en i styrelsen, så den företagaren har ju ändå full koll på bolaget.” – Lindqvist
Forsell-Stenström var inne på samma linje och menade hur nyttan av revision minskar då
ägaren är en enskild person, en familj eller endast några personer, i och med att dessa har
mer eller mindre full insyn i företaget.
Gym 1 gav även sin åsikt angående agentförhållandet i ett småföretag. De menade att det
kan finnas en risk att det uppstår ett agentförhållande mellan aktieägarna och den externa
redovisaren. Ägaren till företaget hävdade dock hur de har en nära kontakt med

49

Daniela Sjöberg – En studie om faktorer som påverkar valet att behålla respektive avstå från den frivilliga revisionen

redovisaren och är delaktig i redovisningen. På de sättet kan de kontrollera redovisarens
arbete, vilket gör att det inte är någonting som påverkar deras verksamhet.
Företag B, som i detta fall är det enda företag som valt revision frivilligt, menade att
agentförhållande och en eventuell informationsasymmetri inte är den främsta orsaken till
att de valt revision. Dock hävdade respondenten att det för företaget är en bra sak att inga
interna konflikter sker, men vågar inte säga om detta är tack vare revisionen.

6.1 Företagets intressenter
Företagen hade rätt så olika svar då det kom till frågor angående deras intressenter. Största
delen hade inte mycket att poängtera angående detta och därmed kan man konstatera att
det inte var en av de viktigaste faktorerna. Detta kan bero på att företagen i sig är rätt så
små.
Gym 1 kommenterade hur deras främsta intressenter är investerare. I intervjun ställdes
frågan hur de tror att intressenterna förhåller sig till att de inte använder sig av revision.
Som svar gav Gym 1 att deras relation till intressenterna är så pass bra att de litar på att
företaget sköts även i deras intresse. De skapar tilliten till dem genom regelbunden
kontakt samt genom olika rapporter och såklart bestämda betalningar. Dessutom ställdes
en fråga hur de tror att förhållandet skulle ändras ifall de skulle använda sig av en revisor,
Gym 1 hävdade att förhållande inte skulle ändra, i och med den intensiva kontakten de
redan har.
Företag B, som använder sig av frivillig revision, poängterade hur deras förhållande till
sina intressenter är bra. Dock vågade ägaren inte påstå att det endast beror på att de har
en revisor, i och med att de har ett intensivt samarbete med intressenterna. Däremot
menade ägaren att förtroendet kan tänkas bli en aning sämre om de inte skulle använda
sig av en revisor.
Forsell-Stenström poängterade hur de externa intressenternas förtroende för företagen
ökar vanligen då de vet att en revision utförts.

50

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Företag A kunde tänka sig att använda sig av en revisor ifall företagets främsta
intressenter skulle kräva det. Företaget menade att ifall huvudentreprenörerna som de
oftast jobbar för skulle börja ifrågasätta bokföringen eller verksamheten, skulle företaget
överväga revision. Simgo Oy Ab hävdade hur deras främsta intressent var ägaren själv,
och valde därmed att inte svara på resterande frågor angående hur intressenterna förhåller
sig till att de inte använder sig av revision.

6.2 Övriga faktorer
Utöver de ovannämnda faktorerna poängterade respondenterna även andra faktorer som
har en inverkan på efterfrågan av frivillig revision. Bland annat var detta hur
användningen av en extern redovisare eller övrig ekonomisk rådgivning en faktor som
flera nämnde. Utöver det hävdade flera hur deras egna intresse och kunskap inom
ekonomi påverkar efterfrågan på tjänsten.
Simgo Oy Ab poängterade nämligen hur de får ekonomisk rådgivning hemifrån vilket
hjälper märkbart. Simgo Oy Ab menade att de tillsammans kan ha en så kallad inre
revision, som till stor del är en orsak till att han valt att avstå från den frivilliga
revisionen.
“Skulle jag inte få den hjälp jag får, skulle jag absolut anställa en revisor” - Simgo Oy
Ab
Företag A menade att i och med att de använder sig av en extern redovisare, så behövs
inte en revisor i lika stor utsträckning. Företaget hävdade att de har ett tillräckligt starkt
band till redovisaren som ger tillräcklig ekonomisk rådgivning, så att en revisor inte
behövs.
Lindqvist tog även upp hur en bra bokföringsbyrå kan väga upp det att ett företag inte
använder sig av revision, speciellt då det gäller småföretag. Dock menade han att det blir
mer aktuellt med revision då företaget växer.
”När vi har diskussioner med kunder om detta så brukar jag säga att så länge du litar på
och använder en ”seriös” bokföringsbyrå så har man sällan någon nytta av en revisor
som endast går igenom det lagstadgade. Sen när företaget växer och börjar ha 7–10
51

Daniela Sjöberg – En studie om faktorer som påverkar valet att behålla respektive avstå från den frivilliga revisionen

anställda, och en ökande omsättning samt högre risk, så då finns det skäl att koppla in en
revisor.” - Lindqvist
Forsell-Stenström poängterade även vikten av att ha en klar kontakt till någon kunnig.
Dock drog hon paralleller till en revisor, men detsamma kan tänkas stämma in på annan
rådgivning också.
”De har en klar kontakt de kan konsultera och diskutera ekonomiska och
bokföringsmässiga frågor med och således kan de undvika en del problem och risker i ett
tidigare skede” – Forsell-Stenström
Gym 1 betonade hur de kunde tänka sig att använda sig av revision då det gäller eventuella
fusioner eller emissioner. Ägaren betonade även hur de hoppas på att de i framtiden är
tvungna att anlita en revisor. Dock poängterade även företaget att intresse för ekonomi är
stort, och att de själva har erfarenhet att sköta allting själv, vilket har gjort att de valt att
avstå från frivillig revision. Detta skiljer sig dock från Företag B. Företag B har själv
väldigt lite erfarenhet då det handlar om redovisning, och har därmed valt att använda sig
av experter inom området.
I slutet av intervjuerna fanns det möjlighet för företagen att ställa eventuella frågor eller
ge övriga kommentarer. Simgo Oy Ab nämnde då hur även de i släkten har en
auktoriserad CGR-revisor som numera är pensionerad, som finns som ett stöd till
företaget. Företaget menade även att ägarens egna intresse för ekonomi är så pass starkt
att behovet av revision inte finns just nu. Dock avslutade företaget intervjun med att säga
att de kommer anlita en revisor direkt då de måste.
Gym 1 gav även några kommentarer i slutet av intervjun, och poängterade hur de vore
viktigt för företag att använda sig av revision eller annan sakkunnig vid bolagsstarter.
Detta vore viktigt enligt dem för att få rådgivning vid bolagsordningen, olika aktiegrupper
och kapitalstrukturer. Gym 1 menade att det är viktigt att få allt i sin ordning från början,
och på det sättet kan man undvika möjliga konflikter i framtiden.

52

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Av revisorn och bokförarna frågades hur de förhåller sig till att revisionen är frivillig för
de minsta företagen. Forsell poängterade att det är en bra sak att revision är frivilligt för
de minsta företagen, och att gränserna kunde höjas ytterligare för att motsvara de gränser
som råder i övriga EU-länder. Detsamma betonade Lindqvist, och menade att gränserna
när man måste ha revisor är alldeles för låga, men att det är en bra sak att revision är
frivilligt till en viss gräns.
”Jag anser att det är bra att revision är frivilligt för små företag. Gränsvärdena för
obligatorisk revision kunde till och med höjas eftersom de nu i Finland är lägre än i de
flesta andra EU-länderna.” – Forsell
Forsell-Stenström gav även sin synpunkt kring den frivilliga revisionen, och poängterade
hur det vore bra att anpassa revisionen till företagets storlek.
”Ur revisionssamfundens synvinkel har det också sina svårigheter att kunna utföra en
revision enligt dagens standarder till en kostnad som är rimlig för småföretagen. Därför
skulle det vara bra att det skulle finnas anpassade revisionsstandarder för olika storleks
företag där graden av byråkrati och omfattning skulle vara lägre ju mindre bolaget är
och ju färre aktieägarna och bolagsmännen är.” – Forsell-Stenström
Dessutom delade hon med sig av hur frivillig revision både kan ses som en bra och dålig
sak.
”Frivillighet är så till vida bra att företaget väljer denna kostnad själv och därför
vanligen ser en större nytta med den. Men har företaget det ekonomiskt stramt lockar det
så klart att välja bort en dylik sak då den inte är lagstadgad - på gott och ont. Men i
många fall finns det då andra parter som kan kräva att revisions utförs. t.ex. en bank. Om
företaget vill uppta ett lån eller en större kund/leverantör kan de kräva att se en
revisionsberättelse och då styrs företaget till att låta utföra revision ändå.
– Forsell-Stenström

53

Daniela Sjöberg – En studie om faktorer som påverkar valet att behålla respektive avstå från den frivilliga revisionen

6.3 Sammanfattning av resultaten
Nedan ses en sammanfattning av de mest relevanta resultaten i tabellform. Till vänster
nämns respondenten och till höger de faktorer som enligt dem påverkar efterfrågan på
revision. De intervjuade har formulerat sig på olika sätt, men varje motivering har satts
under den faktor som bäst passat in. Detta har gjorts för att få en helhetsbild av vilka
faktorer som påverkar mest efterfrågan på revision. Trots att vissa av respondenterna ser
en faktor som positiv och en del som negativ, kategoriseras de tillsammans. Dessa har
färgkodats för att underlätta läsbarheten.
Företag

Faktorer
-

Maanrakennus SV Ky (Företag A)

-

Företagets storlek
Nyttan överväger inte kostnaderna
Övriga faktorer (Extern redovisare är
tillräckligt)
Revision som försäkran -> onödig i
småföretag

Simgo Oy Ab

-

Företagets storlek
Revision som förbättring
Nyttan överväger kostnaderna
Övriga faktorer (Ekonomisk
rådgivning, egen kunskap)

Gym 1 Ab

-

Företagets storlek
Främst en kostnadsfråga
Revision som förbättring
Övriga faktorer (Egen kunskap)
Revision som försäkran –> onödig i
småföretag

Företag B

-

Företagets storlek
Revision som förbättring
Nyttan överväger kostnaderna
Övriga faktorer (Bristfällig kunskap)

Bokförarna & revisorn

-

Företagets storlek
En kostnadsfråga
Revision som förbättring
Övriga faktorer (Extern redovisare är
tillräckligt, för byråkratiskt)
Revision som försäkran -> onödig i
småföretag

Tabell 3: Sammanfattning av resultaten

54

Daniela Sjöberg – En studie om faktorer som påverkar valet att behålla respektive avstå från den frivilliga revisionen

7 ANALYS OCH DISKUSSION
Nedan analyseras resultaten från intervjuerna tillsammans med tidigare studier och det
som tagits upp i den teoretiska referensramen. Analysen delas upp i olika kategorier för
att underlätta läsbarheten.

7.1 Företagets storlek
Undersökningen i denna avhandling visade hur företagets storlek var en bidragande faktor
till efterfrågan på revision. Alla respondenter poängterade hur företagets storlek varit
grunden till att det valt revision eller avstått från det. De intervjuade företagen som inte
använder sig av revision hävdade hur de valt bort revision i och med att de går under
gränserna för revisionsplikten, alltså för att verksamheten i sig inte är tillräckligt stor.
Niemi m.fl. (2012) hävdar att ju större företaget är, desto större är sannolikheten att de
väljer den frivilliga revisionen. De företag som är närmare maximigränserna för revision,
väljer i större utsträckning revision frivilligt (SOU, 2008:32).
Detta stämmer överens med denna undersökning, i och med att det företaget som är
närmast gränserna för revisionsplikt, och därmed till storleken större än de övriga
företagen, har valt att använda sig av revision frivilligt. Lindqvist (2020) menade även att
revision blir mera aktuellt när företaget växer. Detta poängterar även Svanström (2008) i
sin undersökning och menar hur företagets storlek har en positiv inverkan på revision.
Företagets storlek är också enligt Haapamäki (2018) en orsak till att företag väljer revision
frivilligt. Collis (2012) bestyrker även detta och menar att omsättningen är den mest
betydande faktorn då det kommer till efterfrågan på frivillig revision. ’
Med andra ord kan man konstatera att ju mindre företaget är, desto större är chansen att
de inte efterfrågar frivillig revision. Större företag med större verksamhet har mera ansvar
då flera parter är inblandande, och därför vill de försäkra sig att allt är under kontroll.
Mindre företag har kanske inte insett värdet av tjänsten och väljer därmed bort den.

55

Daniela Sjöberg – En studie om faktorer som påverkar valet att behålla respektive avstå från den frivilliga revisionen

7.2 Kostnaden i relation till nyttan
Omsättningen i småföretag är oftast ganska låg och därmed kan revisionsarvodet vara en
rätt så stor belastning (Andersson & Nordling, 2007). Därför måste småföretag överväga
ifall revisionen för med sig högre kostnader i relation till nyttan eller om nyttan är större
än kostnaderna för tjänsten. En fördel av att revisionsplikten avskaffades för de minsta
företagen

var

kostnadsbesparingarna

för

tjänsten.

Dock

behöver

inte

kostnadsbesparingarna väga upp den nytta som en revisor har med sin kunskap. (ECON,
2007–049)
Av de intervjuade småföretagen hävdade många att kostnaden i relation till nyttan var en
bidragande faktor. Största delen sade att nyttan inte överväger kostnaderna, och därmed
har de valt att avstå från tjänsten. Företag A och Gym 1 menade att kostnaderna för
tjänsten var orsaken till att de valt att avstå från den frivilliga revisionen. Med andra ord
kan man tänka sig att dessa administrativa kostnader är för komplexa i småföretag och
leda till överdriven byråkrati, då de oftast har få anställda (KOM, 2005).
Men trots det, finns det företag som väljer att fortsättningsvis använda sig av revision då
de anser att nyttan är större än kostnaderna (Collis, 2003). Johansson, Häckner och
Wallerstedt (2005) menar att då man bortser kostnaden, har företag ingenting att förlora
på att ha en revisor. De argumenterar för att nyttan av att kunna kvalitetssäkra
redovisningen väger tyngre än kostnaden för revision, och därmed skulle inte uteslutande
av revision minska på kostnaderna. Av de intervjuade småföretagen kommenterade alla
förhållandet mellan kostnaden och nyttan, men två av fyra företag ansåg att tjänsten var
för dyr för dem. Två av respondenterna hävdade å andra sidan hur de anser att kostnaden
inte är för stor i relation till nyttan. Företag B har därmed valt att använda sig av revision,
och Simgo Oy Ab skulle göra det ifall de inte skulle få annan ekonomisk rådgivning.
Kostnadsfrågan var även någonting som de intervjuade bokförarna kommenterade.
Forsell (2020) menade hur frivillig revision oftast är en kostnadsfråga och blir mera
aktuellt när företaget växer. Dessutom menade hon hur småföretag oftast inte upplever
någon nytta med revision, speciellt inte så det skulle motsvara priset. Lindqvist (2020)
var inne på samma linje och poängterade att orsaken till att småföretag avstår från revision
har att göra med kostnaden. Därmed menade de att det inte är någon konstig företeelse
att småföretag avstår från tjänsten. Kostnadsfrågan var även en nackdel som Forsell56

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Stenström (2020) tog upp. Därmed kan man konstatera att det är en bra sak att de minsta
företagen får själva välja om och när de vill köpa dylika tjänster, beroende på om de anser
att tjänsten är till nytta.

7.3 Revision som förbättring
Utöver företagets storlek och kostnaden i relation till nyttan, var revision som förbättring
en faktor som nämndes i intervjuerna. Det är en del av revisionsteorierna som Carrington
(2014) har kommit fram till. Revision som förbättring handlar om hur ett företag kan vara
säker på att kvaliteten på redovisningen ökar då de väljer att anställa en revisor
(Carrington, 2014). Detta kan ha en stor inverkan på företagens interna beslut i och med
att de skapar säkerhet bland ägarna (Carrington, 2014). Resultaten från Collis (2004)
studie visar hur 40 procent av små aktiebolag i Storbritannien anser att en revisor är till
nytta för deras verksamhet och att revisionen förbättrar kvaliteten på den finansiella
informationen.
Denna faktor påpekades av största delen av företagen. Trots att majoriteten av företagen
valt att avstå från revisionen, påpekade de ändå hur revision kan vara till nytta. Simgo Oy
Ab hävdade hur revision bidrar till en möjlighet att korrigera eventuella misstag och få
en mera heltäckande bild av verksamheten. Företag B var inne på samma linje och
menade att den interna nyttan var den främsta orsaken till att de valt revision frivilligt.
Gym 1 kommenterade också hur en revisor kan garantera att allt är sin ordning gällande
bokslutet. Detta resultat fick även Niemi m.fl. (2012) i sin forskning, som visade att
kvaliteten på finansiella rapporter hos småföretagen förbättrades då de använder sig av
en revisor. Detta påpekade även Forsell-Stenström (2020) och menade att det är en fördel
när någon kollar att bokföringen materiellt sett är korrekt.
Med andra ord förbättrar revisionen kvaliteten på redovisningen, vilket är till nytta för
företaget. Företag anser ofta att revision är till nytta just för att de kan förlita sig på att
redovisningen är korrekt. De företag som inte använder sig av revision måste påvisa detta
på något annat sätt. Dock har mindre företag inte lika invecklad och omfattande
redovisning, vilket kan förklara varför de valt att avstå från det.

57

Daniela Sjöberg – En studie om faktorer som påverkar valet att behålla respektive avstå från den frivilliga revisionen

7.4 Revision som försäkran
Revision som försäkran handlar om hur ägaren i ett företag kan genom revision försäkra
sig om att företagsledningen sköter sina uppgifter på rätt sätt (Carrington, 2014). Detta
baserar sig alltså på agentteorin. Ägaren kan alltså inte alltid vara säker på att företaget
drivs på det sätt som ägaren vill. Med detta menas alltså hur det kan uppstå en konflikt
mellan företagsledningen (agenten) och ägarna (principalen) i de företag där dessa två är
åtskilda. (Jensen & Meckling, 1976) I småföretag sitter oftast ägaren i ledningen, vilket
är anledningen till revision inte är lika viktigt från ägarperspektivet (FAR, 2006). Detta
poängterade flera i undersökningen, och menade att revisionen är onödig från detta
perspektiv.
Lindqvist (2020) hävdade att en revisor kan tänkas vara onödig i de minsta företagen då
de oftast har en ägare och en i styrelsen, och därmed full koll på företaget. Detsamma
menade Forsell-Senström (2020) och poängterade hur ägaren oftast är en enskild person
eller några få personer med full insyn i företaget, och därmed minskar nyttan för revision
för aktieägarna.
Dock kan det uppstå ett agentförhållande mellan den externa redovisaren och företaget i
fråga. Av de företagen som inte använder sig av revision men av en extern redovisare,
frågades hur de ser på agentförhållandet mellan företaget och den externa redovisaren.
Företag A och Gym 1 kommenterade hur det inte anser att revision är till någon hjälp då
det handlar om agentförhållandet. De hävdade hur de förlitar sig på sin externa redovisare,
och har därmed full koll på företaget. Gym 1 poängterade även hur de själva brukar vara
delaktig redovisningsmässigt, vilket ökar tillförlitligheten.

7.5 Företagets intressenter
Företagets intressenter är olika grupper och individer som drar nytta av företaget på något
sätt. Bland annat ägare, långivare, myndigheter, kunder och leverantörer. Intressenterna
har olika behov av information för att kunna förlita sig på företaget i fråga (FAR, 2006).
Forsell-Stenström (2020) hävdade hur externa intressenternas förtroende för företagen
ökar då de vet att en revision utförts. Då ett företag använder sig av revision förstärks

58

Daniela Sjöberg – En studie om faktorer som påverkar valet att behålla respektive avstå från den frivilliga revisionen

förtroendet till företagets olika intressenter, och underlättar affärer och kontakten med
dem (PwC, 2019).
Denna faktor var inte en av de ledande faktorerna bland de småföretag som intervjuades.
Gym 1 var mera insatt i företagets intressenter och menade hur de har en bra relation till
dem och att de kan lite på att företaget sköts även i deras intresse, trots att de inte använder
sig av revision. Företag A ansåg heller inte att intressenterna skulle vara orsaken till att
de skulle använda sig av revision, dock skulle företaget överväga tjänsten i fall de skulle
börja ifrågasätta deras redovisning och bokslut.
Man kan därmed konstatera att företagen i denna undersökning som inte använder sig av
en revisor måste upprätthålla relationen till deras intressenter på ett alternativt sätt. De
utomstående intressenter är även tvungna att göra egna kontroller, då företagen inte
använder sig av en revisor (FAR, 2006).

7.6 Övriga faktorer
Utöver de ovannämnda faktorerna, nämnde småföretagarna övriga faktorer som
påverkade efterfrågan på revision. Bland annat hävdade några hur en extern redovisare
eller annan ekonomisk rådgivning kan förklara varför företaget valt att avstå från revision.
Ifall företaget i fråga använder sig av en extern redovisare kan det vara att revisionen inte
är lika efterfrågad. Företaget kan nämligen se den externa redovisaren som väldigt
sakkunnig inom området och därmed räcker det som en försäkran. Speciellt då en extern
redovisare används till skatterådgivning så minskar sannolikheten för frivillig revision, i
och med att redovisaren anses vara till större nytta och mer kostnadseffektiv än en revisor
i och med att de är oftast mera insatta i företagets bokföring och verksamhet (Niemi m.fl.
2012). Detta argumenterade bland annat Företag A för. De ansåg att en extern redovisare
är tillräcklig, och därmed behöver de inte en revisor. Lindqvist (2020) menade även hur
en bra bokföringsbyrå kan väga upp det att ett företag inte använder sig av revision,
speciellt då det gäller småföretag.
Simgo Oy Ab påpekade hur de har en intern revision med sin mor, och får därmed
ekonomisk rådgivning, vilket är en orsak till att de valt att avstå från den frivilliga
revisionen. Därmed kan man konstatera att sakkunnig hjälp på annat håll minskar
efterfrågan på revision. Dedman m.fl. (2014) påpekade i sin undersökning hur andra
59

Daniela Sjöberg – En studie om faktorer som påverkar valet att behålla respektive avstå från den frivilliga revisionen

rådgivningstjänster vid sidan av revision, som till exempel ekonomisk rådgivning,
påverkar efterfrågan på revision.
Utöver det, kan den egna erfarenheten och intresset för ekonomifrågor påverka
efterfrågan på revision. Detta var någonting som flera påpekade i undersökningen.
Företag B menade att de valt att använda sig av revision i och med att deras egna kunskap
inte räcker till. Gym 1 och Simgo Oy Ab har både ett intresse för dylika frågor och känner
att de har erfarenhet som är till nytta. Besitter man själv på mycket kunskap inom
ekonomi, och känner sig säker på företagets redovisning, kan man tänka sig att revision
inte är lika eftertraktat.

60

Daniela Sjöberg – En studie om faktorer som påverkar valet att behålla respektive avstå från den frivilliga revisionen

8 SAMMANFATTNING
I detta kapitel sammanfattas avhandlingen och studiens slutsatser fastställs. Efter det
behandlas avhandlingens tillförlitlighet och trovärdighet samt studiens begränsningar
nämns. Kapitlet avslutas med förslag till fortsatt forskning.

8.1 Studiens slutsats
År 2007 avskaffades revisionsplikten för de minsta företagen i Finland. Detta gjordes i
samband med att revisionslagen förnyades. I och med denna lagförändring, får de företag
som går under gränserna för revisionsplikt välja revision frivilligt. Syftet med denna
avhandling har varit att undersöka vilka faktorer som kan förklara efterfrågan på frivillig
revision. Med andra ord, vilka faktorer som påverkar företag att välja revision frivilligt
eller avstå från det.
Utgående från den teoretiska referensramen och tidigare forskning inom ämnet,
fastställdes faktorer som kan tänkas ha ett samband med efterfrågan på frivillig revision.
Denna avhandling fokuserade därmed på följande faktorer: företagets storlek, kostnaden
i relation till nyttan, revision som förbättring, revision som försäkran och företagets
intressenter. Utöver dessa samlades resterande faktorer under övriga faktorer. För att
undersöka dessa faktorer, gjordes fyra intervjuer med småföretagare. Av dessa hade tre
företag avstått från den frivilliga revisionen, medan ett företag använder sig av tjänsten.
Utöver det, ställdes även några frågor om den frivilliga revisionen två bokförare och en
revisor. Respondenterna i denna intervju var därmed inte jämnt fördelade, vilket kan ha
en inverkan på resultaten. Dessutom användes ett rätt så litet sampel.
Det är värt att understryka hur efterfrågan på frivillig revision inte endast kan förklaras
utifrån en faktor, utan påverkas av många faktorer samtidigt. Dessa faktorer kan även vara
sådana som inte tagits upp i denna avhandling. Dock tyder undersökningen i denna
avhandling på att företagets storlek och kostnaden i relation till nyttan är de främsta
faktorerna som påverkar efterfrågan på frivillig revision. Denna slutsats kan dras i och
med att alla i denna undersökning poängterade att efterfrågan på frivillig revision har att
göra med hur stor deras verksamhet är. Tre av fyra företag påpekade hur de inte använder
sig av revision i och med att de går under gränserna för revisionsplikten, alltså för att
61

Daniela Sjöberg – En studie om faktorer som påverkar valet att behålla respektive avstå från den frivilliga revisionen

verksamheten i sig inte är så stor. Det företaget som använder sig av revision, påpekade
att de gör de för att de är nära att gå över gränsen för revisionsplikt. Med andra ord har
större företag mera ansvar och mer invecklad redovisning, vilket kan förklara varför de
efterfrågar revision. Dock är inte denna slutsats absolut, i och med att endast ett företag
som använder sig av revision deltog i denna undersökning. Kostnaden i relation till nyttan
var vid sidan av företagets storlek den andra faktorn som alla nämnde. Trots delade åsikter
kring om nyttan överväger kostnaderna, var det en faktor som alla påpekade. De företag
som anser att nyttan överväger kostnaderna, väljer vanligtvis revision, medan de företag
som inte gör det avstår oftast från tjänsten. Denna faktor går trots allt in på revision som
förbättring, och därmed är det även en viktig faktor att nämna.
Sammanfattningsvis kan man konstatera att avhandlingens forskningsfråga blivit
besvarad, nämligen vilka faktorer som kan förklara efterfrågan på frivillig revision bland
finländska småföretag. Dock är det värt att poängtera att denna undersökning varit väldigt
småskalig och behandlat den frivilliga revisionen på ett allmänt plan. För att öka på
resultatens trovärdighet och för att hitta ett starkare samband mellan vilka faktorer som
kan förklara efterfrågan på frivillig revisionen, krävs det fortsatt forskning inom
ämnesområdet med ett större sampel.
• Mindre företag:
större chans att de
väljer bort revision
• Större företag:
efterfrågar revision
i större
utsträckning

• Revision: Ifall
nyttan är högre än
kostnaderna
• Ingen revision:
Ifall kostnaderna
är högre än nyttan

1.Företagets
storlek

2.Kostnaden
i relation till
nyttan

4. Övriga
faktorer

3. Revision
som
förbättring

• Annan rådgivning
• Extern redovisare
• Egen erfarenhet/
kunskap

• Bättre kvalitet på
redovisningen
• En extra kontroll

Figur 2: Studiens slutsats

62

Daniela Sjöberg – En studie om faktorer som påverkar valet att behålla respektive avstå från den frivilliga revisionen

8.2 Tillförlitlighet och trovärdighet
I kvalitativa forskningar är det vanligt att man nämner forskningens tillförlitlighet och
trovärdighet. Tillförlitlighet handlar om hur forskningen mäter det som forskaren har som
avsikt att mäta, med andra ord att man kan få samma resultat från två studier gjorda med
samma metod och data (Eklund, 2014). Utöver det baserar sig avhandlingens
tillförlitlighet och trovärdighet på hur systematisk och noggrann en forskare varit igenom
forskningsprocessen (Fejes & Thornberg, 2009).
Undersökningen i denna avhandling har beskrivits mycket detaljerat vilket ökar
avhandlingens tillförlitlighet. Att mäta avhandlingens tillförlitlighet kan vara svårt, då det
finns utomstående faktorer som kan påverka materialets tillförlitlighet (Trost, 2010,
Hultåker & Trost, 2016) Till exempel kan respondenternas humör påverka svaren de ger
i en intervju (Hultåker & Trost, 2016). I denna undersökning kan man tänka sig att
respondenternas humör inte påverkat resultaten märkbart i och med att intervjuerna
gjordes via e-post och därmed har respondenterna själva kunnat välja när de svarat på
frågorna och hur lång tid de satt ner på dem.
Trovärdighet inom kvalitativa forskningar syftar däremot på om verkligheten och
tolkningen

i

undersökningen

stämmer

överens

med

varandra.

Detta

höjer

undersökningens trovärdighet. (Olsson & Sörensen, 2011) I och med att denna
undersökning baserar sig på intervjuer, är det viktigt att ta upp hur trovärdiga dessa svar
varit. Trost (2010) påstår att undersökningens trovärdighet ökar om forskaren ställer
meningsfulla följdfrågor åt respondenterna och på så sätt säkerställer att man förstått
respondenterna. Eftersom intervjuerna i denna avhandling gjordes via e-post, var det inte
möjligt att ställa raka följdfrågor. Dock kompletterades en del intervjuer i efterhand med
följdfrågor via e-post och telefon. I en kvalitativ studie är det svårt att mäta forskningens
trovärdighet, speciellt då det kommer till intervju som metod. Brinkmann & Kvale (2017)
poängterar hur det kan vara svårt att säkerställa att en text är sann då den subjektivt
omvandlas från muntlig till skriftlig. I och med att tre av fyra intervjuer i denna
avhandling gjordes via e-post, och jag utgått från den text som respondenterna själva
skrivit, minskar textens subjektivitet. Vid transkriberingen har jag även utgått ifrån
respondenternas egna ord. Dessutom har raka citat använts från intervjuerna, vilket ökar
på trovärdigheten.
63

Daniela Sjöberg – En studie om faktorer som påverkar valet att behålla respektive avstå från den frivilliga revisionen

8.3 Studiens begränsningar
Avhandlingens tillförlitlighet och trovärdighet tar oss in på vad för begränsningar denna
studie har. För det första är det viktigt att poängtera att denna undersökning varit rätt så
liten. Undersökningen baserar sig på ett litet sampel av företag, vilket påverkar resultaten.
Svaren i denna undersökning ansågs däremot vara tillräckliga, då respondenternas svar
stämde överens med varandra och dessutom kunde likheter till tidigare studier göras. För
det andra består samplet i denna undersökning till större del av de som valt att avstå från
den frivilliga revisionen än de som använder sig av frivillig revision. Dock har
respondenterna gett sina åsikter kring den frivilliga revisionen på ett allmänt plan, och
därmed har de som inte använder sig av revision även uttalat sig om fördelar med tjänsten.
Denna ojämna fördelning beror främst på att svarsprocenten varit väldigt låg hos de
kontaktade företagen. Det samma gällde även de revisions- och bokföringsbyråerna som
kontaktades. Detta kan dock förklaras av att denna tidpunkt på året är väldigt hektisk för
revisorer. För det tredje är respondenterna i denna undersökning alla från Nyland och
även en stor del från Västra Nyland, vilket påverkar resultaten.

64

Daniela Sjöberg – En studie om faktorer som påverkar valet att behålla respektive avstå från den frivilliga revisionen

8.4 Förslag till fortsatt forskning
I denna avhandling undersöktes vilka faktorer som påverkar efterfrågan på frivillig
revision, med fokus på småföretag. Ett förslag till fortsatt forskning inom detta
ämnesområde skulle vara att använda sig av ett större sampel av företag för att få en
bredare bild av småföretagarnas åsikter kring den frivilliga revisionen. Denna
undersökning var småskalig, och därmed vore det av intresse av att se resultaten från en
studie med ett större antal respondenter. Utöver det kunde man i studien tillägga ifall det
förekommer några skillnader mellan olika branscher samt om bolagsformen spelar någon
roll då företaget väljer att använda sig av revisionen eller inte.
Då den frivilliga revisionen trädde i kraft, var man beredd på att bankerna skulle börja
kräva revision i större utsträckning. Därmed skulle ett alternativ för fortsatt forskning vara
att se detta från bankernas synvinkel, och hur den frivilliga revisionen har påverkat dem.
Man trodde nämligen att bankerna skulle börja kräva revision i större utsträckning,
speciellt innan de beviljar lån till företag.
Denna undersökning tog även med två bokförares och en revisors syn på den frivilliga
revisionen. Ett forskningsalternativ skulle vara att se denna lagförändring från revisionseller bokföringsbyråernas synvinkel, eller med fokus på skatteverket.

65

Daniela Sjöberg – En studie om faktorer som påverkar valet att behålla respektive avstå från den frivilliga revisionen

KÄLLOR
Artiklar
Boynton, W. C., & Johnson, R, N. (2006). Modern Auditing: Assurance Services and
the Integrity of Financial Reporting, 8th Edition. John Wiley & Sons, Inc.
Carey, P., Simnett, R., & Tanewski, G. (2000). Voluntary demand for internal and
external auditing by family businesses. Auditing: A journal of Practice & Theory, 19 (s1), 37–51.
Chow, C. W. (1982) The demand for external auditing, size, debt and ownership
influences. The accounting review, Vol. 57, No. 2.
Collis, J. (2010). Audit exemption and the demand for voluntary audit: A comparative
study of the UK and Denmark. International Journal of Auditing, 14 (2), 211–231.
Collis, J. (2012). Determinants of voluntary audit and voluntary full accounts in microand non-micro small companies in the UK. Accounting and Business Research, 42(4),
441–468.
Collis, J. (2003). Directors’ view on Exemption from the Statutory Audit. A Research
Report for the DTI. Kingston University, Kingston Business School, 1–55.
Collis, J. & Jarvis, R. (2002). Financial information and the management of small
private companies. Journal of Small Business and Enterprise Development, Vol. 9 Issue
2, pp. 100 – 110.
Collis, J & Jarvis, R & Skerratt, L. (2004). The demand for the audit in small companies
in the UK. Accounting and Business Research 34(2): 87–100.
Clatworthy, M, A. & Peel M, J. (2013). The impact of voluntary audit and governance
characteristics on accounting errors in private companies. Journal of Accounting and
Public Policy. Vol. 32 Issue 3, pp 1–25.
Dedman, E. & Kausar, A. (2012). The impact of voluntary audit on credit ratings:
evidence from UK private firms. Accounting and Business Research, Vol. 42 Issue 4,
pp. 397–418.
Dedman, E., Kausar, A., & Lennox, C. (2014). The Demand for Audit in Private Firms:
Recent Large-Sample Evidence from the UK. European Accounting Review, 23(1), 1.
London: Taylor & Francis Ltd.
Jensen, M. C., & Meckling, W.H. (1976) Theory of the firm: Managerial behavior:
agency costs and ownership structure. Journal of financial economics, 3 (4), 305–360.

66

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Kamarudin, N., Abidin, Z. Z., & Smith, M. (2012). Audit exemption among SMEs in
Malaysia. Asian Review of Accounting, 20(2), 152–162. Emerald Group Publishing
Limited.
Kosonen, L. (2005). Vaarinpidosta virtuaaliaikaan. Sata vuotta suomalaista
tilintarkastusta. Väitöskirja Lappeenrannan teknillinen yliopisto.
Manson, S. & Zaman, M. (2001). Auditor Communication in An Evolving
Environment: Going Beyond Sas 600 Auditors' Reports on Financial Statements. The
British Accounting Review, Vol. 33 Issue 2, pp. 113–136.
Niemi, L. Kinnunen, J. Ojala, H & Troberg, P (2012). Drivers of voluntary audit in
Finland: To be or not to be audited? Accounting and Business Research, 42 (2), 169–
196.
Ojala, H., Collins, J., Kinnunen, J., Niemi, L., & Troberg, P. (2016). The Demand for
Voluntary Audit in Micro-Companies: Evidence from Finland. International Journal of
Auditing, 20, 267–277.
Ramamoorti, S. (2003). Internal Auditing: History, Evolution, and prospects. The
Institute of Internal Auditos Research Foundation.
Svanström, T. (2008). Revision och rådgivning: efterfrågan, kvalitet och oberoende.
Umeå: Umeå School of Business, Umeå University.
Seow, J.-L. (2001). The Demand for the UK Small Company Audit- An Agency
Perspective. International Small Business Journal, Vol. 19 Issue 2, pp. 61–79.
Tabone, N., & Baldacchino, P. J. (2003) The statutory audit of owner- managed
companies in Malta. Managerial Auditing Journal, 18 (5), 387–398.
Wallace, W.A. (1980). The Economic Role of the Audit in Free and Regulated Markets.
Touche Ross, New York.
Böcker
Ahrne, G & Svensson, P (red.) (2015) Handbok i kvalitativa metoder, Stockholm: Liber.
Brinkmann, S. & Kvale, S. (2017). Den kvalitativa forskningsintervjun. Lund:
Studentlitteratur
Broberg Anette (2008). Nya redovisningsregler för aktiebolag. Upplaga 2. Björn
Lundén Information AB. Näsviken.
Bryman, A. & Bell, E. (2013). Företagsekonomiska forskningsmetoder. Malmö: Liber
Ab.
Carrington, T. (2014). Revision. Stockholm: Liber.
67

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Dalen, M. (2015). Intervju som metod. (2., utök. uppl. ed.). Malmö: Gleerups utbildning
Diamant, A. (2004). Revisorns oberoende. Uppsala: Iustus Förlag AB.
Duska, B. Duska, R. & Ragatz, J. (2011). Accounting ethics. (2., uppl.). Singapore. John
Wiley & Sons, Incorporated.
Eilifsen, A., Messier, W. F., Glover, S. M., & Prawitt, D. F. (2010). Auditing and
assurance services (2. International ed.). Maidenhead: McGraw-Hill Education.
FAR (2006). Revision – en praktisk beskrivning. Stockholm: FAR Förlag AB
Fejes, A. & Thornberg, R. (2009). Handbok i kvalitativ analys. Stockholm: Liber AB.
Hultåker, O. & Trost, J. (2016). Enkätboken. Lund: Studentlitteratur.
Olsson, H. & Sörensen, S. (2011). Kvalitativa och kvantitativa perspektiv.
Forskningsprocessen. Stockholm: Liber.
Thrane, C. & Torhell, S. (2019). Kvantitativ metod: En praktisk introduktion (Upplaga
1:1.). Lund: Studentlitteratur.
Trost, J. (2010). Kvalitativa intervjuer. Lund: Studentlitteratur.
Annat
Andersson, A., & Norling, C. (2006). Revisionsplikt i små företag – en ekonomisk eller
ideologisk fråga? Kandidatuppsats. Högskolan Kristianstad.
Apajalahti, A. (2017). Tilintarkastajat jo yli 100 vuotta luottamusta rakentamassa – 1800luvulta 1960-luvulle. Profiitti- Talous & tilintarkastus 1/2017.
ECON-rapport nr 2007–049. (2007). Konsekvenser av avskaffelse av lovpålagt
revisjonsplikt for små aksjeselskap. Oslo
Eklund. G. (2014) Tillförlitlighet, trovärdighet och etik. Ur Gunilla Eklund –
Kvalitativa metoder (2014).
Europeiska gemenskapernas kommission. (2005). Om genomförande av gemenskapens
Lissabonprogram: en strategi för förenkling av lagstiftningen. Hämtad 8.11.2019 från:
https://eur-lex.europa.eu/legalcontent/SV/TXT/PDF/?uri=CELEX:52005DC0535&from=EN
Europeiska gemenskapernas kommission. (2007). Åtgärdsprogram för minskning av
administrativa bördor i Europeiska unionen. Hämtad 8.11.2019 från: https://eurlex.europa.eu/legal-content/SV/TXT/PDF/?uri=CELEX:52007DC0023&from=FI
Europeiska gemenskapernas kommission. (2013). Programmet om lagstiftningens
ändamålsenlighet och resultat (Refit-programmet): resultat och nästa steg. Hämtad
68

Daniela Sjöberg – En studie om faktorer som påverkar valet att behålla respektive avstå från den frivilliga revisionen

17.1.2020 från: https://eur-lex.europa.eu/resource.html?uri=cellar:97b27b3a-2ceb-11e38d1c-01aa75ed71a1.0014.01/DOC_1&format=PDF
Glantz, S.(2017). Tidningen Balans. (2017). Ärligt talat, Dan! – om revisionsplikten.
Hämtad 2.2.2020 från: https://www.tidningenbalans.se/nyheter/arligt-talat-dan-omrevisionsplikten/
Haapamäki, E. (2018). Tilintarkastus – Pakollinen paha vai mahdollisuus? Valta ja
vastuu. Hämtad 13.11.2019 från: https://vvoy.fi/tilintarkastus-pakollinen-paha-vaimahdollisuus/
Ittonen, K. (2017). Vapaaehtoinen tilintarkastus Suomessa. Suomen tilintarkastajat.
Hämtad 8.11.2019 från: https://www.suomentilintarkastajat.fi/blogi/tilintarkastuksenasiantuntijoille/vapaaehtoinen-tilintarkastus-suomessa
Jensen, V., & Björklund, J. (2014). Centern: Fler företag ska slippa revisionsplikt.
Hämtad 16.1.2020 från Sveriges radio:
https://sverigesradio.se/sida/artikel.aspx?programid=83&artikel=5929911
Neij. J. (2018). ”Allt färre företag har revisor”. Sämre kvalitet på årsredovisningarna
sedan revisionsplikten slopades. Tidningen Balans. Hämtad 16.1.2020 från:
https://www.tidningenbalans.se/nyheter/allt-farre-foretag-har-revisor/
PwC (2019). Revision som skapar mervärde. Hämtad 6.11.2019 från:
https://www.pwc.se/sv/revision.html
Revisionslagen (RevL 1141/2015). Hämtad 7.11.2019 från:
https://www.finlex.fi/sv/laki/ajantasa/2015/20151141
Riksrevisionen (2017). Avskaffandet av revisionsplikten för små aktiebolag – en reform
som kostar mer än den smakar. Hämtad 6.11.2019 från
https://www.riksrevisionen.se/download/18.3daa1b3d160c00a26d2c0f3/151843549928
2/RiR_2017_35_REVISIONSPLIKT_ANPASSAD.pdf
Sjöström, T. (2014). Profilen: Våra finska vänner tar marknadsandelar. Tidningen
konsulten. Hämtad 20.1.2020 från: https://www.tidningenkonsulten.se/artiklar/juhaahvenniemi-vara-finska-vanner-tar-marknadsandelar/
Småföretagarnas Riksförbund (2016). Det är dags att globalisera Sverige!
Småföretagarna. Hämtad 20.1.2020 från:
https://www.smaforetagarna.se/pressreleaser/det-ar-dags-att-globalisera-sverige/
Statens offentliga utredningar (2008). Avskaffandet av revisionsplikten för småföretag.
(SOU 2008:32)
Tidningen Balans. (2016). Vartannat bolag saknar revisor. Hämtad 15.1.2020 från:
https://www.tidningenbalans.se/branschinfo/vartannat-bolag-saknar-revisor/

69

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Bilagor
Bilaga 1
Intervjufrågor - Frivillig revision
1. Berätta lite om vad för verksamhet ni driver, samt typ av företag, antalet anställda etc.
2. När grundades företaget?
3. Sköter ni redovisningen internt eller externt?
4. Ifall internt, sköter ni själv eller någon annan?
5. Sköter ni själv även årsredovisningen?
6. Varför har ni valt att sköta redovisningen internt/externt?
7. Anser ni att ni är benägna att ta risker?
8. Använder ni er av en revisor?
9. Varför har ni valt att använda er av frivillig revision?
10. Vilka fördelar anser du att det finns med revision?
11. Vilka nackdelar?
12. Har ni alltid haft en revisor? Om inte, hur länge?
13. Känner ni att ni skulle kunna använda er av annan ekonomisk rådgivning istället för
en revisor?
14. Vilka är era främsta intressenter?
15. Hur är ert förhållande till era intressenter?
16. Hur tror ni de förhåller sig till att ni använder er av revision?
17. Hur tror ni er relation skulle förändras ifall ni inte skulle ha en revisor?
18. Har ni haft funderingar på att sluta med revision? Varför/varför inte?
19. Var frivillig revision en självklarhet för er?
20. Hur ser framtidsutsikterna ut, kommer ni i fortsättningen också använda er av
revision?
21. Övriga kommentarer?

70

Daniela Sjöberg – En studie om faktorer som påverkar valet att behålla respektive avstå från den frivilliga revisionen

Bilaga 2
Intervjufrågor – Ingen frivillig revision
1. Berätta lite om vad för verksamhet ni driver, samt typ av företag, antalet anställda etc.
2. När grundades företaget?
3. Sköter ni redovisningen internt eller externt?
4. Ifall internt, sköter ni själv eller någon annan?
5. Sköter ni själv även årsredovisningen?
6. Varför har ni valt att sköta redovisningen internt/externt?
7. Anser ni att ni är benägna att ta risker?
8. Använder ni er av en revisor?
9. Varför har ni valt att inte använda er av frivillig revision?
10. Anser ni att kostnaderna är för höga i relation till nyttan? Eller är det andra faktorer
som spelar in? I så fall vilka.
11. Vilka nackdelar anser du att det finns med revision?
12. Vilka fördelar?
13. Har ni alltid varit utan revisor? Om inte, hur länge?
14. Känner ni att ni skulle vara i behov av någon slags ekonomisk rådgivning?
15. Vilka är era främsta intressenter?
16. Hur är ert förhållande till era intressenter?
17. Hur tror ni de förhåller sig till att ni inte använder er av revision? Då revision kan
ses som en försäkran om att redovisningen är korrekt?
18. På vilka andra sätt skapar ni tilliten till era intressenter?
19. Hur tror du er relation skulle förändras ifall ni skulle anlita en revisor?
20. Har ni haft funderingar på att anlita en revisor? Varför/varför inte?
21. Vilka faktorer lockar mest för att anlita en revisor?
22. Hur ser framtidsutsikterna ut, kommer ni i fortsättningen också utesluta revision?
23. Övriga kommentarer?

71

