Svensklärares syn på muntliga språkfärdigheters roll i
undervisningen och bedömningen av svenska i finska
gymnasier

Henriikka Lehtonen
Pro gradu-avhandling
i svenska språket
Fakulteten för humaniora,
psykologi och teologi
Handledare: Saara Haapamäki
Åbo Akademi
Maj 2021

ÅBO AKADEMI – FAKULTETEN FÖR HUMANIORA, PSYKOLOGI OCH TEOLOGI
Abstrakt för avhandling pro gradu
Ämne: Svenska språket
Författare: Henriikka Lehtonen
Arbetes titel:
Svensklärares syn på muntliga språkfärdigheters roll i undervisningen och bedömningen av
svenska i finska gymnasier
Handledare: Saara Haapamäki
Handledare:
Abstrakt:
Syftet med avhandlingen är att undersöka gymnasielärares åsikter om undervisning och bedömning
av muntliga språkfärdigheter. Informanterna arbetar i Åbotrakten i det finskspråkiga skolväsendet
som svensklärare. De muntliga språkkunskaperna betonas bland annat i läroplanen och i
diskussioner om framtidens studentexamen. Med avhandlingen ville jag kartlägga vad
informanterna tänker kring muntliga språkfärdigheter ur ett undervisnings- och
bedömningsperspektiv. Jag använde mig av tre forskningsfrågor för att nå syftet.
Forskningsfrågorna var följande:
1.
2.
3.

Hur upplever informanterna undervisningen av muntliga språkfärdigheter i
svenska?
Hur bedömer informanterna muntliga språkfärdigheter i svenska?
Krav som gymnasiet som institution ställer för studerandes lärande och lärarnas
undervisning?

Materialet för undersökningen bestod av lärarintervjuer som spelades in. Intervjuerna genomfördes
i januari 2020. Informanternas svar analyserades med hjälp av en tematisk analys. Tidigare
forskning som jag använt som teoretisk grund handlar bland annat om språkinlärning (t.ex. Goh och
Burns 2012) och bedömning av muntliga språkfärdigheter (t.ex. Luoma 2004, Ahola 2017).
Avhandlingens huvudsakliga resultat är att informanterna vill att muntliga språkfärdigheter övas
mer och tas på större allvar. De flesta kommenterade att när muntliga färdigheter inte testas i
studentexamen, finns det för lite tid för muntliga övningar även om informanterna upplevde att det
är viktigt att kunna tala och förstå andra. Många kommenterade även att de inte bedömer studerandes
muntliga språkfärdigheter. Orsakerna till detta var bland annat stora gruppstorlekar, tidsbrist,
studentexamens styrande roll samt oförmåga att bedöma.

Nyckelord: muntlig språkfärdighet, undervisning, bedömning, lärarperspektiv
Datum: 14.5.2021
Abstraktet godkänt som mognadsprov:

Sidoantal: 65 + 5

Innehåll

1 INLEDNING............................................................................................................................................................... 1
1.1 INTRODUKTION ............................................................................................................................................................. 1
1.2 SYFTE.......................................................................................................................................................................... 5
1.3 DISPOSITION ................................................................................................................................................................ 6
2 MATERIAL OCH INFORMANTERNA........................................................................................................................... 7
2.1 MATERIAL.................................................................................................................................................................... 7
2.2 INFORMANTERNA .......................................................................................................................................................... 9
3 GYMNASIEUTBILDNING ......................................................................................................................................... 11
3.1 GRUNDERNA FÖR GYMNASIEUTBILDNING ......................................................................................................................... 11
3.2 UNDERVISNINGEN I LÄROPLANEN ................................................................................................................................... 12
3.3 SVENSKA SPRÅKET I LÄROPLANEN.................................................................................................................................... 13
3.4 STUDENTEXAMEN........................................................................................................................................................ 17
3.5 HÖGSKOLEANTAGNINGSREFORMEN ................................................................................................................................ 20
4 TEORETISKA UTGÅNGSPUNKTER OCH ANALYSMETODER ...................................................................................... 22
4.1 ATT LÄRA SIG MUNTLIGA SPRÅKKUNSKAPER ...................................................................................................................... 22
4.2 ATT LÄRA UT MUNTLIGA SPRÅKKUNSKAPER ....................................................................................................................... 26
4.3 ATT BEDÖMA MUNTLIGA SPRÅKKUNSKAPER ...................................................................................................................... 29
4.4 ANALYSMETODER ........................................................................................................................................................ 32
5 RESULTAT .............................................................................................................................................................. 34
5.1 UNDERVISNING AV MUNTLIGA SPRÅKFÄRDIGHETER ............................................................................................................ 34
5.2 BEDÖMNING AV MUNTLIGA SPRÅKFÄRDIGHETER................................................................................................................ 38
5.3 FÖRHÅLLANDET MELLAN LÄROPLANEN OCH UNDERVISNINGSPRAXISEN ................................................................................... 44
5.4 STUDENTEXAMEN........................................................................................................................................................ 48
6 DISKUSSION ........................................................................................................................................................... 54

KÄLLFÖRTECKNING ................................................................................................................................................... 61
BILAGA 1 – INTERVJUBLANKETT ............................................................................................................................... 66
BILAGA 2 – DATASKYDDSBLAD ................................................................................................................................. 68
BILAGA 3 – BEDÖMNINGSMATRIS ............................................................................................................................ 69
BILAGA 4 – NIVÅSKALA FÖR SPRÅKKUNSKAP OCH SPRÅKUTVECKLING I GYMNASIET .............................................. 70

1 Inledning
Här presenterar jag mitt forskningsämne, redogör för tidigare forskning och mitt syfte
samt presenterar dispositionen för avhandlingen.

1.1 Introduktion
Det finländska skolsystemet är världskänt och innovativt. Läroplaner och
studievardagen uppdateras med jämna mellanrum, och språkämnena är nuförtiden ett
mycket omtalat diskussionsämne. När det gäller ämnet svenska i finska grundskolor och
gymnasier finns det samhälleliga och utbildningspolitiska förväntningar på
svenskundervisningen men samtidigt mycket lite kunskap om hur lärarna förhåller sig
till dem. Det finns ingen tydlig riktlinje eller helhetsbild över hur undervisningen och
bedömningen borde gå till. Av dessa skäl vill jag genomföra en undersökning med en
grupp svensklärare från Åbotrakten. Närmare bestämt är ämnet den omtalade frågan,
den muntliga språkfärdigheten i skolvärlden och hur lärarna upplever undervisningen
och bedömningen när det gäller just muntlig språkfärdighet. Den muntliga
språkfärdighetens roll i gymnasieutbildningen har tagits upp vid flera olika tillfällen i
olika sammanhang. Både flera lärare och ministrar (t.ex. före detta utbildningsminister
Sanni Grahn-Laasonen) har tydligt uttryckt att muntliga språkkunskaper borde övas
mera och även testas i studentexamen.

Värdet av språkkunskaper betonas jämt och ses endast som något positivt. Världen har
aldrig varit så internationell som i dag och språkkunskaper behövs kontinuerligt i olika
sammanhang. I gymnasier får studerande gratis undervisning i flera olika språk, vilket är
en stor fördel för framtiden och för fortsatta studier. Varför är det viktigt att kunna språk
och satsa på det muntliga? Canale och Swains (1980) klassiska modell om kommunikativ
kompetens lyfts ofta fram när det är tal om muntliga språkfärdigheter, men till exempel
Tergujeff och Kautonen (2017) skriver om hur muntliga språkfärdigheters vikt syns i
dagens samhälle, speciellt i skolvärlden. Enligt läroplanen ska man undervisa och
bedöma muntliga färdigheter, vilket också gör att ämnet borde studeras vidare.

1

Det talade språket är faktiskt det primära jämfört med det skriftliga språket. Man lär sig
sitt modersmål genom att tala och först senare lär man sig det skriftliga språket. Man
kan säga att det skriftliga språket beskriver det talade språket, vilket också understryker
att det muntliga språket är primärt. I språkundervisningen i Finland är situationen dock
omvänd i den meningen att undervisningen oftast styrs av skriftliga läroböcker och
språkkunskaper testas oftare skriftligt än muntligt. Gymnasieutbildningen består också
av fem till sex obligatoriska svenskkurser som är så kallade grundkurser.
Utbildningsstyrelsen presenterar endast en nationell valfri kurs som enbart fokuserar på
muntliga språkkunskaper i gymnasiet. I denna avhandling vill jag få svar på hur
svensklärarna upplever undervisningen och bedömningen av muntliga språkkunskaper i
gymnasiet. Ytterligare vill jag kartlägga undervisningen av muntlig språkfärdighet på ett
allmännare plan i Finland och få svar på vilka verktyg studerande får från gymnasiet för
att lära sig muntlig språkfärdighet. Syftet och forskningsfrågorna presenterar jag nedan
i avsnitt 1.2.

Muntliga språkkunskaper uppskattas och betonas mer och mer i dagens samhälle.
Språkämnen har undervisats i gymnasieskolor redan länge, men ändå finns det ingen
tydlig riktlinje för hur man egentligen ska undervisa språk och speciellt muntliga
språkfärdigheter. Varje lärare är själv ansvarig för undervisningen och skapar själv en
undervisningsmiljö som fungerar bäst för varje grupp. Tidigare studier visar att
studerande själva vill ha mer muntligt på lektionerna: i Green-Vänttinens m.fl. (2010)
studie uppger majoriteten av gymnasisterna i deras studie att det bästa sättet att lära
sig svenska på är genom att tala (Green-Vänttinen m.fl. 2010: 61–62). Det talar om att
de muntliga språkfärdigheterna uppskattas och är något att sträva efter, men ändå
fokuserar den institutionella sidan av språkundervisning i gymnasiet på den skriftliga
delen av språkkunskaper. Här ser man studentexamens roll: När muntliga färdigheter
inte testas i studentexamen, använder man även mindre tid åt muntliga övningar.
Studentexamen diskuterar jag mer i kapitel 3.4.

När det gäller tidigare forskning så finns det mycket som vi redan vet. Det finns till
exempel mycket forskning om muntlig språkfärdighet, såsom forskning om uttalet hos
finskspråkiga studerande (t.ex. Kautonen 2019) eller om attityder till muntliga
2

språkfärdigheter (t.ex. Bijvoet 2020). Det finns också ganska mycket forskning om
lärarnas åsikter kring ämnet bedömning och undervisning (t.ex. Pappinen 2015). Nedan
presenterar jag några avhandlingar och studier som har en koppling till mitt eget tema i
skolvärlden.

Petra Tynjäläs pro gradu-avhandling Undervisning och bedömning av muntlig
språkfärdighet i svenska (2020) är ämnesmässigt lik min egen undersökning, men
hennes primära analysmaterial består av läroplaner, både på nationell nivå samt på
regional nivå i Helsingfors. Hon kom fram till att i läroplaner från 2015 och 2019 nämns
viktiga mål och utgångspunkter gällande muntliga språkkunskaper men samtidigt är de
ganska abstrakta och inte erbjuder tillräckliga anvisningar eller kriterier för hur man når
de olika målen. Hon har också sett i läroplanerna att muntliga kunskaper betonas mera
och deras roll har blivit starkare genom åren. (Tynjälä 2020.)
Maarit Ervasti har skrivit om svensklärarnas åsikter gällande muntliga språkkunskaper i
förhållande till läroplanen 2015. Hon använde sig av ett frågeformulär som hon skickade
till svensklärare i Finland och i undersökningen kartlade hon lärarnas sätt och åsikter att
undervisa muntliga kunskaper. Ervastis informanter kommenterar även att lärarna
upplever att det borde finnas mera muntliga övningar, men att de flesta tycker att de
inte riktigt har tid med muntliga övningar. (Ervasti 2017.)
Maria Eklund Heinonens doktorsavhandling Processbarhet på prov – Bedömning av
muntlig språkfärdighet hos vuxna andraspråksinlärare (2009) handlar om vuxna som
deltagit i Tisus-test (Test i svenska för universitets- och högskolestudier). Det är ett
behörighetsgivande test för studier på universitet eller högskolor i Sverige. Eklund
Heinonen har använt sig av Pienemanns processbarhetsteori och sedan analyserat
informanters grammatiska kunskapsnivå i jämförelse med Tisus-resultat. Jämförelsen
visar att det finns en tydlig korrelation i kunskapsnivån och Tisus-resultatet. (Eklund
Heinonen 2009.)

Anne Palmér har också forskat muntlig kommunikation på gymnasienivå i Sverige.
Hennes primära syfte var att studera den muntliga kommunikationen i

3

lärandeprocessen i svenska på yrkesförberedande program, speciellt ”i sådant lärande
som ingriper resonemang och förberett tal” (Palmér 2008: 15). Resultatet i denna studie
visar att undervisningen kan erbjuda studerande mycket olika förutsättningar för
muntlig språkutveckling i olika yrkesförberedande program. Resultatet visar vikten av
en dialogisk undervisning. Här är dock fokuset inte i andraspråksinlärning, men Palmér
bidrar med intressant data om muntlig kommunikation. (Palmér 2008.)

Eva Östlund-Stjärnegårdh har forskat gymnasieelevers texter och hur de bedöms och
analyseras. Hennes material består av elevtexter skrivna av svenskspråkiga
modersmålstalare i Sverige. Hennes primära syfte handlar om texters bedömning och
därför skiljer det sig från mitt muntliga perspektiv. Denna har dock en tydlig koppling till
gymnasievärlden även om perspektivet är annorlunda. Hon frågade sina informanter
bland annat hur man lär sig bedömning och ”det genomgående svaret är att man lär sig
med hjälp av erfarna kolleger” (Östlund-Stjärnegårdh 2002: 179) samt att man i
praktiken bara bedömer elevtexter för då lär man sig också samtidigt. (ÖstlundStjärnegårdh 2002.) Bedömningsperspektivet vill jag även undersöka i min avhandling.

Green-Vänttinen m.fl. (2010) presenterar en undersökning om svenska språket i finska
gymnasier där en urvalsgrupp bestod av nio olika gymnasieskolor runtom i Finland.
Dessa skolor erbjöd A-svenska, B-svenska och IB-linjer. En del av undersökningen bestod
av gymnasisternas åsikter om svenskundervisning och det som kom fram visar att det
bästa sättet att lära sig är att tala svenska. ”De betonar starkt att de vill lära sig att
kommunicera muntligt på svenska och att klara av vardagliga situationer. Många säger
att det är viktigt att undervisningen tar upp de olika delområdena i språkkompetensen
mångsidigt, men att det muntliga borde få en större roll i undervisningen.” (GreenVänttinen m.fl. 2010: 60.) Denna undersökning visar den här starka åsikten och viljan
även från gymnasisternas håll och inte bara ur Utbildningsstyrelsens eller lärarnas
perspektiv. Green-Vänttinen m.fl. (2010) nämner även att gymnasisterna vill ha mera
muntliga övningar eftersom de känner att det är det bästa sättet att lära sig. Enligt deras
resultattabell svarade endast en procent grammatikövningar när de ställde frågan om
det bästa sättet att lära sig svenska. Majoriteten (38 %) i denna undersökning svarade
alltså att tala som det bästa sättet att lära sig. (Green-Vänttinen m.fl. 2010: 62.)
4

Erica Sandlund och Pia Sundqvist har undersökt prov i muntlig språkfärdighet i Sverige.
Ett av syftena var att belysa komplexiteten i att bedöma engelska i grundskolan. I sin
forskning har de bland annat undersökt hur elever förstår och hanterar provuppgifter
och på så sätt har de lyckats skildra ett flertal dilemman som språklärare möter när de
bedömer ett muntligt prov. (Sandlund & Sundqvist 2013.) I Sverige anordnas nationella
prov i grundskolan och i gymnasiet och Skolverket presenterar till exempel hur ett
muntligt prov går till i nationella prov. Nationella prov görs i svenska, engelska och
matematik och i språkämnen ingår en muntlig del. Skolverket skriver att proven är
obligatoriska att använda som stöd i bedömningen och det muntliga provet i engelska
beskrivs till exempel:

I delprov A prövas muntlig produktion och interaktion, det vill säga
förmågan att formulera sig och kommunicera på engelska i tal. I delprovet
får två elever utifrån en given uppgift uttrycka, utveckla och diskutera ett
visst innehåll.
(Skolverket, Nationella prov i gymnasieskolan 2020/2021.)
I Finland finns det inga obligatoriska muntliga prov i finska, engelska, svenska eller något
annat språk. Därför blir det intressant att undersöka finska lärares synpunkter på
muntlig framställning och om det borde testas och bedömas på nationell nivå. I Sverige
är det en del av utbildningen så varför kunde det inte också vara det i Finland?

1.2 Syfte
Syftet med min avhandling är att kartlägga relationen i samhällets krav och önskemål
inom gymnasievärlden och lärarnas syn på undervisningen och bedömningen av
muntliga språkfärdigheter. Fokus ligger på den muntliga språkfärdigheten. Materialet
för undersökningen består av lärarintervjuer och dessa lärare är mina informanter.
Dessa presenteras i kapitel 2. För att nå syftet redogör jag först för vad
gymnasieutbildningen består av, vilka riktlinjer och krav Utbildningsstyrelsen ställer för
svenskämnet på gymnasienivå i det finskspråkiga skolväsendet, vilken vikt
studentexamen har i studerandes liv och hur muntliga språkkunskaper lärs in och ut.
Utifrån dessa teman är mina forskningsfrågor följande:
5

1. Hur upplever informanterna undervisningen av muntliga
språkfärdigheter i svenska?
2. Hur bedömer informanterna muntliga språkfärdigheter i svenska?
3. Krav som gymnasiet som institution ställer för studerandes lärande
och lärarnas undervisning?
När jag talar om gymnasium som institution syftar jag på hela gymnasiesystemet som
bland annat styrs av läroplanen och studentexamen. En del av frågorna i intervjun
handlar om dessa ämnen, men många lärare lyfte fram dessa ämnen vid flera olika
tillfällen så jag tolkar att de är viktiga faktorer som styr gymnasieutbildningen, vilket
gjorde att jag valde att lyfta fram institutionen som en bakgrundsfaktor.

Ett annat viktigt syfte med avhandlingen är ämnets framtid och speciellt när det gäller
bedömningen av muntliga kunskaper. Även om det finns forskning kring ämnet så är det
viktigt att få reda på hur lärarna arbetar i praktiken och hur de tillämpar de fakta man
redan har om undervisningen och bedömningen av muntliga kunskaper. Känner de till
exempel till hjälpmedel som bedömningsmatrisen som skapades i Fokus-projekt (detta
presenteras senare i avsnitt 4.2)? Det är viktigt att få mera data och ytterligare
bekräftelse på hur bedömningen egentligen går till i gymnasiet. Med min undersökning
vill jag bidra med mera data från fältet.

1.3 Disposition
Ovan redogjorde jag för utgångspunkterna av min undersökning. I kapitel två
presenterar jag mina informanter, alltså lärarna, och diskuterar materialet i
undersökningen. I kapitel tre redogör jag för gymnasiets roll i Finlands skolsystem. Detta
presenteras som ett eget kapitel eftersom institutionen styr utbildningen väldigt mycket
och är en viktig bakgrundsfaktor i lärarnas vardagsarbete. I kapitel fyra presenterar jag
forskning om undervisning och bedömning av muntliga färdigheter samt analysmetoder.
Kapitel fem består sedan av undersökningsresultat och där presenterar jag lärarnas svar
under fyra huvudteman. Slutligen diskuterar jag resultaten, reflekterar över det som
kommit fram i intervjuerna och besvarar mina forskningsfrågor.

6

2 Material och informanterna
I detta kapitel redogör jag för hur jag samlat in mitt material, vad det består av och hur
det kommer att analyseras.

2.1 Material
Materialet består huvudsakligen av åtta lärarintervjuer som jag presenterar nedan.
Utbildningsstyrelsens Grunderna för gymnasiets läroplan (GLGY) utgör även del av
materialet med tanke på att hela det finländska skolsystemet baserar sig på läroplaner
som presenteras i GLGY. Som material använder jag mig av åtta inspelade intervjuer med
svensklärare. Patel och Davidson (2011: 82) skriver att ”[s]yftet med en kvalitativ
intervju är att upptäcka och identifiera egenskaper och beskaffenhet hos något, t.ex.
den intervjuades livsvärld eller uppfattningar om något fenomen”. Det betyder att man
inte i förväg kan avgöra vad som anses som det ”sanna” svaret på en fråga.
Undersökningen är kvalitativ eftersom jag är intresserad av lärarnas egna, personliga
åsikter.

Jag har själv vikarierat i de gymnasier mina informanter undervisar i vilket för
anonymitetens skull skapade ”problem”. Ibland talade informanterna om grupper eller
specifika studerande, som jag också känner, väldigt informellt och kommenterade till
exempel ”du har väl undervisat dem, du vet hurdana de är och vad de kan”, vilket gjorde
att jag fick leda samtalet till en mer formell nivå och framhäva min roll som forskare.
Patel och Davidson (2011: 87) nämner också att det ofta händer vid ljudinspelningar, att
informanten talar relativt fritt under intervjun och inspelningen, men när inspelningen
slutar, börjar informanterna ofta tala mer spontant eftersom de vet att de inte längre
spelas in och att de inte behöver framstå som till exempel förnuftiga. Det märkte jag väl
vid flera av intervjuerna. Många av informanterna talade mer fritt efter själva intervjun
och gav kanske hårdare åsikter än under själva intervjun. Ett dominant tema i dessa
efterdiskussioner var skillnaden mellan A- och B-svenska. Jag antecknade kort det som
kom upp i dessa eftersamtal men alla lärarna kommenterade även temat under själva
intervjun eftersom jag hade frågor gällande A- och B-svenska.

7

Intervjuerna genomfördes alltid på tumanhand. Det finns flera orsaker till detta, men de
primära orsakerna var att intervjusituationen ska kännas individuell och personlig samt
att lärarna inte ska påverkas av varandras svar. Inspelningarna gjordes i skolans
utrymmen i de gymnasier där lärarna har en fast anställning. Med två av informanterna
som inte har fast anställning och därmed ingen arbetsplats, spelades intervjuerna in vid
Åbo universitets bibliotek i ett separat rum för att garantera en lugn och privat
intervjumiljö. Intervjusituationens uppbyggnad var i stort sett alltid densamma: först
presenterade jag mitt ämne, berättade om intervjugången och innehållet samt
presenterade en dataskyddsblankett som de fick skriva under om de godkände att jag
får använda intervjumaterialet i avhandlingen. Efter det började själva intervjudelen
som spelades in. I dataskyddsblanketten berättar jag att inspelade intervjuerna bevaras
på min privata dator bakom ett lösenord som endast jag har tillgång till.
Dataskyddsblanketten finns även här som bilaga 2. Forskningsetiska delegationen har
publicerat etiska principer kring humanforskning och det betonas att ett informerat
samtycke är en viktig etisk praxis. Deltagaren har rätt bland annat till att få information
om behandlingen av personuppgifter, få en förståelig bild av forskningens mål och även
avbryta sitt deltagande utan påföljder. (Forskningsetiska delegationens publikationer
2019: 9-10.) Dessa etiska principer har jag även följt i mina intervjuer.

Intervjun innehöll två huvudteman: undervisning och bedömning. Hela intervjun bestod
av 14 frågor som även innehöll flera underfrågor så egentligen är det många fler än 14
frågor. Intervjuernas längd varierar från 30 minuter till 55 minuter. En del av
intervjuerna gjordes på finska på grund av bekvämlighetsvana då jag personligen känner
några av informanterna och vi alltid använt finska i vardagliga situationer. De
intervjuerna har jag dock översatt till svenska i transkriptionerna. Frågorna som jag
ställde till lärarna var bland annat följande: Bedömer du studerades muntliga färdigheter
på något sätt? Påverkar muntliga färdigheter studerandes helhetsbetyg? Borde
muntliga kunskaper testas i studentexamen? och Tycker du att studerande når de
språknivåerna som presenteras i läroplanen? Intervjublanketten finns i avhandlingen
som bilaga 1.

8

Förhoppningen var också att låta samtalen ledas fritt åt det hållet informanten själv
valde. Till exempel om en informant började tala mer fritt om studentexamen (utöver
de fasta intervjufrågorna) kunde jag ställa följdfrågor om informantens åsikter även om
frågorna inte fanns med i den ursprungliga intervjublanketten. Patel och Davidson
(2011: 82) kallar detta för en semistrukturerad intervju eftersom jag som forskare har
en lista över specifika teman, alltså undervisning och bedömning av muntliga
språkfärdigheter, men samtidigt har informanten stor frihet att utforma svaren.

2.2 Informanterna
Här presenterar jag mina informanter. Jag intervjuar åtta ämneslärare som undervisar
svenska i Åbotrakten. Dessa undervisar i det finländska skolväsendet och då jag talar om
svenska som ett undervisningsämne syftar jag på svenska för finskspråkiga, alltså det
andra inhemska språket för majoriteten i Finland, och inte svenska som modersmål. Jag
valde informanterna, alltså lärarna, med hjälp av ett bekvämlighetsurval. Av detta skäl
arbetar de alla också i Åbotrakten. Här är det viktigt att tänka på Åbos språkpolitiska
läge: Här bor det många tvåspråkiga och tvåspråkigheten är en ganska naturlig del av
vardagen och stadsmiljön även för finskspråkiga. Man kan anta att dessa skäl påverkar
även lärarnas svar – situationen till exempel vid Finlands östra gräns lär vara annorlunda.
I en mer omfattande studie kunde man jämföra om lärares geografiska läge påverkar
svar gällande muntlig färdighet i svenska.

Jag intervjuar lärarna med två huvudsakliga teman: undervisning av muntliga kunskaper
och bedömning av muntliga kunskaper. Informanterna består som sagt av åtta
svensklärare som arbetar i gymnasieskolor i Åbotrakten. Intervjuerna gjordes i januari
2020. Jag träffade alla personligen för att spela in intervjun. Jag betonade att allt är
anonymt, vilket i sin tur leder till att jag inte kommer skriva närmare om vilka gymnasier
de arbetar i eller hur gamla de själva är. Jag namnger alla lärare med en förkortning som
jag presenterar nedan i tabell 1. Enligt dataskyddsbladet och forskningsetiska principer
avslöjas inte personuppgifter i den här avhandlingen. Därför har jag valt att inte skriva
något mera om lärarnas bakgrunder eftersom de ska vara så anonyma som möjligt.

9

Tabell 1. Informanterna.
Beteckningar för lärarna

Antal år som lärare

A

<2

B

<2

C

>20

D

>20

E

20

F

20

G

>10

H

>20

De två första, A och B, har avlagt examen och de pedagogiska studierna under de senaste
två åren. Ingen av dem har ett fast arbete som lärare för tillfället men de båda vikarierar
regelbundet i svenska. A har vikarierat mest i gymnasier medan B har undervisat mest
vuxna studeranden men har även vikarierat i gymnasier. Även om de inte arbetat länge
ville jag inkludera dem eftersom det är intressant att se om det finns någon skillnad
mellan de yngre och äldre lärarna. Detta är dock en fallstudie med bara åtta informanter,
vilket gör att jag inte kan dra generella slutsatser om ålderns roll i hur yngre respektive
äldre tänker kring undervisningen och bedömningen.

De andra (C–H) har arbetat som svensklärare i över tio år, de flesta till och med i 20 år.
Många av dem har också undervisat endast i gymnasier så de har en lång
arbetserfarenhet från gymnasievärlden och vet hur utbildningen och kraven har
förändrats under åren.
10

3 Gymnasieutbildning
I detta kapitel diskuterar jag gymnasieutbildning. Jag redogör för gymnasieutbildningens
struktur, svenskämnets roll i utbildningen och

studentexamen. Den nya

högskoleantagningsreformen presenteras även kort.

3.1 Grunderna för gymnasieutbildning
Det är viktigt att förstå hur gymnasieutbildningen fungerar, vad den består av och vilken
roll den har för studerandes framtid för att kunna förstå varför undervisningen och
bedömningen överlag arrangeras så som dem nuförtiden görs. Gymnasieutbildningen
består av minst 75 kurser och studentexamen där studerande själv väljer vilka prov hen
deltar i. Det är dock obligatoriskt att delta i modersmål och sedan välja tre av följande:
matematik, det andra inhemska språket, ett annat språk eller ett realämne. Grunderna
för gymnasiets läroplan (GLGY) skapas av Utbildningsstyrelsen. Sedan ska
gymnasieskolor eller kommuner skapa en läroplan utifrån Utbildningsstyrelsens
riktlinjer och grunder, det vill säga utifrån den allmänna läroplanen. Läroplanen ska
beskriva hur gymnasiet förverkligar undervisning och fostran. Studerande skapar
däremot en personlig plan för sina studier utifrån gymnasiets läroplan och årsplan. När
gymnasieskolor eller kommuner skapar sina läroplaner ska de ta hänsyn till andra
skolors undervisningsutbud samt regionala styrkor och specialresurser. Tanken är att
gymnasieskolors eller regionens miljö, natur, historia, språkförhållanden, näringsliv och
kulturliv ska ge läroplanen en lokal prägel. Utbildningsstyrelsen skriver i läroplanen
(2015) att gymnasiets läroplan ska göras upp i samarbete med gymnasiets personal,
studeranden, föräldrar och vårdnadshavare. De sistnämnda ska alltså ha möjlighet att
bekanta sig med läroplanen. Gymnasieskolor kan även samarbeta med andra
utbildningsanordnare när de skapar egna läroplaner.

Uppdraget för gymnasieutbildningen är att ge en bred allmänbildning. Här innebär
allmänbildning värderingar, kunskaper, färdigheter, attityder och vilja som tillsammans
hjälper studeranden att tänka självständigt och kritiskt samt agera ansvarsfullt,
empatiskt och framgångsrikt. Undervisningen hjälper studeranden även att förstå

11

komplexa beroendeförhållanden i livet och i världen och analysera stora företeelser. Ett
annat uppdrag som Utbildningsstyrelsen nämner för GLGY är att undervisa och fostra.
Studeranden ska forma sin identitet, människosyn, världsbild och världsåskådning och
finna sin plats under gymnasietiden. Målet är även att studeranden fördjupar sina
intressen för vetenskapens och konstens värld och utvecklar sina färdigheter för arbete
och arbetsliv.

3.2 Undervisningen i läroplanen
Gymnasieutbildningen har många olika mål som påverkar studerandens framtid. Det
största allmänna målet är att ge en bred allmänbildning samt att uppmuntra till etiskt
ansvarsfull och aktiv medverkan på lokal, nationell och internationell nivå. Det viktigaste
allmänna språkliga målet som gäller alla oavsett undervisningsämne är att studeranden
ska utveckla sina förmågor att kommunicera både på finska och svenska samt på
främmande språk.

Enligt läroplanen ska studeranden få mångsidiga erfarenheter av att bygga ny kunskap
som också sträcker sig över läroämnesgränserna. Språk ska värdettas och lyftas fram på
ett mångsidigt sätt inom gymnasieutbildningen, vilket till exempel kan betyda att ett
visst språk används även i biologiundervisning. Enligt läroplanen sker lärandet genom
kommunikation och interaktion med andra studerande och lärare och i olika grupper
och miljöer. Studeranden ska tolka, analysera och utvärdera olika slag av information,
bygga ny kunskap och fördjupa sin kompetens utifrån sina tidigare erfarenheter och
kunskaper. Lärares handledning och konstruktiv respons stärker studerandens
självförtroende och hjälper studerande att utveckla sitt tänkande. I läroplanen skrivs
följande: ”En studerande som är medveten om sina lärprocesser kan bedöma och
utveckla sina studiefärdigheter och sitt tänkande. Samtidigt utvecklas även färdigheter
som förutsätts för livslångt lärande” (GLGY 2015: 14). Detta syns i hela dokumentet
eftersom livslångt lärande är ett av utbildningens viktigaste mål.

12

Studiemiljöer har utvecklats mycket under de senaste åren. Digitala studiemiljöer utgör
en allt större del av undervisningen vilket gör att undervisningen måste följa
utvecklingskurvan. Våren 2019 blev studentexamen helt digital vilket i sin tur påverkar
undervisningen och undervisningssätt i gymnasium.

3.3 Svenska språket i läroplanen
Enligt GLGY (2015) ska undervisningen i svenska språket fördjupa och utveckla
språkkunskapen och språkmedvetenheten som studerande tillägnat sig i grundskolan.
Lärare ska handleda studerande för att de ska kunna utveckla sina språkkunskaper och
vidga studerandes flerspråkiga kompetens och utveckla metaspråkliga färdigheter.
Multilitteracitet betonas i hela läroplanen och även detta nämns i samband med
språkundervisning: undervisningen ska basera sig på ett vidgat textbegrepp, där
textbegreppet omfattar det skrivna och det talade språket. Detta betyder att
språkundervisningen i sin tur stödjer och främjar studerandes kompetens i
multilitteracitet. Språkundervisningen i gymnasiet har flera olika syften, bland annat att
stärka studerandes vilja och förmåga att agera på svenska både i Finland och i Sverige
och att stärka studerandes tilltro till sin egen förmåga att lära sig svenska och att modigt
våga använda svenska. (GLGY 2015.)

Studerande uppmuntras att identifiera sådana lärarstrategier som de själva känner att
fungerar bäst för dem eftersom detta bidrar till livslånga strategier för språkinlärning.
Studerande ska också uppmuntras att utvärdera sina egna framsteg eftersom
självbedömningen har en viktig roll i läroplanen. Undervisningen ska också uppmuntra
studerande att se språkkunskapen som en kompetens i arbetslivet. Utgångspunkten för
språkundervisningen är att man använder undersökande, mångsidiga och aktiverande
arbetssätt samt att studerande ska handledas så att de kan söka, utvärdera och
behandla information även på svenska. Digitala verktyg ska också utgöra en naturlig och
ganska stor del av studiemiljön.

13

Det nämns i läroplanen att i undervisningen ska man beakta studerandes
kunskapsnivåer och att studerande utvecklas i olika takt vilket gör att differentiering och
andra former av stöd kan behövas i undervisningen. Utbildningsstyrelsen har dock
skapat gemensamma mål för undervisningen i svenska språket. Målen finns listade i
GLGY:

(GLGY 2015: 101)

Studerande förväntas ställa upp egna mål, utvärdera hur egna kunskaper utvecklas och
vidareutveckla kunskaperna. Målet för undervisningen är samtidigt att studerande når
upp till nivåerna i nivåskalan för språkkunskap och språkutveckling (en utarbetad version
av CEFR, den gemensamma europeiska referensramen för språk) enligt denna tabell:

Tabell 2. Målnivåer.

(GLGY 2015: 101)

14

Muntlig språkkunskap förfaller inom kategorin förmåga att kommunicera. Mitt material
består av A- och B1-svenska, som utgör normen i svenskundervisning i finska gymnasier.
Därför tittar jag på de två tillhörande nivåerna, B1.1 samt B2.1 (tabell 3 och tabell 4).

Tabell 3. Målnivå för B-svenskans studerande i ”förmåga att kommunicera”.

(GLGY 2015: 251)

15

Tabell 4. Målnivå för A-svenskans studerande i ”förmåga att kommunicera”.

(GLGY 2015: 253)

Dessa beskrivningar är som sagt utarbetade för undervisningsbruk i gymnasier i Finland
och beskrivningarna och nivåerna kommer från den gemensamma europeiska
referensramen för språk. Under kategorin förmåga att producera texter (finns ej med i
tabeller ovan) står även att studerande som nått nivå B1.1 ska kunna ”tillämpa flera
grundläggande uttalsregler också på andra än inövade uttryck” (GLGY 2015: 251) och för
nivå B1.2 krävs att studerande behärskar dessa och inte bara tillämpar. I A-svenska
förväntas alltså att studerande kan flera uttalsregler, medan i B-svenska räcker det att
man kan tillämpa flera uttalsregler.

Studerande som väljer lång lärokurs i svenska (A-svenska) har sex obligatoriska kurser
och medellång B-svenska består av fem obligatoriska kurser. Utöver de fem eller sex
obligatoriska kurserna finns det även nationella fördjupade kurser varav en är en
muntlig kurs. Kursen heter muntlig kommunikation och påverkan och kursbeskrivningen
är följande:

16

Under kursen fördjupar den studerande sin förmåga att producera
muntligt språk, förstå talat språk och bygga upp en dialog. Hen stärker sin
förmåga att tala flytande och övar muntlig produktion som förutsätter
förberedelse. Teman som behandlats i de obligatoriska kurserna repeteras
eller kompletteras enligt de studerandes behov.
(GLGY 2015: 106.)
Denna kurs är därmed den enda som fokuserar på muntliga språkkunskaper.
Bedömningen sker via ett specifikt muntligt prov som Utbildningsstyrelsen har skapat
och med hjälp av andra prestationer som studerande visar under kursens gång. Även
denna kurs bedöms med siffror 4–10. (GLGY 2015: 236.)

3.4 Studentexamen
Juurakko-Paavola och Palviainen (2011) skriver att studentexamen eller det mer
använda begreppet studentskrivningar spelar en viktig roll i den finländska
gymnasieutbildningen. Syftet med studentexamen är att kartlägga i vilken mån
studerande har tillägnat sig sådana kunskaper och färdigheter som finns i gymnasiets
läroplan. Studentexamen ger även en allmän kompetens för fortsatta studier vid
universitet eller högskola. Språkproven mäter receptiva och produktiva språkkunskaper
och proven sammanställs så att de motsvarar läroplanens mål så mångsidigt som
möjligt. Receptiva språkkunskaper testas genom hör- och läsförståelseuppgifter. Före
digitaliseringen av studentexamen bestod hörförståelseprovet av ett häfte med
varierande frågor. Examinanderna lyssnade på en text och besvarade frågor som gällde
dess innehåll. I läsförståelseprovet var flervalsfrågor de vanligaste men provet kunde
bestå även av öppna frågor och översättningsuppgifter. Kunskap i grammatik och
ordförråd testades i huvudsak med hjälp av lucktest men också med produktiva
luckuppgifter, översättning och omformulerande. Från och med hösten 2017 har provet
i svenska varit digitalt vilket också möjliggör flera olika typer av uppgifter, och även
multilitteracitet syns i provet.
Undervisnings- och kulturministeriet har länge arbetat för att få muntlig språkkunskap
och därmed bedömning av muntlig språkkunskap som en del av gymnasieutbildningen

17

och studentexamen. Nedan presenterar jag några vändningar som har hänt under åren
eftersom de här visar att ämnet är jämt aktuellt utan det ännu har konkretiserats.

År 2006 utredde undervisningsministeriets arbetsgrupp bland annat hur bedömningen
av muntlig språkkunskap kan ordnas, vilka språk och vilka lärokurser bedömningen
kommer att gälla. Arbetsgruppen föreslog då att bedömningen blir en tydligare del av
gymnasiets läroplan genom att en fördjupad kurs i A- och B1-lärokurserna ändras till en
kurs vars huvudsyfte är muntlig språkkunskap. Tanken var enligt arbetsgruppen att
läraren bedömer den muntliga språkkunskapen under hela kursens gång med hjälp av
olika prov och bedömningskriterier som Utbildningsstyrelsen har producerat. I
Undervisningsministeriets pressmeddelande (17.8.2006) står det även att kursen i
muntlig språkkunskap i början ska ingå i de frivilliga fördjupade kurserna, men när
läroplansgrunderna revideras nästa gång ska lärokursen bli obligatorisk. Som tidigare
nämnts, togs den nya versionen av GLGY (2015) stegvis i bruk år 2016 men den muntliga
kursen är ändå inte obligatorisk i den nya läroplanen.

År 2008 informerade Utbildningsministeriet i ett pressmeddelande (25.6.2008) att
regeringen avlät en proposition om ändring av gymnasielagen. Propositionen gick ut på
att man i språkundervisningen också bedömer studerandes muntliga språkfärdigheter
utöver de vanliga delområdena i språkfärdigheten. I pressmeddelandet står att
Utbildningsstyrelsen ska ansvara för utarbetandet av provet men att den muntliga
kursen även i fortsättningen ska vara frivillig. De skriver även att provet i muntlig
språkfärdighet införs år 2010. Detta hände aldrig men på hösten 2016 tog Utbildningsoch kulturministeriet tag i ärendet återigen och anlitade en arbetsgrupp som skulle
utreda om och hur studentexamen bör utvecklas.

I Gaudeamus igitur-projektet föreslår arbetsgruppen bland annat att ett prov i muntliga
språkkunskaper ska inkluderas i proven i främmande språk och i det andra inhemska
språket. Projektets syfte är att förbättra studentexamen och det anordnades av
undervisnings- och kulturministeriet 2016-2017.

18

”I framtidens arbetsliv är de sociala färdigheterna och interaktionsfärdigheterna allt viktigare. Muntliga prov skulle vara ett naturligt
utvecklingssteg. Bedömning av den muntliga språkkunskapen skulle styra
gymnasieundervisningen till att stärka studerandenas praktiska
språkkunskaper, internationella färdigheter och beredskap att använda
språket.” Sanni Grahn-Laasonen – utbildningsminister.
(Undervisnings- och kulturministeriet 2017.)
I ett pressmeddelande (18.4.2017) skriver Undervisningsministeriet att införandet av ett
muntligt prov bör testas innan det verkställs samt att i genomförandet av provet
utnyttjas den nyaste tekniken. Studentexamensnämnden meddelade i slutet av 2017 att
de söker frivilliga gymnasieskolor i huvudstadsregionen som vill delta i ett försök om att
anordna

ett

muntligt

språkprov

som

en

del

av

studentexamen.

Studentexamensnämnden skriver att syftet är bland annat att kartlägga hur provet kan
genomföras tekniskt och praktiskt och hur lokalens hårdvaror fungerar tillsammans med
provsystemet och inspelningsverktyg. Från och med hösten 2016 till våren 2019 blev
studentexamen även stegvis digital.

Studentexamensnämnden nämner i meddelandet att alla deltagande lärare bedömer
sina egna studerande men också studerande från olika gymnasier eftersom
bedömningens likvärdighet kan på så sätt avgöras bland bedömare. Även bedömare får
då veta om de har bedömt på samma sätt som andra. Studentexamensnämnden skriver
även att muntliga språkprov eventuellt kan bli värderade av så kallade
specialistbedömare. Den gemensamma europeiska referensramen för språk (CEFR)
används i bedömningen.

För tillfället är projektet om det muntliga språkprovet på paus eftersom det inte finns
något beslut om finansiering när det gäller det muntliga språkprovet, skrev
Studentexamensnämndens planerare Erik Lindroos i ett mail, skickat i januari 2019.
Huhta och Hildén (2016) skriver att avsaknaden av ett muntligt prov som en del av
studentexamen har besvärat språklärare och granskare länge, nästan i trettio år. Provet
och bedömningen uppfattas som svårt eftersom det muntliga provet är starkt förknippat
med provsituationen. Huhta och Hildén (2016) konstaterar att det är uppenbart att

19

studentexamen i sig inte ”imiterar” vardagliga situationer, men att de skriftliga delarna
i provet är godkända för att representera studerandens färdigheter och kunskaper i
varje språk.

3.5 Högskoleantagningsreformen
Jag presenterar högskoleantagningsreformen kort här eftersom jag antar att reformen
påverkar studerandes vardag och detta kan också synas i lärarnas arbetssätt. Reformen
har även fått plats i medier, till exempel Yle rapporterade i april 2019 (Petri Kosonen:
Lukiolaiset korottavat hiki hatussa arvosanojaan, yläkoululaiset jopa maksavat
päästäkseen haluamaansa lukioon – Tähänkö pääsykoeuudistus on johtamassa?
3.4.2019.) att reformen troligtvis kommer att öka press hos studerande.
Studerandeurvalen i högskolorna förnyades under 2018–2020. Undervisnings- och
kulturministeriet skriver att från och med 2020 fylls över hälften av studieplatserna på
basis av studentexamensbetyg och yrkeshögskolorna på basis av studentexamensbetyg
och betyg från grundläggande yrkesexamen. Detta är ett gemensamt projekt för
högskolor

och

Undervisnings-

och

kulturministeriet

och

detta

görs

för

högskoleantagning måste förnyas på grund av tio orsaker som Undervisnings- och
kulturministeriet listat. Några av orsakerna presenteras nedan.






Bara en av nyutexaminerande studenter fortsätter sina studier direkt, trotts
att 75 % söker sig till studier (2015).
I Finland tar det länge innan man fortsätter studera: den genomsnittliga
åldern för att inleda fortsatta studier är 24 år.
Vårt urvalssystem är tungrott internationellt sett.
Studentexamen mäter gymnasieelevernas kunnande nationellt och på ett
enhetligt sätt.
Gymnasiets sista år är oskäligt tungt p.g.a. flera överlappande prov.

(Undervisnings- och kulturministeriet: Varför nyas studerandeurvalen?)

Dessa skapar samtidigt press för gymnasieelever vilket flera av informantlärare lyfter
upp i intervjumaterial. Emil Friman skriver i sin YLE-artikel Reform av antagningen till

20

högskolor år 2020: "Det kan vara stressigt att tänka på framtiden redan i högstadiet"
(24.4.2019) att utbildningslinjer inom olika högskolor får själva bestämma vilka ämnen
de sökande får poäng för. Han nämner att utbildningslinjer även kan ha så kallade
tröskelvillkor som innebär att en viss utbildningslinje kan sätta ett villkor för betyg, till
exempel cum laude approbatur i något ämne, så då måste den sökande ha uppnått
minst det vitsordet för att kunna söka. Detta i sin tur skapar oro och stress för de yngre
studerande eftersom de måste redan i god tid veta vad de kommer att satsa på i
gymnasiet och inte minst till det vad de vill studera efter att avlagt studentexamen.

21

4 Teoretiska utgångspunkter och analysmetoder
I detta kapitel presenterar jag teoretiska utgångpunkter och studier gällande muntliga
språkfärdigheter ur olika synvinklar. Jag presenterar bland annat vad tidigare studier
säger om att lära sig muntliga språkkunskaper och hur bedömningen i muntliga
kunskaper borde gå till enligt vissa studier.

4.1 Att lära sig muntliga språkkunskaper
Man lär sig muntliga språkkunskaper främst genom att tala. Sitt förstaspråk lär man sig
genom att lyssna och härma andra samt genom att så småningom börja tala själv.
(Tergujeff och Kautonen 2017: 12.) I traditionell andraspråksinlärning har lärare och
undervisningsmaterial en större roll då det andra språket i de flesta fall inte är en del av
inlärares

vardag

från

födseln.

Förstaspråksinlärning

är

då

informellt

och

andraspråksinlärning ofta formellt. Här är det dock viktigt att poängtera att
andraspråksinlärning som en övergripande term kan delas i två grenar: i
andraspråksinlärning och i främmandespråksinlärning. Då kan andraspråksinlärning ses
som något informellt och främmandespråksinlärning formellt. Detta förklaras med
inlärningssituationen, man lär sig ett främmande språk i en styrd miljö, som i ett
klassrum med hjälp av en lärare och andraspråksinlärning kan ske naturligt utanför
klassrummet om man exponeras för det andra språket naturligt. Håkansson (2012) lyfter
fram problematiken kring begreppen och nämner att till exempel Hyltenstam (2004)
beskriver att engelskan i Sverige snarare kan ses som ett andraspråk än främmande
eftersom man exponeras för språket i vardagen i samhället. I Finland kan svenska tolkas
som ett andra- eller främmandespråk beroende på geografisk position, men generellt
ses det mer som ett främmandespråk då inlärningen oftast sker i ett klassrum.

Second Language Acquisition (SLA) är en engelsk term för tillägnande av ett annat språk.
Abrahamsson (2009) poängterar att det är viktigt att definiera inlärningens två sidor:
tillägnande och inlärning, varav den sistnämnda på engelska kallas learning.
Abrahamsson (2009) presenterar andraspråksforskare Stephen Krashens syn på
indelningen:
22

Distinktionen -- syftar till att särskilja det automatiska och naturliga
tillägnande som sker utifrån språkligt inflöde och språklig interaktion med
målspråkstalare från den mer artificiella och formfokuserade inlärning
som äger rum i klassrumsmiljö.
(Abrahamsson 2009: 15.)
Precis som Håkansson (2012) och Hyltenstam (2004) konstaterar så händer en
främmandespråksinlärning i en styrd miljö och detta kan tillämpas med svenska språket
i finländska skolor. Undervisningen är också formellt vilket också tyder snarare på
termen inlärning än tillägnande. Second Language Learning (SLL) syftar då till inlärning,
vilket kan anknytas till svenskans undervisning i finländska skolor. Pietilä och Lintunen
(2014) presenterar även samma termer och konstaterar att i Finland ses inlärning
(learning) som en övergripande term medan i engelskspråkig forskning används
tillägnande (acquisition) som en övergripande term.

När det gäller inlärningen av muntliga språkkunskaper och dess forskning så finns det
färre specifika metoder eller teoretisk förståelse gällande muntliga färdigheter i
skolvärlden. Palmér (2008) har till exempel undersökt den muntliga färdigheten på olika
gymnasieprogram i Sverige och enligt henne ses kommunikation som ett helklassamtal
som läraren styr. Då tar läraren själv ansvar för undervisningens innehåll. Däremot
presenterar till exempel Ullakonoja och Dufva (2016) att flera olika faktorer påverkar
uttalsinlärningen av andra- och främmandespråk. Då handlar det inte om hur
uttalsinlärningen går till eller metoder som stöder inlärningen utan de presenterar
sådana allmänna bakgrundsfaktorer som inlärares ålder, kognitiva egenskaper,
personlighet och ställning, som påverkar processen i uttalsinlärning. Tornberg (2020)
skriver även att muntlig färdighet i ett främmande språk är en mycket komplex
färdighet. Muntlig färdighet består av så många olika aspekter som hör till språklig
kompetens, till exempel uttal, intonation, hörförståelse, ord- och frasförråd och
sociokulturell kunskap. Dessa olika aspekter måste aktiveras samtidigt och talaren har
inte speciellt mycket tid på sig att tänka på nästa yttrande. (Tornberg 2002: 195.)

Hildén (se t.ex. Hildén 2009; Huhta och Hildén 2016) har skrivit mycket om muntliga
språkfärdigheter i gymnasiet. Hon konstaterar att enligt undersökningar och

23

språklärares egna erfarenheter är muntlig språkfärdighet det som studerande anser som
det viktigaste målet i språkinlärning (Hildén 2009: 8). Samma svar syns även i andra
studier: studerande vill lära sig tala det språk de studerar (se t.ex. Green-Vänttinen m.fl.
2010). Bygate (1987) presenterar även att muntliga kunskaper kan delas i så kallade
rutinkunskaper och i improvisationskunskaper. Rutinkunskaper innebär sådana färdiga
inlärda kunskaper och fraser som man kan uttrycka ganska automatiskt. Däremot
improvisationskunskaper mäter riktiga språkkunskaper på ett sätt bättre för då ska
talaren kunna uttrycka sig utan fasta fraser som man lärt utantill. Muntligt prov kräver
oftast spontana reaktioner. Spontanitet gör talet också autentiskt och i talet överlag
krävs inte så strikta grammatiska konstruktioner som i skrift. Då kan talarens uttryck
också vara ”bristfälliga” eller så kallade halvfärdiga konstruktioner. (Bygate 1987.)
Därmed borde detta också tas till hänsyn i bedömningen. Som Luoma (2004) dock
presenterade så bör bedömaren i förväg fastställa vad det är som bedöms och av vilken
vikt.

Goh och Burns (2012) presenterar en modell som består av tre komponenter som
tillsammans formar kompetensen av muntliga färdigheter i ett annat språk. Dessa tre
utformar med andra ord sådana komponenter eller egenskaper som lärare borde ta till
hänsyn i sin egen undervisning. Generellt kan man tänka att yngre barn, till exempel i
grundskolan, övar muntliga övningar mest genom att härma läraren men på
gymnasienivå är studerande så pass mogna att det kan förväntas av dem att de
behärskar eller i alla fall känner till dessa komponenter och vad de innebär.

24

Figur 1. Komponenter i Second Language Speaking Competence.

(Goh och Burns 2012: 53)

Som figuren ovan presenterar, består muntliga färdigheter av olika komponenter som
studerande eller talare använder. Burns (2012) sammanfattar att den översta
komponenten, Knowledge of Language and Discourse, kräver att talaren behärskar
språkets ljudmönster, till exempel med svenska betyder detta det att talaren kan uttala
svenska på en segmental och suprasegmental nivå så att samtalspartnern förstår vad en
säger. Hit hör också bland annat det att talaren är medveten om språkets grammatik
och ordförråd. Core Speaking Skills innebär däremot att utveckla förmågan att snabbt
bearbeta tal för att öka flyt, till exempel i taltempo. Den sista, Communication
Strategies, betyder att talaren kan utveckla kognitiva strategier för att kompensera
brister i språket, kan utveckla metakognitiva strategier (t.ex. att planera i förväg vad man
kommer att säga) och interaktionsstrategier (t.ex. att be om upprepning).

25

4.2 Att lära ut muntliga språkkunskaper
Detta avsnitt har en tydligare koppling till mina forskningsfrågor eftersom denna fråga
handlar om lärare och hur de undervisar muntliga språkkunskaper.

I

avsnittet

4.1

presenterade

jag

Goh

och

Burns

(2012)

modell

över

kunskapskomponenterna i andraspråks tal. Burns (2012) kommenterar modellen vidare
och betonar att öva muntliga färdigheter betyder mycket mer än att bara tala och lärare
har en stor roll i lärandet:

What this model implies is that speaking lessons are not just occasions for
practising or “doing” speaking. They need to be conceptualised as
structured and supported learning opportunities for developing these
various components of speaking competence. It is important that teachers
guide learners systematically, introducing activities that are integrated and
sequenced and that allow students to raise their awareness of the
knowledge, skills and strategies needed for various types of interaction
and discourse.
(Burns 2012: 168.)
Att lära ut muntliga färdigheter borde med andra ord ses som en omfattande helhet,
det är inte bara att be studerande öva muntligt. När studerande förstår komponenterna
så ger det också bättre förutsättningar för egen muntlig framställning. Det finns ingen
specifik metod för hur man lär ut muntliga kunskaper i finländska gymnasier.
Undervisningen är mycket styrd av Utbildningsstyrelsen och Utbildningsstyrelsen
presenterar ingen färdig modell för utlärningen av muntliga kunskaper. Då är det även
här upp till varje lärare att se till de muntliga färdigheterna övas eftersom det är ett
centralt innehåll i läroplanen. Ullakonoja och Dufva (2016) lyfter även fram
problematiken kring vad som är rätt uttal i ett annat språk. Allmänt försöker uttalet nå
förstaspråkstalarens nivå, men till exempel i engelska finns det flera olika varianter av
förstaspråket engelska, vilket i sin tur leder till olika uttal. (Ullakonoja och Dufva 2016.)
I Finland gäller det samma sak med svenskan som ett undervisningsämne, lärare kan
lära ut finlandssvenska eller rikssvenska beroende på deras egna färdigheter och
kunskaper.

26

Fokus på uttalsinlärningen är ett projekt som pågick 2015–2019. Projektet har som mål
att öka kunskapen om uttalsinlärning och uttalsundervisning i Finland samt att öka
kunskapen om fonetik när det gäller projektets studiespråk. Svenska är projektets måloch källspråk och finska, engelska och ryska studeras i förhållande till svenska språket.
Kautonen m.fl. (2015) skriver att många lärare upplever att uttal är svårt att lära ut vilket
gör att det ofta lämnas helt bort från lektionerna eller att uttalsträning får mycket lite
tid på lektionerna. Detta blir problematiskt när interaktion annars syns mycket i
skolvärlden och i läroplanen – men uttalet, som är en viktig del av interaktion och
muntlig färdighet, inte lärs ordentligt ut i skolorna även om det nämns separat i
läroplanen. Tergujeff (2013) påstår att många lärare anser att studerande inte kan eller
ens behöver bli målspråksliknande medan andra lärare inte verkar ens försöka lära ut
uttal på lektionerna. Kautonen m.fl. (2015) frågar varför vi överhuvudtaget undervisar i
ett språk om vi inte gör det ordentligt. Detta leder till ett av Fokus-projektets syften, att
förbättra undervisningen med hjälp av tillämpbar kunskap när det gäller
andraspråksuttal. Andra målet för projektet är att öka den fonetiska kunskapen om
projektspråken. (Fokus-projektet.)

Svenska litteratursällskapet i Finland anordnade tillsammans med Fokus-projektets
forskare ett uttalsseminarium i Helsingfors 1.3.2019. Projektledare Mikko Kuronen
konstaterade att talare alltid eller oftast kan undvika grammatiska konstruktioner men
så fort talaren öppnar munnen är uttalet alltid närvarande i situationen. Uttal i sin tur
berättar mycket om talaren. Med andra ord är uttal en stor del av språkkommunikation
som ändå inte lärs ut systematiskt i skolorna. Även kunskapen om inlärning är
tvivelaktigt när blivande språklärare inte ens vet hur de skulle undervisa och bedöma
muntliga språkkunskaper. Inom projektets didaktiska mål har de undersökt bland annat
vilka metoder som är effektiva vid undervisningen och hur inlärarna upplever
undervisningen och inlärningsprocessen. Kuronen har forskat mycket om uttal och
skriver om de ovannämnda uttalandena även i olika publikationer (se till exempel
Kuronen och Kautonen 2018; Kuronen 2015).

27

Det så kallade rätta uttalet är viktigt för att samtalspartnern förstår vad en försöker
yttra. Att bli förstådd är förstås ett viktigt mål i interaktion och Heinonen (2017: 99)
skriver också att en nödvändig förutsättning för lyckad kommunikation är ett begripligt
uttal. Prosodiska drag, bland annat satsbetoning, rytm och melodi har en avgörande roll
i begripligheten men som även Heinonen (2017) konstaterar så förbises dessa
egenskaper i språkundervisningen i Finlands grundskolor och gymnasier. Kjellin (2002)
beskriver uttalet utifrån ett mer allmänt perspektiv och skriver att ”ett dåligt uttal kan
leda till dålig kommunikation och utsätter talaren för risken att hamna utanför
samhällsgemenskapen” (2002: 15). Detta gäller dock mest invandrare och inte till
exempel gymnasieelever i Finland. Han lyfter ändå upp prosodin som har en stor
betydelse i uttalet och skriver att det är just prosodin som oftast förbises i traditionell
undervisning – precis som även Fokus-projektet undersökt. Fokus och Kjellin lyfter upp
problematiken kring prosodin och uttalsövningen: Även om talare kan grammatik och
ordförråd på en mycket hög nivå, kan talaren felaktigt bedömas som dålig i svenska om
hen har bristande kunskaper om prosodin (Kjellin 2002: 15).

När det gäller undervisning av uttal så finns det två möjliga målspråkliga alternativ,
finlandssvenskt eller sverigesvenskt uttal. De flesta, om inte alla, finländska
läroboksserier presenterar båda uttalsformerna i sina utgåvor men i varierande grad.
Svensklärarens eget uttal påverkar också elevers sätt att anamma uttalet. Ett ofta
förekommande sätt att öva uttal av ord är till exempel repetering efter läraren eller en
inspelning på band. När det gäller uttalets flyt lyfter Kautonen m.fl. (2015) upp
lyssnarens bedömning av talarens språkkunskaper och speciellt uttal. Engstrand (2016:
7) skriver så här: ”Uttal väcker upp slumrande attityder och förväntningar. Med sitt uttal
kan man – mer eller mindre avsiktligt – uttrycka sammanhållning och solidaritet.” Det är
allmänt känt att dåligt uttal kan påverka negativt i olika sammanhang och som Boyd
(2004) har undersökt, kan även lärares bristfälliga uttal påverka hur lärares kompetens
värderas. Detta sistnämnda nämns även inom Fokus-projektet, där målet är att
lärarutbildning och skolundervisning måste satsa mer på uttalet. En annan orsak till att
uttalet är viktigt enligt Kautonen m.fl. (2015) är att bra uttal ökar talsäkerheten hos
inläraren. Enligt vissa studier är även universitetsstuderande osäkra i att tala det
främmande språket de studerar och en del av dessa blir ämneslärare – om de inte är
28

säkra på att sitt uttal är tillräckligt bra, hur kan vi förvänta oss att andra människor
känner sig säkra på ett främmande språk, undrar Kautonen m.fl. (2015).

4.3 Att bedöma muntliga språkkunskaper
Talat språk är svårare att bedöma än skriftligt språk eftersom om talet inte spelas in har
bedömaren inget konkret att bedöma och bedömningen måste ske i stunden. Luoma
(2004) konstaterar att så många aspekter påverkar bedömares intryck av talets flyt,
vilket gör bedömningen svår. Att bedöma tal är en komplicerad process som Luoma
(2004) beskriver med en cirkelmodell som presenteras nedan.

Figur 2. “The activity cycle of assessing speaking”

(Luoma 2004: 5)

Enligt Luoma (2004) börjar processen högst upp i figuren då det finns behov för att
bedöma muntliga färdigheter. Sedan borde bedömaren planera och bestämma vad det

29

är som egentligen bedöms i talet och hurdana poäng man får av olika delar av
bedömningen. Taluppgiften som ska genomföras borde testas för att se om uppgiften
ännu borde revideras eller om den fungerar som den är. Luoma (2004) beskriver
processen följande:
The activities begin at the top of the ﬁgure, when someone realises that
there is a need for a speaking assessment. This leads to a planning and
development stage during which, in a shorter or longer process, the
developers deﬁne exactly what it is that needs to be assessed, and then
develop, try out and revise tasks, rating criteria and administration
procedures that implement this intention. They also set up quality
assurance procedures to help them monitor everything that happens in
the assessment cycle. The assessment can then begin to be used.
(Luoma 2004: 4.)

Sedan fortsätter bedömningsprocessen med två interaktiva processer som behövs i
bedömningen. Luoma (2004) skriver att den första processen innebär att deltagare
interagerar med varandra eller med bedömaren för att ge ett exempel på deras muntliga
färdigheter. Denna är ofta en ljudinspelning eller att situationen spelas in på video. Den
andra

processen

är

själva

bedömningen

där

bedömare

anpassar

sina

bedömningskriterier för de inspelade talproven. Då har man redan i förväg planerat och
testat kriterierna och då borde bedömningen också vara logisk. (Luoma 2004: 4–5.)

Lintunen och Veivo (2014) skriver att tester och prov kan användas i bedömning, men
själva

bedömningsprocessen

innefattar

en

större

helhet.

Egenutvärdering,

kamratvärdering, observering och att ge återkoppling hör alla till bedömningsprocessen,
bedömningen ska alltså vara omfattande. Detta syns även i gymnasielagen som
presenteras i läroplanen (GLGY 2015):

Syftet med bedömningen är att leda och sporra studerandena i deras
studier och utveckla deras förutsättningar att bedöma sig själva.
Studerandenas inlärning och arbete ska bedömas mångsidigt.
(Gymnasielag 629/1998, 17 § 1 mom., ändrad genom lag 1116/2008.)

30

Den gemensamma europeiska referensramen för språk och den modifierade versionen
av den (som presenteras i läroplanen) används även som stöd i bedömningen. Tabeller
som presenteras i avsnitt 3.3 vägleder också lärare i bedömningsprocessen. Utöver
dessa gör lärare egna tester som hjälper i en formativ bedömning under kursens gång
som i sin tur bidrar till summativ bedömning. Summativ bedömning innebär alltså
bedömning som innefattar hela kursen under en viss period och hur väl studerande
lyckats i sina studier. (Ahola 2017.) Huhta (2010) lyfter också fram att skriftliga
beskrivningar är mer praktiska i bedömningen av muntliga färdigheter än ett numeriskt
bedömningssystem eftersom dessa skriftliga beskrivningar berättar mycket mer om
studerandes styrkor och svagheter.

Ahola (2017) ger olika exempel på möjliga sätt att bedöma muntliga färdigheter. Man
kan bedöma enligt lärares egna skriftliga beskrivningar, använda den gemensamma
europeiska referensramen eller använda holistiska bedömningskriterier. Den
gemensamma europeiska referensramen är vidare utarbetad för läroplansbruk i Finland
(presenterades i avsnitt 3.3, finns även med som bilaga 4). När lärare bedömer enligt
den kan lärare jämföra referensramens nivåer i olika studerande och här
utgångspunkten att kartlägga vad studerande kan, istället för att fokusera på vad de inte
kan. Det skapar också en positiv inställning i bedömningsprocessen. (Ahola 2017.)

Henna Heinonen och Maria Kautonen har skapat en bedömningsmatris (se bilaga 3) som
ska fungera som ett hjälpmedel för lärare när de bedömer muntliga språkkunskaper. Jag
tog upp bedömningsmatrisen även i lärarintervjuerna och svaren presenterar jag i
avsnitt 5.2. Heinonen och Kautonen höll båda också ett föredrag i Fokus-seminariet och
båda betonade att satsprosodin är viktigt men uttalet behöver samtidigt inte vara helt
felfritt för att vara lättbegripligt. Problemet är att prosodiska drag saknas i
undervisningen och är svåra att tillägna sig eftersom det är svårt att känna igen
annorlunda prosodiska drag i målspråket. (Se t.ex. Heinonen och Kautonen 2017.)

31

4.4 Analysmetoder
Min metod är temaanalys utifrån lärarnas svar, som jag analyserar bland annat i
förhållande till läroplanen och Studentexamensnämndens riktlinjer gällande
studentexamen. Här förklarar jag hur de här teoretiska utgångpunkterna jag presenterat
i kapitel 4 anknyts i nästa kapitel där jag presenterar undersökningens resultat. En del
av teorierna hjälper mig i analysen då de har en direkt koppling till ämnet medan andra
fungerar mera som bakgrundsfaktorer som utgör en ram för analysen och diskussionen.

Teoridelen är uppdelad i tre huvudteman och denna inledning uppföljs i stora drag även
i resultatanalysen. I nästa kapitel presenterar jag först resultatet under temat
undervisning av muntliga språkfärdigheter som har en koppling till teoridelens två första
avsnitt: att lära sig och att lära ut muntliga språkkunskaper. Hälften av intervjufrågorna
har en koppling till undervisning så därför har jag valt att börja här. Jag ställde bland
annat frågor som handlar om hur lärarna planerar sina lektioner, vad lektionerna består
av, hurdana kursböcker de använder, hurdana övningar de gör och hur lärarna motiverar
elever som inte är så aktiva. Alla frågor kommenteras inte utan jag har valt dem som gav
mest svar.

Sedan presenterar jag resultatet i temat bedömning av muntliga språkfärdigheter och
till sist delas resultatet i två teman: förhållandet mellan läroplanen och
undervisningspraxisen och studentexamen. Det förstnämnda har då en koppling till
undervisningen och bedömningen som presenterades både i kapitel 3 och i detta
teorikapitel när det gäller utgångspunkter i att lära ut och bedöma muntliga
språkfärdigheter. Studentexamens struktur presenterades i kapitel 3 och resultatet
analyseras i analysens sista tema. Fyra frågor i intervjun omfattade frågor om
studentexamen. Först ville jag allmänt diskutera deras åsikter om studentexamen i
svenska språket och vad de anser fungerar bra och vad som kanske fungerar mindre bra
på ett allmänt plan. Sedan ställde jag frågan ifall de märkt att det finns någon koppling i
studentexamen och i det hur studerande studerar. Med detta menar jag om det kan
synas till exempel i första årets studerande att de redan tänker på studentexamen. De
två andra frågorna består av muntliga språkfärdigheter i förhållande till examen: borde

32

muntliga språkfärdigheter testas eller ej och vilken roll interaktion i så fall har i
bedömningen. Informanterna nämnde studentexamen vid flera tillfällen och inte
endast vid dessa frågor som direkt handlade om examen. Studentexamen uppfattades
som ett stort ämnesområde som styr undervisning och studerandes framtid väldigt
mycket. Studentexamens roll understryks speciellt nu när högskoleantagningsreformen
träder i kraft och examensvitsord har en central roll när studerande ansöker om
studieplats i högskolor.

Jag lyfter fram några specifika intervjufrågor under varje tema och analyserar
informanternas svar i förhållande till dessa intervjufrågor som är relevanta för de
utvalda temana. Jag presenterar vissa svar även i direkta citat eftersom jag tycker att
med hjälp av dem lyckas jag bäst förmedla lärarnas åsikter så naturligt och noggrant som
möjligt.

33

5 Resultat
Detta kapitel är indelat i fyra delar som återspeglar intervjuns fyra huvudteman. Det
första temat behandlar undervisning av muntliga språkfärdigheter. I det andra temat
behandlas bedömning av muntliga färdigheter. Slutligen de två sista temana lyfter fram
förhållandet mellan läroplanen och undervisningspraxisen samt studentexamen.

5.1 Undervisning av muntliga språkfärdigheter
I detta avsnitt grupperar jag lärarnas svar under tematiska mellanrubriker.

Lärarnas syn på undervisning
Jag började intervjun med samtliga lärare med att fråga om deras bakgrund som lärare.
Diskussioner ledde oftast till hur arbetet har förändrats under åren de arbetat i
gymnasiet. Speciellt de som arbetat i över tio år kommenterade att yrket nuförtiden
betyder betydligt mycket mer än att bara undervisa och bedöma. Numera består
läraryrket av så mycket mer sidoarbete som lärare upplevde ganska negativt. Flera av
dem kommenterade direkt i början att de borde hinna göra allt möjligt men resurserna
eller tiden räcker inte till. När det gäller undervisningen så tyckte några att studerande
eventuellt kunde bättre svenska förr. Speciellt de mer erfarna lärarna kommenterade
att nuförtiden märker man tydligt hur studerande har press på sig och de verkar satsa
på vissa ämnen mera endast för att det är bra för framtida studier. De kommenterade
att kanske för 20 år sedan uppskattades språkkunskaper betydligt mycket mera än idag.

När det gäller lärarnas syn på undervisningen av muntliga färdigheter så tyckte alla att
det är viktigt att kunna och öva muntliga färdigheter i språkämnen. Alla poängterade att
muntliga färdigheter betonas mer och mer i dagens samhälle och sett från ett
internationellt

perspektiv.

Även

Undervisningsstyrelsen

nämner

muntliga

språkkunskaper i läroplanen och alla lärare lyfte fram det.

34

Synen på muntliga övningar i läromedel
Läromedel uppdateras jämnt eftersom innehållet ska vara aktuellt och motsvara
läroplanens ämnesspecifika mål och krav. I och med att muntliga språkkunskaper
betonas i läroplanen ville jag fråga hur lärare upplever det. Jag frågade om de anser att
bokserier erbjuder nyttiga muntliga övningar och om de själva gör egna övningar.
Informanterna använder både Otavas Fokus och Sanoma Pros Inne. Fokus används i
medellång svenska (B-svenska) och Inne i lång lärokurs (A-svenska). Alla kommenterade
att Fokus innehåller bra muntliga övningar medan det i Inne inte finns några
motsvarande muntliga övningar som studerande har upplevt vara nyttiga. Lärare E till
exempel kommenterade att Fokus har mångsidigare och tydligare övningar än Inne och
med Inne måste man själv förbereda lektioner mycket mer. Alla lärare gör även egna
muntliga övningar, speciellt i A-svenska.

Sedan frågade jag om uppgifter de använder på timmar och om de upplevt att någon av
uppgifterna fungerar bäst. Här har lärarna svarat ganska varierat. De flesta nämner A/Bkort där studerande jobbar i par och rättar varandra. Det betyder att studerande A får
ett papper med meningar både på svenska och finska och studerande B får samma
papper fast meningarnas språk är omvänt. Studerande A har då den första meningen på
finska och den ska översättas till svenska. I studerande B:s papper står den första
meningen på svenska, vilket är det rätta svaret. A/B-kort verkar vara en av de vanligaste
övningsformerna för muntliga övningar eftersom de är enkla och tydliga. Vissa av
informanterna tycker dock att de inte är bra för att allt finns färdigt på parets papper
vilket kan leda till att de inte orkar ta övningen på allvar utan läser svaret på parets
papper. Lärare C nämner till exempel att A/B-kort endast handlar om att översätta
meningen och problemet är att studerande oftast är för fasta vid den ursprungliga
texten, alltså bokens text, och då kan översättningen bli stel. Läraren säger att elever
inte alltid vågar försöka översätta meningen på ett annat sätt eller med andra ord då
paret rättar och har endast ett svarsalternativ direkt från bokens text. Lärare H säger
däremot att A/B-kort fungerar bäst just med tanke på att allting finns färdigt för dem
och för att det kan vara svårt att komma på ord. När de inte kan ord så orkar de inte

35

heller göra övningen ordentligt. Lärare H tillägger även att i större gymnasiegrupper hör
hen inget när studerande övar och talar högt, då är A/B-kort effektiva eftersom paret
rättar.

För det andra lyfte informanterna upp muntliga övningar där studerande använder fritt
tal. Lärare B nämner uppgifter som spelas in och skickas till läraren med appen
Whatsapp till exempel. ”Då är det nog lättare för dem också att tala när man inte
behöver göra det i klassen framför alla”, kommenterar lärare B. Lärare G säger också
att muntliga övningar som ska spelas in och skickas till läraren fungerar bäst.
Informanten betonar att studerande är motiverade för att inspelningen ska skickas
vidare och då gör de övningen bättre än vanligtvis. Lärare B nämner även att bokens
övningar där studerande läser högt inte fungerar så bra för det är bara mekanisk
repetition men tillägger att ”dialogövningar till exempel i ett hotell eller en restaurang
lär låta gammalmodiga men jag tycker att studerande får mycket ur sådana ’verkliga’
situationer”.

Kursen Muntlig kommunikation och påverkan

Läroplanens valfria muntliga kurs heter Muntlig kommunikation och påverkan. Den finns
både i A- och B-svenska och den är nationell, det vill säga alla gymnasier måste erbjuda
den kursen. Jag ville ställa en fråga om kursen för att se hur informanterna tänker kring
ämnet eftersom man kunde förvänta sig att de vill att studerande utsätts för deras
undervisningsspråk så mycket som möjligt. Alla är ändå inte eniga om vare sig kursen
ska vara obligatorisk eller ej. Fem av åtta kommenterar att det vore bra om den var
obligatorisk men fyra av dessa fem ifrågasätter också hur det skulle gå i praktiken med
studerande som inte är motiverade. Lärare F tycker att kursen inte borde vara
obligatorisk för hen upplever att det är trevlig att de som vill öva deltar i kursen och då
är stämningen också annorlunda när gruppen endast består av motiverade studerande.
Hen kommenterade även att tidigare har studerande också skrivit i kursfeedback att de
själva upplever att de blivit modigare efter kursen. Lärare E kommenterar att det beror
på om kursen borde vara obligatorisk eller ej, men hen gav inget slutligt svar. ”Så länge

36

muntlig kunskap inte mäts i studentexamen så vet jag inte varför den borde vara
obligatorisk”, tänkte hen och fortsatte: ”Ur lärarens synvinkel är det ju ganska skönt att
den inte är obligatorisk för de som är på kursen är dem som gillar svenska och gillar att
prata och är modiga.” Lärare C däremot tycker tydligt att kursen ska vara obligatorisk
eftersom kursen är bra. Hen berättade att i år (2020) blev det fyra grupper i B-svenska
eftersom många vill ta den kursen. Lärare G funderade på att det hellre kunde finnas
mera muntligt på de nu obligatoriska kurserna istället för en egen enbart muntlig kurs,
men hen även säger att det hade varit intressant om den muntliga kursen var
obligatorisk för alla. Lärare F berättade även vad de oftast gör på den muntliga kursen:
Innehållet varierar, vi diskuterar, håller tal och gör likadana övningar som
Läroverkets muntliga prov är, så att det vet vad som kommer, och ibland
har vi haft ”fest” så de måste tala och alla har ansvar över det att
diskussionen hålls igång. Sen har vi varit på Stockmann och i turistbyrån
och frågat något på svenska, sen har vi haft gäster i klassrummet.
(Lärare F)

Uttalssvårigheter

Informanterna upplever att studerande uttalar ganska bra. Lärare C säger att hen har
för sig att uttalsinlärning fick en större roll i kursböckerna tidigare och nu är det mer upp
till lärare att påminna om uttalsregler. Hen säger att böckerna visst presenterar
uttalsövningar, men det känns som att det finns färre sådana än förr. De andra lärarna
kommenterade inte om de upplever att uttalsträningen förändrats under åren men det
som var gemensamt för alla var uttalet av vissa ljud, till exempel /s/, /o/, /u/ och /g/.
Oftast handlar det om ljud som inte används i modersmålet finska. Även långa ord och
ord som påminner engelskans motsvarande ord upplevs som svåra. Lärare H till exempel
kommenterar att uttalet av ord som ”internationell” och ”station” är alltid svåra för
studerande.

37

5.2 Bedömning av muntliga språkfärdigheter
Den andra hälften av intervjufrågorna behandlar bedömning. Den här delen är mindre
omfattande i antal intervjufrågor än den delen som behandlar undervisning. Under
detta tema har jag ställt frågor som bland annat handlar om huruvida lärare över huvud
taget bedömer studerandes muntliga språkkunskaper på något sätt, hurdana
bedömningskriterier de använder, hur muntliga språkfärdigheter påverkar studerandes
helhetsbetyg och hur de själva upplever bedömningen. Jag lyfter fram de frågorna som
gav mest information om lärarnas åsikter gällande bedömning.

Lärarnas syn på bedömning
Här frågade jag om lärare bedömer sina studerandes muntliga språkfärdigheter på något
sätt. Den här frågan var intressant att ställa till lärarna eftersom jag förväntade mig att
alla hade sagt ja. Många av lärarna sade istället att de inte bedömer muntliga
språkfärdigheter hos en individ på någon plan alls. De flesta kommenterade att de
försöker lyssna hur majoriteten i klassen talar och sedan kan de tänka att något måste
ännu tränas gemensamt om uttalet går fel. Många nämnde formativ bedömning under
lektionstid, men endast två av lärarna berättade att de alltid har en muntlig del i
kursprovet. Lärare E kommenterade följande:

Jag har alltid samma system, de får 20 poäng från den muntliga delen
som hålls på provdagen. Det väger i princip lika mycket som uppsatsen,
jag försöker oftast ha ungefär samma ämne i talprovet och uppsatsen.
Muntliga provet är alltså före det skriftliga provet och det gör de i par. De
får en lapp om ämnet, sen får de 20 minuter att öva, sen får de fem minuter
på sig att spela in det på Whatsapp och sen skickar de inspelningen till mig.
Då är alla färdiga samtidigt, annars vet jag inte hur man skulle kunna
förverkliga det med många elever. Sen lyssnar jag på inspelningarna
hemma och de brukar få ganska bra poäng. Sen har jag så att 20 % av
kursvitsordet är timaktivitet, så muntliga delen hör ju dit också.
(Lärare E)
Lärare F arbetar på samma sätt som lärare E. Några andra lärare berättade även att de
har hört om detta system i det gymnasiet där F och E arbetar på, och att de borde ta
samma system i bruk även i deras arbetsplatser. De andra lärarna medger även att de

38

kanske borde bedöma muntliga kunskaper mera, men de kommenterar att det är svårt
för grupperna är stora och att bedömningen i överlag upplevs ganska svår i muntlig
form. Lärare H påminner även om att den muntliga kursen som är frivillig för
studerande: där bedöms såklart studerandes uttal och muntliga kunskaper över huvud
taget, men hen poängterar att studerande är rädda för kursprovet eftersom de måste
tala högt och det bedöms.

Jag ville även fråga om lärare upplever att det är svårt att bedöma muntliga
språkkunskaper. Denna fråga delade svaren: två av lärarna betonade att bedömningen
av muntliga språkfärdigheter är riktigt svårt medan de andra tyckte att de har tydliga
kriterier vilket gör att bedömningen inte är svårt. Lärare B tyckte att det är väldigt svårt
att bedöma och hen även lyfte fram att det inte finns tydliga riktlinjer i hur man bedömer
muntliga språkkunskaper. Hen har inte hunnit vara i arbetslivet så länge, speciellt
jämfört med de andra, vilket kan orsaka en viss osäkerhet. Dock lärare G som arbetat i
över tio år kommenterade även att det är väldigt svårt att bedöma. Hen undrade om det
kan bero på det att hen gjort det så lite och med tanke på att den muntliga kursen
arrangeras endast en gång per år så blir en sådan bedömning aktuell väldigt sällan. Då
blir det ingen vana och hen reflekterade även över sin egen erfarenhet med att säga:
”Jag tycker att jag är ganska dålig på det.” En del av lärarna kommenterade också att de
ber studerande att skicka Whatsapp-meddelanden och då meddelanden oftast är korta
är bedömningen också lätt. Lärare H tog även upp det att hen visst ber dem att skicka
röstmeddelanden då och då, men att det kräver mycket extraarbete för hen som såklart
inte ses som en positiv sak. Lärare E kommenterade endast att hen använder Whatsapp
mycket och att hen ofta blir överraskad över hur bra studerande är. Därmed är det inte
svårt att bedöma enligt hen. Lärare F upplever inte att bedömningen är svårt och hen
kommenterade även följande:

I vanliga kurser försöker jag alltid ta studerandes sida och bedöma snällt
så det inte är svårt, men om det var i studentexamen, skulle det säkert vara
mycket svårare. Men nu är det så enkelt att ta studerandes sida och det är
kul att ge bra vitsord. Men jag har också märkt att de som annars är lite
sämre kan få jättebra betyg, för en större del handlar om kommunikation
och naturlig kontakt, än att grammatikkonstruktioner eller ordförråd eller
uttal var helt rätt. De får själva välja sina par, och ibland kan en riktigt
39

duktig studerande hjälpa den andra, vilket jag tycker att är väldigt
uppmuntrande.
(Lärare F)
En intervjufråga var följande: ”Vad anser du som viktigast i bedömningen av muntliga
språkfärdigheter?” Med denna fråga gav jag även några exempel som var följande: Att
man blir förstådd, att man i alla fall försöker, att man uttalar någorlunda rätt eller att
man kanske behärskar rätt intonation. Dessa kanske styrde informanternas svar åt något
håll, men det går att se en gemensam uppfattning om vad som är viktigast. Majoriteten
(A, B, C, D, G och H) nämnde det att man försöker är viktigast. Lärarna E och F
kommenterade följande:

Att man blir förstådd. Om man tänker på varför man övar
muntliga språkfärdigheter så är svaret ju det att man vill bli förstådd. Att
man ska klara sig i livet.
(Lärare E)
Helheten, om uttalet är riktigt svårt så förstår ju man inte, då lider
kommunikationen alltså, men vi ger mer poäng om konversationen flyter,
vi tänker inte så mycket på grammatik till exempel.
(Lärare F)
Det går inte att dra slutsatser om deras åsikter att de inte skulle tycka att det är viktigt
att försöka, eftersom de säkert tycker att det är viktigt, men det syns i deras svar att de
prioriterar det att man blir förstådd. Lärarna A och G nämnde försökandet som viktigast
men de båda kommenterade direkt efter att det är också viktigt att lärare förstår vad
studerande säger. ”Sen är det bra positivt ju bättre man uttalar och hur intonationen
och sånt sitter på plats. Det är också viktigt att eleven själv förstår vad hen säger”, säger
lärare A. Lärare H lyfte även fram problematiken i klassrummet och nämnde att om
studerande inte vet hur något ord uttalas så vågar de inte heller sträcka upp handen. Då
tycker hen att det viktigaste är det att man försöker och vågar öppna munnen inför alla.

40

Bedömningskriterier
Här kommenterade många att de inte bedömer muntliga kunskaper på vanliga kurser.
Det var intressant eftersom många kommenterade tidigare att de faktiskt bedömer
muntliga kunskaper. Den allmänna åsikten är att när det inte bedöms i studentexamen
så finns det inte heller tid för systematisk bedömning under lektionen. Den valfria
muntliga kursen är såklart ett undantag och där använder lärarna tydligare
bedömningskriterier gällande den muntliga delen. Då är det alltså Utbildningsstyrelsens
specifika kriterier just för den kursen. De yngsta lärarna, A och B, har inte undervisat
denna muntliga kurs, men de kommenterade allmänt att de tycker att det är viktigt att
klargöra för studerande vad som bedöms. De mer erfarna lärarna kommenterade att de
inte aktivt bedömer på vanliga kurser men någon elev kan ibland höja sitt vitsord om
läraren lagt märke till att eleven uttalar bra.

Lärarna E och F använder ett muntligt prov som en del av själva kursprovet på vanliga
kurser. Det uppmuntrar studerande att satsa mer på muntliga övningar eftersom de vet
att det är något som testas och det påverkar vitsordet. På ett allmänt plan
kommenterade lärarna C-H att de använder Utbildningsstyrelsens material på den
muntliga kursen. Då är det även lättare att använda läroplanens bedömningskriterier
och reflektera kring vilka som når till exempel en viss nivå i den europeiska
referensramen. Lärare G:s följande kommentar var också intressant:

Jag har märkt att på de här muntliga kurserna bedömer de sig själva vara
bättre än vad jag tycker! Jag kan till exempel tycka att de inte lyckats säga
så mycket, men de själva ändå tyckt att de var ”rätt bra”. Det har varit
överraskande! Jag har ofta frågat: ”Vilket vitsord skulle du gett sig själv?”
(Lärare G)
Det som ännu var gemensamt för alla informanterna var deras åsikter om
bedömningens objektivitet. En del nämnde att deras studerande vet exakt vad som
bedöms och en del tyckte att de borde kanske vara lite tydligare, men alla betonade att
bedömningen ska vara objektiv och rättvis.

41

Sedan ville jag fråga om muntliga språkkunskaper även påverkar studerandes
helhetsbetyg. Här svarade lärarna E och F att de muntliga färdigheterna påverkar
helhetsbetygen i och med att de använder ett separat muntligt prov i varje kursprov.
Sedan påverkar även mindre ordprov och liknande ens kursvitsord. Lärarna G och H
svarade direkt nekande. Lärare H kommenterade dock: ”På den muntliga kursen ja, men
inte på andra kurser. Här känner jag att det nästan gör ont i hjärtat för att det inte
påverkar.” Lärarna A-D svarade att de lyssnar i klassrummet så att betyget kan höjas
men de har ingen särskild struktur i bedömningen när det gäller muntliga färdigheter på
timmen eller i provet.

Fokus på uttalsinlärningen

Fokus på uttalsinlärningen var som sagt ett uttalsprojekt vid Jyväskylä universitet som
jag presenterade i 4.2. Jag frågade om lärarna kände till projektet och vad de har för
åsikter om bedömningsmatrisen som är ett hjälpmedel för språklärare. Jag ville ställa
den här frågan för att ett av Fokus-projektets syfte är att hjälpa lärare i bedömningen
och undervisningen av muntliga kunskaper. Det är ett av mina huvudteman så det är
intressant att se hur redan mer erfarna lärare upplever bedömningsmatrisen. Varje
lärare har utryckt att de vill ha mera muntliga övningar på sina lektioner och att de tycker
att det är viktigt att satsa på muntliga färdigheter. Därför var det intressant att fråga vad
de tycker om bedömningsmatrisen och vad de tänker kring den, samt om de kunde
använda matrisen i sina klasser.

Endast en lärare (C) hade hört om projektet men hen kommenterade också att hen inte
riktigt vet vad projektet innebär. De andra hade inte hört talas om projektet men blev
väldigt nyfikna på ämnet. Gällande bedömningsmatrisen kommenterade lärarna
allmänt att den känns för avancerad och mångsidig, men att de gärna kunde plocka delar
av matrisen för eget behov. Lärare B ställde sig positivt till matrisen och hen
kommenterade att matrisen känns lätt att förstå och hen skulle kunna använda den i
bedömningsarbetet. Hen, som många andra också, poängterade dock att då måste man
också undervisa om vokalljud och reduktion om de ska bedömas i talet. De andra lärarna

42

svarade att matrisen känns ganska svår och att det finns för mycket att ta fasta på. Det
finns helt enkelt inte tid att undervisa så grundligt om man ska bedöma så grundligt som
matrisen presenterar. Lärare C som hade hört om projektet kommenterade följande:
Oj, den är ganska noggrann. Jag tror att jag inte vill bedöma såhär
noggrant, inte direkt, kanske i A-svenska. Det hade blivit svårt att fylla i
denna. För mycket delar, men något kunde man plocka härifrån. Denna
kräver mycket tid. Finns inte tid för sånt. Denna kunde man använda i
uttalsprov, men jag vet inte riktigt hur många gånger man borde lyssna
igenom inspelningar för att kunna fylla i allt här och är det värt allt jobb?
(Lärare C)
Lärare E sade också att hen inte förstår allt och därmed inte är övertygad. Sedan
sammanfattade hen det som de andra även kort kommenterade:
Sedan tycker jag också att om vi ska mäta muntlig språkfärdighet så ska
man fokusera på det vad man egentligen kan och inte det vad man inte
kan. Måste det vara så detaljerat när vi ändå inte försöker nå
modersmålsnivå i det andra språket? Visserligen är uttal och intonation
viktigt, men behövs det verkligen så detaljerade uppgifter om uttalet. Det
blir tungt för läraren också när du måste lyssna på dessa hundra gånger
och skilja på vokaler och konsonanter och rytm. Alla har ju också sitt eget
sätt att tala, jag talar ju också mitt modersmål snabbt.
(Lärare E)

Det som kommer fram i svaren är alltså att lärarna tycker att matrisen som sådan
eventuellt kunde användas, men de ser inte det som ett sannolikt alternativ i eget bruk.
Största orsakerna till detta är tidsbrist och stora gruppstorlekar. Det finns inte tid att
lära ut uttalsregler så noggrant och detaljerat som man enligt matrisen ska kunna.

Bedömningsmatrisen är såklart inte bara för gymnasielärare utan för alla som är
pedagogiskt intresserade och kanske arbetar som lärare. Därför kan man inte heller säga
att bedömningsmatrisen i sig är dålig enligt lärarna, men den verkar inte kännas
användbar som sådan i gymnasieundervisning.

43

5.3 Förhållandet mellan läroplanen och undervisningspraxisen
I detta avsnitt beskriver jag förhållandet mellan läroplanen och undervisningspraxisen,
det vill säga hur lärarna upplever att läroplanens riktlinjer kan förverkligas i själva
undervisningen och skolvärlden. Som konstaterats, grundar sig undervisningen starkt i
läroplanen vilket i sin tur skapar förväntningar för undervisningen. Teman som
behandlas här är följande: den gemensamma europeiska referensramen i förhållande
till undervisningen och bedömningen, A-svenska jämfört med B-svenska, lärarnas
allmänna åsikter om läroplanen och vad läroplanen säger om muntliga språkfärdigheter.

Läroplanens mål jämfört med lärarnas åsikter

Läroplanens ”Nivåskala för språkkunskap och språkutveckling” är en utarbetad version
av den gemensamma europeiska referensramen för språk. Tabellen finns med i
avhandlingen som bilaga 4. Tabellen är delad i tre delar varav en heter ”Förmåga att
kommunicera”. Jag fokuserade på den kolumnen eftersom kommunikation är starkt
förknippat med muntliga språkkunskaper. Utbildningsstyrelsen har tidigare i läroplanen
angett vilka nivåer som eleverna borde nå i A- och i B-svenska. Målet i A-svenska är att
studerandes kommunikationsförmåga är på nivå B2.1 och i B-svenska är nivån B1.1.
Dessa syns även i kapitel 3. Jag visade nivåskalan för lärarna och bad dem att titta på
kolumnen ”Förmåga att kommunicera”. Enligt den kan studerande ”kommunicera
obehindrat också i nya kommunikationssituationer som ibland inbegriper abstrakt, men
ändå tydligt språk” (GLGY 2015: 253) i A-svenska om studerande har nått nivån som är
målet i A-svenska. I B-svenska står det ”studerande kan relativt obehindrat
kommunicera, delta i diskussioner och uttrycka sina åsikter i vardagliga
kommunikationssituationer” (GLGY 2015: 251). Här var jag ute efter spontana
reaktioner och åsikter om dessa mål.
Alla informanterna kommenterade först spontant att målen känns ganska svåra. Alla
tänkte på sina svar ganska länge vid den här frågan och till slut kommenterade de till
exempel att i A-svenska är det många som når eller delvis når målet i
kommunikationsförmåga. De två andra delmålen som ingår i kommunikationsförmågan
är användning av kommunikationsstrategier och kulturellt lämpligt språkbruk. Dessa
44

kategorier var informanterna mest skeptiska till och kommenterade att målen känns för
höga. Lärare B kommenterade till exempel att om studerande endast läser de fem
obligatoriska kurserna i B-svenska så känns inte nivåskalans mål realistiska. Hen
kommenterade dock att de flesta i A-svenska är mer motiverade och att det därför är
mer sannolikt att studeranden når målen. Lärare H ställde sig relativt positivt till Asvenskans studerande och kommenterade att många når målen utan problem. Hen
tyckte också att det första delmålet, kommunikationsförmåga i olika situationer, låter
ganska realistiskt, medan de andra målen ställer för höga krav för studerande. För Bsvenskans del var hen mycket orolig och berättade att det är många som inte kan
någonting. Hen berättade att det är flera som läser endast de kurser som är obligatoriska
och att de inte bryr sig om vitsordet. Hen tyckte att studerande kunde nå B-svenskans
mål om de tog flera kurser som inte var obligatoriska. ”A-studerande kan mycket bättre
och B-studerande har blivit sämre, det syns att grundskolan påverkar”, kommenterar
hon också.

Den gemensamma åsikten är alltså att A-svenskans studerande upplevs som bättre och
mer motiverade. Lärarna ser att det är sannolikt att en del kan nå de mål som läroplanen
ställer för undervisningen. För B-svenskans del är situationen mer oroväckande. Lärare
D tyckte att de som får vitsordet åtta lyckas nå dessa mål, men de andra lärarna
upplevde att det är svårt att nå målen. Lärare F kommenterade till exempel ett av
delmålets påstående om att studerande i B-svenska borde kunna byta ut obekanta ord
eller omformulera sitt budskap med att det är mycket svårt för studerande. Lärare G
lyfte också fram påståendet om relativt obehindrad kommunikation och sa att hen inte
upplever att studerande kan diskutera obehindrat.

Motivation till svenska och muntliga övningar

Motivation var också ett återkommande tema som lärarna lyfte fram vid flera olika
punkter i intervjun. Jag valde att behandla motivationsfrågan här under temat
läroplanen och undervisningspraxisen eftersom en del av lärarna kommenterade att de
som inte är motiverade och inte kan allmänna grunder i svenska, har riktigt svårt att nå
de målen som presenteras i läroplanen. Intervjufrågorna som behandlade motivation
45

var följande: Hur motiverar du studerande som inte är så aktiva muntligt? Hur skulle du
svara om en av dina studerande skulle säga: ”Jag behöver inte svenska till någonting”?

Att motivera känns svårt enligt informanterna. Vissa undrar även om de ens motiverar
sina studerande, men det syns i svaren att studerande stundvis kan tappa motivationen,
men inte helt och hållet. Informanterna kommenterar att studerande som inte är
motiverade i svenska, ändå har bra eller neutral inställning till studier överlag, men att
denna sviktar inför läroämnet ”tvångssvenska”. Såklart finns det några undantag i dessa
gymnasier och då kommenterade några lärare att vissa studerande har det riktigt svårt
när det inte finns kunskap eller motivation till svenska. Andra kommenterar att de inte
ens behöver motivera eftersom studerande redan är motiverade. Till påståendet ”jag
behöver inte svenska till någonting” hade flera av informanterna svarat att de berättar
exempel ur sina egna liv då de plötsligt behövt svenska, påminner att Finland ändå är
ett tvåspråkigt land och berättar hur språkkunskap alltid är bara något positivt – det kan
till och med vara en avgörande faktor när man söker arbete. Lärare B lyckas
sammanfatta tanken som många andra lärare också hade i sina svar. Hen kommenterar
följande:

Om någon av mina elever hade sagt så, hade jag nog varit förstående med
tanke på att gymnasieelever lever i sin egen bubbla. Speciellt abiturienter,
de upplever att de endast behöver sådana ämnen som de själva tycker är
viktiga. Jag hade börjat med att berätta att i livet kan man inte alltid göra
saker som man själv värdesätter som viktiga, även om det såklart är viktigt,
men att man måste också inse vad som finns utanför den där bubblan.
Även om det känns att du inte behöver svenska så försöker jag uppmuntra
elever att se en helhetsbild, hur till exempel språklig förmåga att göra
slutsatser utvecklar dem på många plan. Det är en nyckel till en helt annan
kultur, inte bara till Sverige utan till hela Norden och nordisk kultur. Mitt
svar är alltså att jag skulle berätta om fördelarna och om sådana saker som
de kanske inte tänkt på.
(Lärare B)
Slutligen inom detta tema ville jag veta om lärarnas tankar kring den nya läroplanen som
träder i kraft stegvis i augusti 2021. Gymnasieutbildningens nya läroplan tas i bruk i
augusti 2021 men dess grunder publicerades år 2019. När jag talar om GLGY 2019 syftar
jag alltså till denna nya läroplan. Gymnasieläroplanen förnyas var fjärde år och nu
46

studerar gymnasister enligt GLGY 2015 som togs i bruk år 2016. Det som är nytt i den
nya läroplanen är uppbyggnaden av studierna: i fortsättningen finns det inga kurser
utom moduler och eleverna samlar studiepoäng. När jag intervjuade lärarna svarade alla
nästan identiskt. Varje informant började med att säga att tanken är bra i den nya
läroplanen som också lättare möjliggör samarbete mellan olika ämnen, men i praktiken
ställer sig alla lärarna skeptiskt till den nya läroplanen. Visst går det ännu inte att dra
slutsatser om den nya läroplanen och hur den fungerar i praktiken, men det som
informanterna utryckte i intervjuerna avslöjar deras fördomar. De alla kommenterade
att den nya läroplanen innehåller mycket ”fina ord och löften” men att allt detta känns
utopiskt och i alla fall ännu inte känns som en fungerande helhet. Flera av dem även
poängterade att det känns dumt att alltid skapa en ny läroplan var fjärde år för ingenting
egentligen blir annorlunda men läroplanstexterna målar en fin bild av undervisningen
och att man knappt har hunnit anamma innehållet i en läroplan när den igen byts ut mot
en ny. Informanterna säger att de förstår att det är ju bra att läroplanen alltid förnyas
och uppdateras men att det inte borde göras så ofta. Detta eftersom det kräver oerhört
mycket jobb samtidigt som de känner att i praktiken förändras ingenting på lektionerna.

Lärarnas fria kommentarer om svenskundervisningen

Denna är en bred fråga men ändå svarade lärarna relativt likadant. Det som lärarna
önskar mest är mindre gruppstorlekar och för det andra lyfter de flesta upp
studentexamen och dess roll i studerandes framtid.

Önskan efter mindre grupper syns till exempel i lärare D:s kommentar där hon
kommenterar att en mindre gruppstorlek hade säkert skapat en annorlunda stämning
där flera vågade prata högt och över huvud taget ta kontakt med andra som sitter i
samma klass. Lärare E argumenterar för samma skäl och tillägger även den nya
läroplanen som träder i kraft i augusti 2021. Hen säger följande:

I nya läroplanen som träder i kraft nästa år spelar individualismen en ännu
större roll, då borde man ta hänsyn till varje individ och dess styrkor och
svagheter. Om man gör det på en grupp på 38 elever så blir det ganska

47

svårt. Självevaluering kommer också betonas mycket i framtiden, och det
är ju viktigt att återkomma till det senare. Gruppstorleken har alltså en stor
roll. Om det också fanns mindre grupper så skulle det vara lättare att ha
alla möjliga muntliga övningar och sånt.
(Lärare E)

Lärare H kommenterade också att för det första skulle hen önska mindre grupper. Hen
berättade att det hade samtidigt varit bra om grupperna var desamma under alla år för
då lär sig eleverna känna varandra bättre och därmed hade det nog varit lättare att tala
högt. Lärare G nämnde samma sak och motiverade svaret med att det hade varit
intressant att följa studerande och deras framsteg under hela gymnasietiden. Lärarna
A, C, E, F och G nämnde också den muntliga delen som borde ökas mera.

Sammanfattat kommenterade samtliga lärarna att de tycker att språkundervisningen i
sig fungerar bra men att grupperna är för stora och att studentexamen och
högskolereformen är något de vill ändra. Högskolereformen påverkar studerandes
ämnesval och lärare D kommenterade bland annat att främmande språk inte ger höga
poäng i högskoleurvalet, vilket i sin tur gör att studerande inte väljer att läsa språk.
Utöver detta nämnde flera stressen och ångesten studerande känner när de måste
prestera bra i studentexamen. Stressen och ångesten syns tyvärr i klassen för
studerande är oroliga över sina framtida studier. Lärare G nämnde också att språk som
undervisningsämnen bortses lite bland skolämnen, eller så är det endast engelskan som
dominerar och ses som viktigt. Attityder borde ändras så att vi alla blir intresserade av
att kunna språk och för att vi kunde se det som en rikedom, konstaterar lärare G.

5.4 Studentexamen
I detta avsnitt presenterar jag temat studentexamen. Som jag tidigare konstaterade
lyftes detta tema starkt fram i intervjuerna, vilket gör att ämnet behandlas i eget tema.

48

Åsikter om studentexamen i svenska språket
Allmänt kommenterade lärarna att studentexamen har nuförtiden en alldeles för stor
roll i studerandes liv. Ju bättre man lyckas i studentexamen desto högre poäng man får
när man söker till högskolestudier. Jag diskuterade ämnet närmare i avsnitt 3.5
(Högskoleantagningsreformen). Det var även tydligt gemensamt vad lärarna upplevde
som mindre bra sidor av svenskans studentexamen och vilka de däremot gillade. Lärare
C tyckte till exempel att gymnasieutbildningen och då undervisningens innehåll är så
beroende av studentexamen och eftersom när den muntliga språkkunskapen inte testas
så undervisar hen inte muntliga färdigheter på abiturientkurserna. Hen tyckte att det
inte är något fel på läroplanen i sig men att studentexamen styr innehållet åt fel håll.
Lärare E önskade också att muntliga kunskaper ska testas för då tas de på större allvar.

Alla tyckte att det var en utmärkt utveckling att studentexamen blev digital. Detta är nog
ganska självklart i dagens samhälle, men lärarna kommenterade också att
digitaliseringen ger möjligheter till nya slags uppgifter som ofta upplevs som intressanta.
I svenska har det till exempel ofta förekommit låtar eller videoklipp som är annorlunda
uppgifter än vad det gamla pappershäftet hade att erbjuda. En stor del av
studievardagen också sköts elektroniskt och då är ett elektroniskt prov också ett
naturligt sätt att mäta kunskaper. Ett elektroniskt prov möjliggör ett mångsidigare prov,
men många av lärarna kommenterade att de upplever att prov ofta har gått för långt
och mäter inte det som de ska mäta. Lärare C till exempel berättade att hen upplever
att Studentexamensnämnden ägnar tid åt att skapa nya slags övningar nu när det är
möjligt i elektronisk form, men att hen upplever att de samtidigt glömmer att provet ju
ska mäta vanliga saker i språkkunskap, så som grammatik och ordförråd. Hen vill att
allmänna grunder hade fått mer plats i prov. Lärare E tyckte likadant och
kommenterade: ”De försöker ju med nya övningar och det är roligt med sångtexter där
det saknas ord, men vad mäter det egentligen?” Hen berättade också att hen upplever
ämnena ofta ganska abstrakta, de har ingen koppling till studerandes vardag. Flera
andra lyfte även fram låtuppgifter där studerande lyssnar på en låt och sedan saknas det
vissa ord som man ska fylla i. De flesta kommenterade att de är roliga uppgifter men lite
oklara. Lärare D till exempel kommenterade samma sak som lärare E lyfte fram:

49

Musik och låtar är lite svåra där för om man lyssnar på en låt till exempel
på sitt eget modersmål så hör man kanske ändå inte vad de egentligen
säger eller sjunger om. Så det blir ännu svårare på ett främmande, eller
alltså på det andra inhemska språket så är det svårt.
(Lärare D)
Lärare B däremot kommenterade att provet känns realistiskt och ganska nära elever.
Lärare G fortsatte i samma spår som lärare E och kommenterade ”ibland kan ämnet
handla om någon husbåt eller vara någon teknisk byggarvideo” och då blir ämnet som
sagt ganska abstrakt. Här kan man undra om det är väsentligt att kunna ordförråd som
krävs i de ovannämnda temana. Hen fortsatte med att berätta att ibland är även riktigt
svåra ord centrala och om man inte kan ordet så förlorar man många poäng.

Lärare F berättade även att hen upplever att helheten i provet är otydligare jämfört med
den gamla pappersversionen. Numera består den elektroniska versionen av många
kortare uppgifter som kan upplevas otydligare som en helhet. Lärare E också kritiserade
poängteringen:

Till exempel kommunikativa övningar, du förlorar många poäng om du
stavat fel, det känns tokigt för man mäter ju det kommunikativa och att
man blir förstådd. Så det är onödigt att ta poäng om någon skrivit /e/
istället för /ä/.
(Lärare E)
Samtidigt gav hen ett exempel om provets skriftliga del där eleverna skriver en uppsats.
Det finns tre aspekter man använder i uppsatsen bedömningen och hen upplever att
den sista aspekten, hur många fel man gör, beaktas tydligt mest. Hen fortsätter att det
är ju inte alls uppmuntrande att endast räkna fel och bedöma utifrån hur många fel
begås. Det räcker med andra ord inte att eleven skriver intressant och texten flyter och
språket är rikt om man ändå stavar fel. Lärare G nämnde samma sak och berättade att
det känns tråkigt att man måste räkna fel studerande gör i stavning.

50

Muntliga språkfärdigheter i studentexamen
Som jag tidigare konstaterat så finns det mycket diskussioner och pilotundersökningar
om ett muntligt prov i studentexamen. Därför behandlar en intervjufråga detta. Jag
frågade om lärarna tycker att det borde ingå ett muntligt prov i studentexamen. Det
finns såklart en självklar bakgrundsfaktor kring detta ämne: Om det inte testas i
studentexamen så ser många inte värdet av att satsa på den muntliga delen för det ger
ingen direkt nytta till det skriftliga provet. Så som ändå kommit fram flera gånger,
betonas muntliga kunskaper ännu mera och därför vore det också motiverat att testa
språkfärdigheter som en del av studentexamen.

Sju av åtta informanter tyckte att provet borde bestå av en muntlig del. Visserligen
ifrågasatte majoriteten samtidigt hur det muntliga provet skulle göras i praktiken men
de kommenterade starkt att det borde testas. Lärare B som kommenterade att det inte
borde testas tyckte att eleverna är nervösa och att det inte finns resurser i dagsläget.
Hen kommenterade dock att det är en svår fråga eftersom det är mycket muntligt på
lektionstid så det vore ju bra att testa, men att slutligen är det svårt så hens svar blir ett
nej. De som ställde sig positivt till saken kommenterade att de muntliga kunskaperna är
en av de viktigaste förmågorna inom språkkunskapen.

Det allra viktigast i språkinlärning är förmågan att kommunicera, det att
du förstår och blir förstådd, så därför skulle det vara oerhört bra att det
också testas i studentskrivningar. Då hade nog eleverna också mer
motivation till att satsa på muntliga övningar på lektionstid.
(Lärare A)

De andra motiveringarna är likadana. Tre lärare som tyckte att det borde testas var
samtidigt mycket fundersamma över den praktiska delen. De kommenterade att
muntliga kunskaper borde testas, men lyfte genast fram problematiken kring själva
arrangemanget. De nämnde bland annat objektiviteten i bedömningen, hur
testsituationen ens kunde arrangeras i verkligheten och deras egen lön i förhållande till
arbetsmängden. Alla dessa tyckte som sagt att muntliga språkkunskaper ska testas, men
de såg inte arrangemanget så positivt, i alla fall inte ännu när allting i dagsläget är öppet

51

och oklart. Jag tycker att lärare E sammanfattar bäst det som alla nog tänker på, men
som de kanske inte just här tänkte på: vi studerar för livet, inte för studentexamen. Hen
kommenterade följande till frågan om man borde testa muntliga språkkunskaper:
Visst, för vi studerar ju för livet och inte enbart för studentskrivningar och
om hälften av lektionstid används för muntliga övningar känns det ju lite
tokigt om det inte mäts någonstans. Sen finns det elever som är oerhört
duktiga på muntliga kunskaper men det har ingen betydelse till
exempel när man söker en studieplats vid universitet eller så, så därför
borde det också mätas och det är inte så svårt, det finns ju muntliga prov
som spelas in och skickas till världen så varför skulle det vara svårt?
(Lärare E)
Interaktion är en stor del av muntliga språkkunskaper. Därför ville jag ännu fråga vad
lärarna tänker kring interaktionen. Ska detta också tas till hänsyn eller endast fokusera
på yttranden studerande producerar om ett muntligt prov hade ingått? Alla var eniga
om interaktionens betydelse. De kommenterar att det muntliga provet då borde spelas
in för annars ser man inte hur de agerar och vilka gester de använder. Lärare D var den
enda som inte betonade interaktionen lika mycket som de andra. Hen tycker att bra
förmåga att agera med andra kunde påverka lite, för det är viktigt i kommunikation, men
hen var mest fundersam över hur mycket interaktionen kunde påverka i bedömningen.
Naturligast hade det varit om man talade med en annan människa, men det finns en risk
att någon till exempel talar jättemycket och andra inte får tur att säga något,
kommenterade hen. Då blir det såklart svårt att bedöma för situationen inte är jämställd
för de båda parterna. Lärare F ifrågasatte även uppställningen: det borde vara en
diskussion, men blir det i så fall en pardiskussion, en gruppdiskussion eller talar man
eventuellt med en dator? Om det blir en par- eller gruppdiskussion så hur garanterar
man att det blir rättvist med diskussionspartnern så att det inte blir en sådan situation
att den andra kan mycket men motparten inte förstår någonting och det blir ingen
diskussion, undrade lärare F.
En av intervjufrågorna handlade om studerandes sätt att studera i förhållande till
studentexamen. Jag frågade om lärare märkt att studerande studerar målmedvetet eller
i alla fall så, att de har i åtanke att de ska skriva svenska. Här svarar två av lärarna (C och
H) att det syns tydligt att redan första årets gymnasister tänker på studentexamen. De
52

andra kommenterade tvärtom och sade att först abiturienterna börjar tänka på vad de
skriver och hur man egentligen borde studera. Lärare D till exempel berättade att hens
studerande har bett att hen inte ska tala om studentexamen under första året för tanken
känns läskig. Lärare H däremot kommenterar att första årets studerande redan vet att
framgången i studentexamen påverkar så mycket i deras framtida planer, vilket syns att
de vill satsa, men att de också är oroliga över framtiden. Lärarna H och även C
kommenterar att många som läst A-svenska väljer ändå att skriva B-svenska för det är
såklart lättare och då har man också chansen att få ett bättre vitsord och så får man
bättre poäng till högskoleurvalet. Några nämnde även omotiverade studerande som
inte skriver svenska. Här märks det tydligt att de inte har någon motivation alls och det
enda de vill ha är en avklarad kurs oavsett vitsordet.

53

6 Diskussion
I detta kapitel sammanfattar jag avhandlingens resultat samt diskuterar resultaten bland
annat i relation till tidigare forskning som jag presenterade i kapitel 4.

Syftet

med

denna

avhandling

var

att

få

svar

på

undervisnings-

och

bedömningssituationen gällande muntliga språkkunskaper som råder i finländska
gymnasier ur ett lärarperspektiv. Vidare ville jag samla mer data om ämnet eftersom
muntliga språkfärdigheter är viktiga och ett mycket omtalat ämne. Ändå finns det inga
specifika riktlinjer för hur man som lärare borde undervisa och bedöma dessa
färdigheter. Nedan presenterar jag mina forskningsfrågor som fungerade som stöd för
att nå syftet:

1. Hur upplever informanterna undervisningen av muntliga språkfärdigheter i
svenska?
2. Hur bedömer informanterna muntliga språkfärdigheter i svenska?
3. Krav som gymnasiet som institution ställer för studerandes lärande och
lärarnas undervisning?
Materialet i min avhandling bestod av åtta inspelade lärarintervjuer. Alla intervjuade
lärare arbetar i Åbotrakten, vilket var en medveten avgränsning i och med att jag ville
undersöka en ort där man hör svenska på ett helt annat sätt än i enspråkiga städer och
kommuner. I framtida studier kunde situationen jämföras på olika platser i Finland – det
skulle kunna vara intressant att se om lärare i Åbo upplever att det är lättare att
undervisa och bedöma muntliga färdigheter än till exempel vad lärare i Östra Finland
upplever. Ett geografiskt perspektiv kunde vara en intressant forskningsriktning.

Min forskningsfråga gällande undervisning var följande: Hur upplever informanterna
undervisningen av muntliga språkfärdigheter i svenska? Det som jag fått reda på är att
lärarna tydligt tycker att det borde satsas mer tid på muntlig färdighet, men när det inte
testas på något sätt känns det inte värt att ägna tid åt och studerande orkar inte heller
satsa så mycket på det när de vet att det inte kommer att testas. Samtidigt har

54

studerande kommenterat för sina lärare att de skulle vilja kunna tala bättre svenska.
Detta visade även Green-Vänttinen m.fl. (2010) och Hildén (2009). Här kan man
eventuellt tänka att de på riktigt vill det, men när gymnasiestudierna överlag kräver
mycket och när de är medvetna om att muntliga språkfärdigheter inte testas så ”orkar”
de inte satsa så mycket på muntliga övningar.

Informanterna var eniga om det att undervisningen i sig fungerar eftersom allmänt
tycker de att läroböckerna är bra, lärare är utbildade och studerande är relativt
motiverade. På en djupare nivå förekom det dock vissa problem som de flesta
kommenterade. Tidsbrist, bråttom, A-svenskans läromaterial och studentexamen lyftes
mest fram. Studentexamens styrande roll kommenterades även av de flesta: de vill lära
ut muntliga kunskaper, men när det inte testas i slutändan så styr det också
ämnesinnehållet. Lärare C till exempel kommenterade att på kurserna för abiturienter
gör de nästan inga muntliga övningar eftersom ”det inte är värt det”. Fokus ligger istället
på grammatik och ordförråd.

Studerandes motivation upplevdes inte som bristfällig. Det kan också bero på det att
dessa lärare arbetar i gymnasier i Åbotrakten där inträdesnivåerna är relativt höga. För
vidare undersökningar vore det därför intressant att jämföra motivationen hos
studerande som studerar i gymnasier med mera varierande inträdesnivåer. Min
undersökning var dock ingen direkt motivations- eller attitydundersökning och därför
frågade jag endast på ett allmänt plan om hur lärarna upplever studerandes motivation.
Såklart förekom det också några svar där studerande stundvis kan tappa motivationen
enligt informanterna, men för övrigt upplevdes motivationen bra.

Undersökningens andra tema var bedömningen av muntliga språkfärdigheter. Här var
forskningsfrågan följande: Hur bedömer informanterna muntliga språkfärdigheter i
svenska? Majoriteten av lärarna berättade att de bedömer på ett allmänt plan, men inte
individuellt. Några kommenterade även att de lyssnar på hur majoriteten uttalar men
när jag frågade specifikt om de bedömer studerandes tal och uttal så svarade några
lärare nej. Det var intressant att märka att två av lärarna bedömer muntliga kunskaper
helt tydligt mera än de andra. Dessa två använde ett muntligt prov som en del av
55

kursprovet så att en del av provets poäng kommer från den muntliga delen. De hade en
tydlig struktur i hur provet fungerar och studerande var medvetna om det. Några av de
andra lärarna kände till systemet som lärarna E och F använde och de kommenterade
att de också borde använda samma system eftersom den muntliga delen då blir en
tydligare del av kursen. Ett svar på min forskningsfråga är alltså att två av åtta bedömer
muntliga språkkunskaper mer systematiskt. De sex informanter som inte använder sig
av detta system kommenterade dock att de såklart lyssnar hur studerande talar och
uttalar på lektioner, men en del svarade ändå att de inte bedömer utifrån det. När det
gäller bedömningen i praktiken var många osäkra på hur de egentligen bedömer.
Luomas

(2004)

bedömningsmodell

eller

Heinonen

och

Kautonens

(2017)

bedömningsmatris kunde tillämpas här som stöd för lärare. Enligt Luomas modell ska
bedömaren först grundligt planera det muntliga testet, bestämma vad det är som
bedöms och även pröva om testet fungerar innan användning. Även Huhta (2010)
poängterar att planeringen i bedömningen är en mycket central del av arbetet. Jag ser
att modellen kunde användas i gymnasiearbetet så att lärare skulle få en tydlig grund
för sin egen bedömning och när de själva bestämmer vad som bedöms borde
bedömningskriterierna även vara tydliga. På så sätt skulle bedömningsarbetet också
vara lättare och tydligare jämfört med dagens situation hos informanterna. Heinonen
och Kautonens (2017) bedömningsmatris upplevdes däremot som för detaljerad för
gymnasiebruket, men de flesta tyckte ändå att de kunde använda delar av matrisen eller
skapa något eget med hjälp av matrisen. De flesta kommenterade att de vill bedöma
mera och vill lära sig mer om bedömning. Problemet är dock det som de flesta
informanterna lyfte fram flera gånger: när muntliga färdigheter inte ännu testas i
studentexamen, upplever lärare att den delen av språkfärdigheten blir betvingat
bortglömd. Det är alltså ett problem på en nivå som rör sig om gymnasieutbildningens
och studentexamens struktur, roll och betydelse för framtida studier.

Bedömning av språkfärdigheter i sig har också en stor roll i det vad som värdesätts, vad
som undervisas på lektionerna och vad studerande vill lära sig. När muntliga
språkfärdigheter inte bedöms på de obligatoriska svenskkurserna får de en mindre roll i
det som betonas på lektionstid. Ahola (2017) säger att bedömningen av språkkunskaper
traditionellt fokuserar på att studerande förstår texter och talat språk samt att de kan
56

skriva men om man vill få en omfattande helhetsbild över språkbehärskning bör man
också ta muntliga språkfärdigheter i beaktande. Muntliga språkkunskaper och förmågan
att kommunicera flytande nämns även i nationella läroplaner både på grundskolenivån
och på gymnasienivån, vilket i sin tur styr lärare att beakta muntliga språkfärdigheter
ännu mera. Ahola (2017) skriver att det ska tas hänsyn till allt detta när studerandes
språkfärdigheter bedöms. Det som förekom i intervjuerna var att många inte har tid att
bedöma muntliga färdigheter och då kan de inte heller påverka till exempel studerandes
helhetsbetyg.

Det muntliga provet i studentexamen och speciellt dess bedömning blev mer konkret då
Helsingfors universitet började forskningsprojektet DigiTala år 2015. Syftet var att
utveckla ett datorstött muntligt språkprov för gymnasier och studentexamen. DigiTalaprojektet strävar efter att ”göra studentexamens språkprov tidsenliga och autentiska
och därmed öka examens förmåga att besvara aktuella samhällsekonomiska behov”
(DigiTala-blogg). Kallio och Hildén (2018) konstaterar att då Studentexamensnämnden
troligtvis inte kan anställa hundratals sensorer för att lyssna och bedöma flera tusen
inspelningar från studentexamens språkprov, erbjuder digitala möjligheter vissa
lösningar på dessa problem. Ett datorstött program innebär att programmet känner igen
olika drag i tal som i sin tur kopplas ihop med en viss språknivå. De skriver även att detta
automatiska sätt att bedöma lättar arbetsbördan betydligt, men samtidigt att språkprov
i studentexamen eventuellt kommer att bedömas som samarbete mellan programmet
och människan. Flera pilotundersökningar har även gjorts runtom i Finland med nästan
800 deltagare. (Kallio och Hildén: 2018: 16–17.) Det återstår att se om och när detta
förverkligas som en del av studentexamen.

De flesta av informanterna tyckte att muntliga kunskaper ska testas i studentexamen
och några föreslog något slags samtal med ett datorprogram. Här blir dock interaktionen
bortglömd, vilket skapar en enformig bedömning och bedömning som inte känns rättvis.
Muntlig interaktion och muntliga prov kräver vanligtvis spontana reaktioner eftersom
interaktionen händer i en tid och plats där studerande inte har tid att planera allt för
länge vad hen ska svara tillbaka till samtalspartnern. En naturlig interaktion är fri, och
hur ett yttrande formuleras är inte den viktigaste aspekten, till skillnad från samtal i
57

skriftlig form. Ahola (2017) skriver att naturliga interaktionssammanhang också innebär
en kontext som oftast är känd för samtalsparterna och när man som talare känner till
kontexten, är det lättare att klara sig i situationen språkligt även om man har bristande
språkkunskaper. (Ahola 2017.)

Från och med 2010 har man kunnat ta en nationell fördjupad kurs i muntlig
språkfärdighet där bedömningen består av ett muntligt prov. Provet i sig består av
övningar där läraren kan bedöma studerandes uttal och förmåga att berätta och
diskutera olika saker. De som fått denna kurs godkänd får även ett separat intyg i sitt
examensbetyg över att de avlagt kursen. När det redan finns ett system som detta,
kunde det utvecklas vidare för användning i studentexamen.

Den nationella fördjupade kursen muntlig kommunikation och påverkan är som sagt inte
obligatorisk. Det är en valfri kurs som endast fokuserar på muntliga språkkunskaper.
Lärarna C-H har undervisat den och de berättade alla att kursen är populär bland
studerande. Lärare C till exempel berättade att det blev till och med fyra grupper i Bsvenska då intervjun gjordes (januari 2020). Många vill med andra ord ta kursen även
om den inte direkt bereder studerande för studentexamen. Kursen kan såklart upplevas
som ett enkelt alternativ att få ihop kurser, men lärarna berättade att studerande brukar
veta att man övar aktivt på den. Goh och Burns (2012) Second Language Speaking
Competence-modell kunde gärna få mer plats till exempel på den här kursen. Modellen
består av komponenter som man behöver för att kunna uttrycka sig naturligt på det
andraspråk man studerar. Såklart är det viktigt att lärare lär ut muntliga färdigheter på
många plan på alla kurser och inte enbart på denna, men som Goh och Burns (2012)
presenterar så ska studerande känna till de olika komponenterna man behöver för
lyckade muntliga språkfärdigheter i andraspråket. På den här muntliga kursen kunde
lärare gå djupare in på språkkunskapsinlärning. Man måste inte använda någon färdig
modell i undervisningen och bedömningen, men det skulle säkert underlätta arbetet om
fanns tydliga riktlinjer för bedömningsprocessen. Här förekommer dock ett problem
som de flesta lyfte fram: tidsbristen i undervisningen.

58

Den sista forskningsfrågan handlade om gymnasiets krav på studerandes lärande och
lärarnas undervisning. Majoriteten lyfte genast fram studentexamen och dess roll i
undervisningen och i studerandes framtid. Detta framkom även vid de två första
forskningsfrågorna. Studentexamens struktur och avsaknaden av ett muntligt prov
lyftes också ofta fram som en möjlig orsak till varför muntlig kommunikation inte alltid
har en synlig plats i undervisningen. Green-Vänttinen m.fl. (2010) nämner även här att
studentexamen har en stark inverkan på hur undervisningen läggs upp och när muntliga
språkfärdigheter inte testas i studentexamen, blir detta delområde mer oväsentligt.
Dessa studier gjordes då man studerade enligt den gamla läroplanen från 2003. Det blir
intressant att se hur situationen kommer att se ut nu när man studerar enligt läroplanen
2015 som togs i bruk 2016.

Två av mina informanter var yngre än de andra och dessa två hade arbetat betydligt
kortare tid. Informanternas ålder var ingen egentlig bakgrundsfaktor, men det var ändå
intressant att se ifall det förekommer någon tydlig skillnad i svaren i förhållande till
åldern. Det visade sig dock att informanternas åldersskillnad inte syntes på något
speciellt sätt. De två yngsta, A och B, visade sig tänka likadant som de mer erfarna
lärarna till exempel allmänt om undervisningen och om behovet av att öka övningen av
muntliga kunskaper. Dessa två var också de enda som inte undervisat den muntliga
kursen, så de kunde inte kommentera den. Om man vill ha ett tydligare svar gällande
åldersskillnaden borde man intervjua flera informanter som representerar den yngre
generationen och om man vill komma åt åldern som en bakgrundsfaktor borde man ta
det i beaktande redan när man planerar intervjufrågor. Denna undersökning ger med
andra ord inga svar på hur yngre versus äldre lärare upplever undervisningen och
bedömningen, men det var intressant att ha informanter ur olika åldersgrupper
eftersom informantgruppen då blir mer varierande. Såklart har de mer erfarna lärarna
undervisat länge och upplevt hur gymnasievardagen förändrats till exempel på grund av
digitaliseringen och med de olika läroplanerna.

Den nya läroplanen träder i kraft i augusti 2021. Ändringen gäller endast dem som börjar
sin gymnasieutbildning då vid nämnda tidspunkt. Andra och tredje årets studerande
studerar fortsättningsvis enligt den gamla läroplanen som de inlett sina studier med. Det
59

som varje informant lyfte fram gällande den nya läroplanen var frustation och onödigt
extraarbete. De tyckte att läroplanens innehåll alltid ska låta så aktuellt, mångsidigt och
nyskapande men de upplever att ingenting i själva verket verkar förändras beträffande
kursinnehåll. Nu är det dock hela systemet som förändras och studierna består av
moduler istället för traditionella kurser. I framtiden blir det intressant att se hur den nya
läroplanen verkligen förändrar studierna och på vilket sätt. Ett

centralt

undersökningstema i min undersökning har också varit studentexamen och speciellt
huruvida den muntliga språkkunskapen ska testas eller ej. Jag ser fram emot denna
förnyelse eftersom jag tycker att det är väldigt motiverat att de muntliga kunskaperna
borde testas. Jag förstår samtidigt väl att det inte är ett enkelt arrangemang men som
lärare E kommenterade i sin intervju så studerar man ju för livet och inte enbart för
studentexamen. När muntliga kunskaper inte testas ser tyvärr många att de muntliga
kunskaperna inte är värda att satsa på. Jag tycker att hens svar sammanfattar många av
problemen i undervisningen samt i studentexamen, men jag är mycket medveten om
svårigheter i att börja testa muntliga språkkunskaper systematiskt. Vi borde studera för
livet men nu ser det ut som att vi studerar för att lyckas så bra som möjligt i
studentexamen. Högskoleantagningsreformen som jag tog upp i avsnitt 3.5 betonar
studentexamens roll och vitsord när man söker till vidareutbildning, vilket ytterligare
ökar studentexamens betydelse. Såklart är studentexamen officiellt höjdpunkten i
gymnasieutbildningen och där testas studerandes kunskaper, men utvecklingen ser
oroväckande ut när ett prov kan ha en stor roll i ens framtida planer.

60

Källförteckning
Ahola, Sari. 2017. Suullisen kielitaidon arviointi. I: Tergujeff, E. & Kautonen, M. (red.).
2017: Suullinen kielitaito. Opi, opeta, arvioi. Helsingfors: Otava. S. 153–168.
Abrahamsson, Niclas. 2009. Andraspråksinlärning. Lund: Studentlitteratur.
Bijvoet, Ellen. 2020. Attityder till spår av andra språk i svenskan. Institutet för språk
och folkminnen. Rapporter från Språkrådet 15. [www.] www.isof.se. Hämtat
20.3.2021.
Boyd, Sally. 2004. Utländska lärare i Sverige – attityder till brytning. I: Hyltenstam, K. &
Lindberg, I. (red.). 2004: Svenska som andraspråk – i forskning, undervisning och
samhälle. Lund: Studentlitteratur. S. 419–436.
Burns, Anne. 2012. A holistic approach to teaching speaking in the language
classroom. Stockholm: Stockholms universitet.
Bygate, Martin. 1987. Speaking. Oxford: Oxford University Press.
Canale, Michael & Swain, Merril. 1980. Theoretical bases of communicative
approaches to second language teaching and testing. I: Applied Linguistics, 1. S. 1–48.
DigiTala. Puhumisen sähköisen arvioinnin tutkimushanke. Om DigiTala. Helsingfors
universitet. [www.] https://blogs.helsinki.fi/digitala-projekti/om-digitala/ Hämtat
28.5.2020.
Eklund Heinonen, Maria. 2009. Processbarhet på prov Bedömning av muntlig
språkfärdighet hos vuxna andraspråksinlärare. Uppsala: Uppsala universitet,
institutionen för nordiska språk.
Ervasti, Maarit. 2017. ”Glädjen att tala” Svensklärarnas åsikter om muntliga
språkkunskaper, deras undervisning och den nya läroplanen för gymnasiet. Uleåborgs
universitet, humanistiska fakulteten. Pro gradu-avhandling i nordisk filologi.
Fokus-projekt. Svenska litteratursällskapet i Finland & Jyväskylä universitet. [www.]
https://www.jyu.fi/hytk/fi/laitokset/kivi/tutkimus/hankkeet/fokus. Hämtat
04.01.2020.
Forskningsetiska delegationen. 2019. Etiska principer för humanforskning och
etikprövning inom humanvetenskaperna i Finland. [www.] www.tenk.fi/sv. Hämtat
30.3.2021.
Friman, Emil. 24.4.2019. Reform av antagningen till högskolor år 2020: "Det kan vara
stressigt att tänka på framtiden redan i högstadiet." [www.] www.svenska.yle.fi.
Hämtat 7.4.2020.

61

Goh, Christine & Burns, Anne. 2012. Teaching Speaking: A holistic approach. New York:
Cambridge University Press.
Grahn-Laasonen, Sanni. 19.3.2021. Ett Twitter-meddelande om att studera språk.
[www.] https://twitter.com/sannigrahn/status/1372807478455513089. Hämtat
30.3.2021.
Green-Vänttinen, Maria & Lehti-Eklund Hanna. 2009. Bedömning av interaktion i
muntliga prov. I: Collin, L. & Haapamäki, S. (red.). 2009. Svenskan i Finland 11. Åbo:
Skrifter från svenska institutionen vid Åbo Akademi. S. 47–65.
Green-Vänttinen, M., Korkman C. & Lehti-Eklund H. 2010. Svenska i finska gymnasier.
Helsingfors: Nordica. S. 54–61.
Grunderna för gymnasiets läroplan 2015 = GLGY 2015.
Grunderna för gymnasiets läroplan 2019 = GLGY 2019.
Heinonen, Henna. 2017. Begripligheten av finskspråkiga gymnasisters svenska uttal:
lyssnarvärderingar. I: Kuronen M., Lintunen P. & Nieminen T. (Red.).: Näkökulmia
toisen kielen puheeseen. Jyväskylä: Suomen soveltavan kielitieteen yhdistys AFinLA. S.
98–117.
Heinonen, Henna & Kautonen, Maria. 2017. Miten ääntämistä arvioidaan? Käytännön
työkalu opettajille. Kieli, koulutus ja yhteiskunta, 8(4). [www.] www.kieliverkosto.fi.
Hämtat 15.2.2019.
Hildén, Raili. 2009. Suullisen kielitaidon opetus ja arviointi lukiossa. Tempus 07/2009. S.
8–10.
Huhta, Ari. 2010. Suullisen kielitaidon arviointi: Mitä, miten ja miksi − ja voiko
Eurooppalainen viitekehys auttaa siinä? I: S. Grasz, J. Schlabach, E. Sormunen och
A. Huhta (red.) QualiDaF − Qualitätssicherung, Lernziele und Beurteilungskriterien für
den fachbezogenen Deutschunterricht. Jyväskylä: Jyväskylän yliopisto, soveltavan
kielentutkimuksen keskus. S. 31– 56.
Huhta, Ari & Hildén, Raili. 2016. Kielitutkinnot ja muu laajamittainen kielitaidon
arviointi Suomessa. I: Huhta, A. & Hildén, R. (red.).: Kielitaidon arviointitutkimus 2000luvun Suomessa. Jyväskylä: Suomen soveltavan kielitieteen yhdistys AFinLA. S. 3–26.
Hyltenstam, Kenneth. 2004. Engelska, skolans språkundervisning och svensk
språkpolitik. I: Engelskan i Sverige. Stockholm: Svenska språknämnden 89. S. 36–107.
Håkansson, Gisela. 2012. Att lära sig svenska i Malmö, Jyväskylä eller Melbourne. Om
andraspråk och främmandespråk. I: Olofsson, Mikael (red.): Symposium 2012 –
Lärarrollen i svenska som andraspråk. Stockholm: Stockholms universitet. S. 152–164.

62

Juurakko-Paavola, Taina & Palviainen, Åsa. 2011. Svenskans plats i den finska
utbildningen. Lagstiftning och utbildningssystem. I: Juurakko-Paavola T. & Palviainen Å.
(red.).: Svenskan i den finska skolan och högre utbildningen. Om kunskaper och
motivation genom olika utbildningsstadier. Hämeenlinna: HAMK Julkaisut. S. 9–22.
Kallio, Heini & Hildén, Raili. 2018. Kone ja ihminen yhteistyössä. Tempus 01/2018. S.
16–17.
Kautonen, Maria. 2019. Finskspråkiga inlärares uttal av finlandssvenska i fritt tal på
olika färdighetsnivåer. Jyväskylä: Jyväskylä universitet, Fakulteten för humaniora och
samhällsvetenskaper.
Kautonen, M., Kuronen, M., Ullakonoja, R., Tergujeff, E. & Dufva, H. 2015. På väg mot
bättre språkundervisning – FOKUS på uttal. Kieli, koulutus ja yhteiskunta, 6(1). [www.]
www.kieliverkosto.fi. Hämtat 11.3.2019.
Kjellin, Olle. 2002. Uttalet, språket och hjärnan. Teori och metodik för
språkundervisning. Uppsala: Hallgren & Fallgren Studieförlag AB.
Kosonen, Petri. 2019. Lukiolaiset korottavat hiki hatussa arvosanojaan, yläkoululaiset
jopa maksavat päästäkseen haluamaansa lukioon – Tähänkö pääsykoeuudistus on
johtamassa? Artikel i Yle nyheter. [www.] https://yle.fi/uutiset/3-10718541. Hämtat
20.3.2021.
Kuronen, Mikko & Kautonen, Maria. 2018. Foneettisten piirteiden ja vieraan aksentin
yhteydestä suomen kielessä. Lähivõrdlusi. Lähivertailuja, 28. S. 207-241.
Kuronen, Mikko. 2015. Tonaccenterna i avancerade finska inlärares svenska en
akustisk studie. Nordand : nordisk tidsskrift for andrespråksforskning, 10 (1). S. 53-80.
Lindroos, Erik. 2019. [Personlig kommunikation, 22.01.2019.]
Lintunen Pekka & Veivo Outi. 2014. Kuinka kielitaitoa arvioidaan? I: Pietilä P. &
Lintunen P.: Kuinka kieltä opitaan. Helsingfors: Gaudeamus Oy. S. 204–221.
Luoma, Sari. 2004. Assessing Speaking. Cambridge: Cambridge University Press.
Palmér, Anne. 2008. Samspel och solostämmor: Om muntlig kommunikation i
gymnasieskolan. Uppsala universitet, Institutionen för nordiska språk.
Doktorsavhandling. [www.] www.uu.diva-portal.org. Hämtat 14.4.2021.
Pappinen, Iida. 2015. Svensklärarnas erfarenheter av uttalsundervisning på den
muntliga kursen RuB6/RuA7 - tala och förstå bättre. Jyväskylä universitet, Fakulteten
för humaniora. Pro gradu-avhandling. Hämtat 20.3.2021.
Patel, Runa & Davidson Bo. 2011. Forskningsmetodikens grunder. Att planera,
genomföra och rapportera en undersökning. Lund: Studentlitteratur AB.

63

Pietilä, Päivi & Lintunen, Pekka. 2014. Kielen oppiminen ja opettaminen. I: Pietilä, P. &
Lintunen, P. (red.): Kuinka kieltä opitaan. Helsingfors: Gaudeamus Oy. S. 11–25.
Sandlund, Erica & Sundqvist, Pia. 2013. Att tala under test och testa tal: Prov i muntlig
färdighet är en komplex historia. LMS : Lingua, (2): 21-25 [www.] https://www.divaportal.org/smash/get/diva2:616684/FULLTEXT02.pdf. Hämtat 31.3.2021.
Skolverket. 2020/2021. Nationella prov i gymnasieskolan. [www.]
https://www.skolverket.se/undervisning/gymnasieskolan/nationella-prov-igymnasieskolan/provdatum-i-gymnasieskolan#h-Engelska6. Hämtat 31.3.2021.
Studentexamensnämnden. 2016. Meddelande: Det elektroniska språkprovet i
studentexamen från och med våren 2017. [www.] www.ylioppilastutkinto.fi. Hämtat
25.4.2020.
Tergujeff, Elina. 2013. The English Pronunciation Teaching in Finland. Jyväskylä Studies
in Humanities 207. Jyväskylä: University of Jyväskylä.
Tergujeff, Elina & Kautonen, Maria. 2017. Suullinen kielitaito ja sen tärkeys. I: Tergujeff
& Kautonen (red.): Suullinen kielitaito. Opi, opeta, arvioi. Helsingfors: Otava. S. 12–21.
Tornberg, Ulrika. 2020. Språkdidaktik. Malmö: Gleerups Utbildning AB.
Tynjälä, Petra. 2020. Undervisning och bedömning av muntlig språkfärdighet i svenska
En läroplansstudie om undervisningen och bedömningen av muntlig språkfärdighet i
det andra inhemska språket på gymnasienivå. Helsingfors universitet, humanistiska
fakulteten. Pro gradu-avhandling i nordiska språk.
Ullakonoja, Riikka & Dufva, Hannele. 2016. Toisen ja vieraan kielen ääntämisen
oppimisen haasteet. Oppimisen ja oppimisvaikeuksien erityislehti, Vol. 26, No. 2.
[www.] https://bulletin.nmi.fi/wp-content/uploads/2018/05/2-16-ullakonoja.pdf.
Hämtat 14.4.2021. S. 4–18.
Undervisnings- och kulturministeriet. 2006. Arbetsgruppen: Kurs i muntlig
språkkunskap i gymnasierna. [www.] www.minedu.fi/sv. Hämtat 20.4.2020.
Undervisnings- och kulturministeriet. 2008. Bedömning av muntlig språkfärdighet till
gymnasierna. [www.] www.minedu.fi/sv. Hämtat 20.4.2020.
Undervisnings- och kulturministeriet. 2017. Arbetsgrupp föreslår reformer i
studentexamen. [www.] www.minedu.fi/sv. Hämtat 20.4.2020.
Undervisnings- och kulturministeriet. Vanliga frågor om högskoleantagninsreformen.
[www.] www.minedu.fi/sv/vanliga-fragor-studerandeurval. Hämtat 13.4.2020.

64

Utbildningsstyrelsen. 2020. Vad är studiepoäng, studieavsnitt och moduler och hur
förhåller de sig till de nuvarande kurserna och bedömningen? [www.]
www.oph.fi/sv/vanliga-fragor. Hämtat 20.5.2020.
Östlund-Stjärnegårdh, Eva. 2002. Godkänd i svenska? Bedömning och analys av
gymnasieelevers texter. Uppsala: Institutionen för nordiska språk vid Uppsala
universitet.

65

Bilaga 1 – Intervjublankett
Del 1 – undervisning
1. Hur länge har du arbetat som språklärare?
1.1 Hur länge har du arbetat som gymnasielärare?
1.2 Har arbetet förändrats sedan du började? Ifall ja, hur?
2. Funderingar kring läroplanen? Tycker du att det är svårt eller enkelt att följa läroplanens
riktlinjer?
3. Följer dina lektioner något särskilt upplägg?
3.1 Hurdana uppgifter använder du i undervisningen?
3.2 Hurdana uppgifter använder du i undervisningen i muntliga
språkfärdigheter? Har du märkt att någon av uppgifterna fungerar bäst?
4. Anser du att bokserier erbjuder nyttiga muntliga övningar? Gör du även egna
muntliga övningar?
4.1 Hur motiverar du studerande som inte är så aktiva i muntliga övningar?
4.2 Använder du även andra medier i undervisningen?

5. Har du märkt att studerande är mer intresserade av att lära sig talat språk än tidigare? Ingen
skillnad / tydlig skillnad?
5.1 Vad tycker studerande om muntliga övningar?
5.2 Anser du att de övar aktivt muntliga övningar?
5.3 Anser du att studerande blivit bättre i muntliga kunskaper?
5.4 Hur mycket talar de svenska under en lektion?
5.5 Målet i A-svenska är att studerandes kommunikationsförmåga är på nivå
B2.1. Enligt läroplanen betyder det att ”den studerande kan kommunicera
obehindrat också i nya kommunikationssituationer som ibland inbegriper
abstrakt, men ändå tydligt språk”. I B-svenska är målnivå B1.1. Vad tycker du om
dessa?
5.6 Hur skulle du svara om en av dina studerande skulle säga: ”jag behöver inte
svenska till någonting”?
6. Har du märkt att dina studerande är mer intresserade av Sverige som ett land (och därmed
också svenska som ett språk) till exempel pga. sociala medier eller någon viss känd person?
7. Vad är din åsikt när det gäller uttal:
8.1 Vad är din åsikt när det gäller finlandssvenska vs ”rikssvenska” i
undervisningen?
8.2 Hur presenterar läroböcker du använt uttalssvårigheter? Tycker du att de är
tydliga och bra?
8.3 Hurdana uttalssvårigheter dina studerande har?
8. Vad är din åsikt om studentskrivningar i svenska språket? Vad fungerar bra och vad fungerar
mindre bra?
8.1 Har du märkt någon koppling i studentskrivningar och studerandes sätt att
studera?

66

8.2 Borde muntliga färdigheter testas i studentskrivningar? Motivera gärna.
8.3 Interaktion är en stor del av muntliga språkkunskaper – ska detta också tas
till hänsyn eller endast fokusera på yttranden studerande producerar?
9. Läroplanen presenterar en nationell fördjupad kurs som heter muntlig kommunikation och
påverkan. Känner du till den och har du undervisat den? Borde kursen vara obligatorisk med
tanke på att läroplanen betonar muntliga språkfärdigheter ännu mera?

Del 2 – bedömning
10. Bedömer du studerandes muntliga språkfärdigheter på något sätt? Ifall ja, hur?
10.1 Upplever du det som svårt att bedöma muntliga språkfärdigheter?
10.2 Följer du någon anvisning eller liknande i bedömningen?
10.3 Hur påverkar muntliga färdigheter studerandes helhetsbetyg?
10.4 Anser du att studerande kan tillämpa uttalsregler i fritt tal?
11. Vad anser du som viktigast i bedömningen av muntliga språkfärdigheter?
[Till exempel att man blir förstådd, man uttalar någorlunda rätt, man behärskar
rätt intonation, man i alla fall försöker om man inte kan så bra osv.]

12. Hurdana bedömningskriterier har du? Är de bekanta för dina studerande? Använder du
något slags talprov som en del av kursprov?
12.1 Använder du läroplanens ”nivåskala för språkkunskap och språkutveckling”
som stöd i bedömningen?
13. Känner du till Jyväskylä universitets ”Fokus på uttalsinlärningen”-projekt?
13.1 Ifall ja, vad tycker du om projektet och har du aktivt följt projektet?
13.2 Ifall nej, är du intresserad av att prova en bedömningsmatris som Fokus
presenterar som ett hjälpmedel för lärare?
13.3 [visar matrisen] Vad tycker du om denna?
14. Hurdana svårigheter har du som lärare när du bedömer studerandes uttal och muntliga
språkfärdigheter? Finns det specifika ord eller ljud som du tycker är svårast för studerande att
uttala rätt?

Till slut…
Ordet är fritt, hur skulle du ändra läroplanens riktlinjer eller själva undervisningen i din klass
om du hade alla möjliga resurser osv.? Fungerar språkundervisningen i dagens Finland? Vad är
din åsikt om den nya läroplanen? Något annat du vill kommentera?

67

Bilaga 2 – Dataskyddsblad

Dataskyddsblad

Hej!
Jag, Henriikka Lehtonen, studerar svenska vid Åbo akademi och håller på att skriva min
pro gradu-avhandling. Avhandlingen handlar om gymnasielärares åsikter och
uppfattningar om muntliga språkfärdigheter i svenska i det finskspråkiga skolväsendet
(finskspråkiga gymnasier i Åbotrakten). Åsikterna och uppfattningarna baserar sig för det
mesta på undervisning och bedömning av själva muntliga språket. Materialet består av
lärarintervjuer som behandlas anonymt, det enda jag förmodligen kommer att nämna är
att min målgrupp består av gymnasielärare från Åbotrakten.
Intervjuerna kommer att spelas in och inspelningar förvaras på min lösenordskyddade
privata dator. Jag kommer att spara inspelningarna tills jag fått min pro gradu-avhandling
godkänd i Åbo akademis studieutdragssystem. Efter det raderar jag alla inspelningar.

[

]

Jag godkänner att intervjun spelas in.

[

]

Jag godkänner att inspelningen kan användas i pro gradu-avhandlingen.

______________________________________
Namnförteckning
______________________________________
Namnförtydligande
________________________________________
Plats och tid

Ni kan kontakta mig även efter intervjun om ni har något att tillägga eller frågor om
avhandlingen eller intervjun. Min e-post är XXX@abo.fi och telefonnummer 040
XXXXXXX.
Med vänlig hälsning
Henriikka Lehtonen
68

Bilaga 3 – Bedömningsmatris

(Henna Heinonen & Maria Kautonen 2017)

69

Bilaga 4 – Nivåskala för språkkunskap och språkutveckling i gymnasiet

(GLGY 2015: 251-253)

70

