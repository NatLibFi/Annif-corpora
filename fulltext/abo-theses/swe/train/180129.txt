Digitaliseringen möter småbarnspedagogiken
Lärares uppfattningar av digitala verktyg och användningen av dem i den
pedagogiska verksamheten för 3–5-åringar

Suzanne Ekholm

Avhandling för magisterexamen
Fakulteten för pedagogik och
välfärdsstudier
Åbo Akademi
Vasa 2020
Handledare Mia Heikkilä

Abstrakt
Författare

Årtal

Ekholm, Suzanne

2020

Arbetets titel

Digitaliseringen möter småbarnspedagogiken – Lärares uppfattningar av digitala verktyg och
användningen av dem i den pedagogiska verksamheten för 3–5-åringar
Opublicerad avhandling i pedagogik för pedagogie magisterexamen

Sidantal (124)

med barnpedagogisk inriktning
Vasa: Utbildningslinjen för lärare inom småbarnspedagogik,

109 (124)

Fakulteten för pedagogik och välfärdsstudier, Åbo Akademi
Sammandrag

Digitaliseringens framfart i samhället syns även i utbildningsinstitutioner för yngre barn.
Hösten

2017

trädde

det

reviderade

styrdokumentet

Grunderna

för

planen

för

småbarnspedagogiken (2016) i kraft inom småbarnspedagogiken. Jämfört med tidigare planer,
framstod digital kompetens tillsammans med multilitteracitet som ett nytt delområde inom
småbarnspedagogiken. Arbetet med de digitala verktygen fick därmed en större plats i den
pedagogiska verksamheten än tidigare och utgör numera en av fem övergripande mål för den
pedagogiska verksamheten.
Det empiriska materialet för föreliggande studie är insamlad hösten 2018, ett år efter att det
reviderade styrdokumentet för småbarnspedagogiken trädde i kraft. Studiens övergripande syfte
är att skapa förståelse för lärares uppfattningar av digitala verktyg och användningen av dem i
den pedagogiska verksamheten för 3–5-åringar. Vidare är syftet att beskriva hur lärarna
förhåller sig till de förändringsprocesser som detta inneburit ett år efter att den reviderade
Grunderna för planen för småbarnspedagogiken (2016) trätt i kraft.
Jag har närmat mig forskningsområdet med följande forskningsfrågor:
1. Vilka för- och nackdelar uppfattar lärarna att användandet av digitala verktyg har
för barnen och deras lärande?
2. Hurdana förändringsprocesser uppfattar lärarna att den reviderade Grunderna för
planen för småbarnspedagogiken (2016) inneburit för digitaliseringen av den
pedagogiska verksamheten och för lärarens roll?

Den teoretiska utgångspunkten för studien är det sociokulturella teorierna, som hjälper förstå
de digitala verktygen som medierande artefakt och hur dessa inverkar på lärande. Empirin
samlades in genom individuella kvalitativa intervjuer av tio verksamma lärare och data
bearbetades genom en fenomenografisk ansats.
De övergripande resultaten av det empiriska materialet visar en variation i sätten att uppfatta
digitala verktyg i relation till barns lärande. Digitala verktyg anses medföra lärande förutsatt att
de ”används på ett rätt sätt”. Lärare uppfattar att fördelarna med digitala verktyg ligger i ökad
tillgång till information, utvecklande av kunskap och färdigheter och i dess mångsidiga
användningsmöjligheter. Nackdelar för verktygen uppfattas inte finnas om de används på rätt
sätt och nackdelarna uppfattas främst realiseras i hemmamiljön. Nackdelarna uppfattas i värsta
fall inverka negativt på barn och deras lärande. Digitala verktyg uppfattas både underlätta och
försvåra lärarens dagliga arbete.
Vidare visar studien att lärarna märkt en förändring i verksamheten, men styrdokumentets roll
i detta är omdiskuterad. Tydligast syns förändringen i ökad tillgång till digitala verktyg och
fortbildning och förändring i lärarnas förhållningssätt, samt i barnens och lärarens roll i den
pedagogiska verksamheten. Nästan hälften av lärarna värderar sitt kunnande inom digitalitet
som rätt så lågt. Bland de yngre lärarna finns mest självsäkerhet gällande användningen digitala
verktygen i sig men samtidigt förekommer en oklarhet om hur verktygen implementeras på ett
pedagogiskt sätt i verksamheten. Färdigheter inom digitalitet uppfattas av flera lärare som
generationsbundet. Utmanande omständigheter i den småbarnspedagogiska vardagen uppfattas
som ett hinder för implementeringen av digitala verktyg i verksamheten. Fortbildningen
uppfattas både som tillräcklig och otillräcklig. Mer differentiering, kollegialt lärande och
konkreta arbetssätt och tydligare mål efterfrågas av lärarna.
Sökord
Digitala

verktyg,

IKT,

digital

kompetens,

teknologi,

digitalisering,

uppfattningar,

fenomenografi,

småbarnspedagogik
Digitaaliset välineet, TVT, digitaito, mediakasvatus, teknologia, digitalisaatio, käsitys, fenomenografia,
varhaiskasvatus
Digital tools, ICT, digital competence, technology, digitalization, beliefs, phenomenography, early childhood
education

Innehåll
1

Inledning .......................................................................................................... 1

1.1

Syfte och forskningsfrågor ................................................................................ 3

1.2

Disposition ........................................................................................................ 3

2

Nationella och internationella mål för och bestämmelser om digitalisering
i samhället ....................................................................................................... 4

2.1

Digitalisering och digital kompetens inom utbildningen .................................. 4

2.2

Småbarnspedagogiken i förändring................................................................... 7

2.3

Digital kompetens i samtid och framtid ............................................................ 9

3

Teoretisk referensram .................................................................................. 11

3.1

Sociokulturella teorier ..................................................................................... 11

3.2

Inre processer inverkar på det mänskliga lärandet .......................................... 15

4

Digitala verktyg inom småbarnspedagogiken ............................................ 18

4.1

Digitala verktygens roll inom småbarnspedagogiken ..................................... 18

4.2

Kvalitativa skillnader i det digitala arbetet inom småbarnspedagogiken........ 19

4.3

Lärares användning av digitala verktyg i den pedagogiska verksamheten .... 21

4.4

Uppfattningar av digitala verktyg och barndom ............................................. 22

5

Metod.............................................................................................................. 26

5.1

Studiens syfte och forskningsfrågor ................................................................ 26

5.2

Metodansats, forskningsansats och datainsamlingsmetod .............................. 27

5.3

Intervjupersoner .............................................................................................. 32

5.4

Undersökningens

5.5

Kvalitetskriterier för studien ........................................................................... 36

6

Resultat........................................................................................................... 43

6.1

Bakgrundsöversikt av barngruppernas digitala lärmiljö ................................. 43

6.2

Lärares uppfattningar av fördelar med digitala verktyg för barns lärande ...... 46

6.3

Lärares uppfattningar av nackdelar med digitala verktyg för barns lärande .. 58

genomförande, databearbetning och analys .................. 33

6.4

Sammanfattning av lärares uppfattningar av fördelar och nackdelar med
digitala verktyg för barn och deras lärande ..................................................... 69

6.5

Lärares uppfattningar av den nya planens inverkan på den pedagogiska
verksamheten och på lärarens roll ................................................................... 71

7

Diskussion ...................................................................................................... 94

7.1

Metoddiskussion ............................................................................................. 94

7.2

Resultatdiskussion ........................................................................................... 98

7.3

Avslutande sammanfattning .......................................................................... 107

7.4

Förslag till vidare forskning .......................................................................... 108

Referenser ............................................................................................................... 110
Bilagor ..................................................................................................................... 119

Tabeller och figurer
Tabell 1: Bakgrundsinformation om intervjupersonerna
Tabell 2: Lärarnas uppfattningar av vilka fördelar som digitala verktygen har för barn
och deras lärande
Tabell 3: Lärarnas uppfattningar av vilka nackdelar som digitala verktygen har för
barn och deras lärande
Figur 1: Lärares uppfattningar av för- och nackdelar med digitala verktyg för barns
lärande
Tabell 4: Lärares uppfattningar av hur förändringen syns i praktiken, efter att de
i ett års tid arbetat med den reviderade planen för lärande inom
småbarnspedagogiken
Tabell 5. Lärares uppfattningar av sin pedagogiska roll i förändring

Bilagor
Bilaga 1: Forskningsbrev till lärare inom verksamheten för 3–5-åringar
Bilaga 2: Intervjuguide
Bilaga 3: Bakgrundsöversikt av barngruppernas digitala lärmiljö

Jag vill ge utrymme för att tacka de personer som möjliggjort denna studie för mig.
Tack först och främst till alla intervjupersoner som ställt upp inför studien. Jag
uppskattar det mod och det förtroende till mig som ni hade för att dela era
upplevelser och erfarenheter i forskningsbemärkelse. Forskningen behöver frivilliga
röster för att existera. Jag vill därtill tacka vänner som stått vid min sida och
motiverat mig i stunder av tvivel. Tack till min ambitiösa studiekamrat Johanna för
alla de samtal med pepp som du delgett mig under studietiden. Även i stunder då du
haft mycket på ditt eget bord har du gjort tid för mig då jag behövt det som mest. Jag
vill tacka min handledare Mia för de konstruktiva, visa och skarpsynta tipsen på
förbättring, din öppna inställning och för din förmåga att motivera en vidare i
skrivprocessen. Efter varje handledarmöte har jag känt en iver att fortsätta mitt
skrivande och det om någonting stärker det akademiska självförtroendet. Kiitos Atte
kaikesta tuesta ja ymmärryksestä mitä olet minulle vuosien aikana antanut. Sinun
uskosi minuun on korvaamaton voima. Sist men inte minst vill jag tacka min
mamma. Tack för att du ända sedan barnaskor stöttat mig i skolgången, för att du
förgripliggjort text och stöttat mig i skrivandet trots att det varit svårt. Tack för att du
aldrig gav upp och för att du aldrig lät mig tro att felet ligger i min oförmåga att klara
av uppgiften eller skolgången. Utan din insats under en lång tid skulle jag nog
knappast ha gjort en magisterutbildning idag.
Tack!

1 Inledning
År 1989 lanserades internet för allmänhetens bruk i Finland (MTV-nyheter, 2019). En
hel del har hänt sedan det, rent teknologiskt såväl som i allmänhetens
teknikanvändning. Samtidens barn är omringade, influerade och uppvuxna med olika
sorters digitala verktyg och de möjligheter till underhållning och information som
verktygen ger. I flera avseenden kallas dagens barn för ”digital natives”, det digitala
informationssamhällets barn (bl.a. Prensky, 2001, s. 1; Williams, Sheridan &
Arnqvist, 2013, s. 218; Mustola & Rissanen, 2017, s. 312). Denna grupp kan beskrivas
som barn som fötts in i en värld där media varit närvarande i vardagen.
Den ökande digitaliseringen i samhället är synlig i vardagen men har även nått
utbildningsinstitutioner. Användningen av digitala verktyg som hjälpmedel för lärande
begränsas inte enbart till skolan utan verktygen används också alltmer bland yngre
barn på daghem. Exempelvis har kameror, datorer och lärplattor redan under en längre
tid använts som en del av den pedagogiska verksamheten och nya pedagogiska
applikationer och digitala verktyg, avsedda för pedagogisk verksamhet, utvecklas
ständigt.
Den snabba digitala utvecklingen synliggörs även i de riktlinjer och styrdokument som
staten utvecklar (Mustola & Rissanen, 2017, s. 308). Grunderna för planen för
småbarnspedagogiken, ett styrdokument utfärdat av Utbildningsstyrelsen, har
omarbetats 2016 för att sedan träda i kraft hösten 2017, varpå en uppdaterad version
gjordes 2018. Den reviderade planen betonar digitaliseringen av verksamheten mer än
tidigare planer. Numera hör digital kompetens bland annat till ett av de fem
delområden som tillsammans ska utforma verksamhetens mångsidiga kompetens och
därmed stärka en kvalitativ, pedagogisk verksamhet (Utbildningsstyrelsen, 2016, s.
22).

Inom

småbarnspedagogiken

ska

IKT,

d.v.s.

informations-

och

kommunikationstekniken, utnyttjas i verksamheten som en del av mångsidiga
arbetssätt,

där

arbetssätten

både

är

verktyg

och

föremål

för

lärandet

(Utbildningsstyrelsen, 2016, s. 38). Även teknologifostran, tillsammans med digitala
arbetssätt och lärmiljöer betonas i den reviderade planen. Barn ska få undersöka och
producera digitala och tekniska innehåll, samt skapa digitala och audiovisuella
meddelanden i olika former med hjälp av digitala verktyg inom småbarnspedagogiken
(Utbildningsstyrelsen, 2016, s. 24, 46).
1

Trots att användningen av digitala verktyg ökar på daghem och vissa digitala
hjälpmedel redan använts en längre tid, finns det väldigt lite forskning om digitala
verktyg i småbarnspedagogisk kontext (Sönnerås, 2017, s. 15). Susanne Kjällander,
lektor vid Barn- och ungdomsvetenskapliga institutionen på Stockholms universitet,
menar att det beror på att tekniken är för ny och att det finns både begränsad forskning
om och erfarenhet av ämnet (Brising, 2016). På flera håll efterfrågas mera forskning i
digitala verktyg inom småbarnspedagogiken och detta är även en orsak till att jag
fördjupar mig i ämnet i denna avhandling.
Digitala verktyg och teknologi är redan en del av många barns vardag, men
kompetensen att använda verktygen sker inte per automatik. Barn kan inte lämnas
ensamma i mötet med teknologi och media, utan de behöver stöd i att utveckla en
adekvat digital kompetens i relation till sin ålder (Skolverket, 2020; Elyoussoufi, 2019,
s. 10). Utbildningens roll är i central i detta avseende, att redan från och med
småbarnspedagogiken stöda barn i att tryggt navigera sig fram i den teknologiska
världen (Mustola & Rissanen, 2017, s. 314). Utbildningsstyrelsen (u.å) hävdar att
småbarnspedagogiken ska svara på förändringar i samhället. Eftersom teknologin här
för att stanna, bör digitala kompetenser inkluderas i den pedagogiska verksamheten
för att inte utbildningen ska hamna efter i den samhälleliga utvecklingen.
Vidare finns det också en samhällelig nytta i att forska i ämnet, både på statlig och
kommunal nivå. I sista hand är det lärarna, tillsammans med övrig daghemspersonal,
som kommer att förverkliga de nationella och internationella mål och riktlinjer som
utfärdas för småbarnpedagogiken. Det är viktigt att ta del av lärares uppfattningar,
inställningar och resurser i förverkligande av de planer som görs upp, eftersom dessa
aspekter också kommer att ha en direkt inverkan på hur målen förverkligas för barnen
(Williams m.fl., 2013, s. 217).
I studien intervjuas tio lärare inom verksamheten för 3–5-åringar i Svenskfinland.
Även om antalet är begränsat, nås en viss spridning i och med att intervjuerna görs i
olika kommuner i Svenskfinland. Därmed ger studien en inblick i de resurser som finns
på fältet idag för att förverkliga målen för småbarnspedagogiken. Under studiens gång
har det glatt mig att dagvårdsledningen i de medverkade städerna har visat intresse för
undersökningen. Avhandlingen kan med fördel ge en inblick i det digitala arbetet inom
småbarnspedagogiken för de personer som jobbar i en ledande ställning.
2

1.1 Syfte och forskningsfrågor
Syftet med studien är att beskriva hur lärare inom småbarnspedagogik uppfattar arbetet
med digitala verktyg inom den pedagogiska verksamheten för 3–5-åringar och hur de
förhåller sig till de förändringsprocesser som detta inneburit ett år senare efter att den
reviderade Grunderna för planen för småbarnspedagogiken (2016) trätt i kraft hösten
2017.
Mina forskningsfrågor lyder som följande:
1. Vilka för- och nackdelar uppfattar lärarna att användandet av digitala
verktyg har för barnen och deras lärande?
2. Hurdana förändringsprocesser uppfattar lärarna att den reviderade
Grunderna för planen för småbarnspedagogiken (2016) inneburit för
digitaliseringen av den pedagogiska verksamheten och för lärarens roll?

1.2 Disposition
Avhandlingen består av en teoretisk del och en empirisk del, bestående av totalt sju
kapitel. Arbetet inleds med att i kapitel 2 behandla nationella och internationella mål
och bestämmelser gällande digitaliseringen, med avsikten att ge en bakgrund för
studien och placera den i en samhällelig kontext. Här presenteras även styrdokumenten
för småbarnspedagogiken och vilka förändringar som föreskrifterna genomgått
gällande digitaliseringen av den pedagogiska verksamheten. I kapitel 3 redovisas
studiens teoretiska utgångspunkter och i kapitel 4 diskuteras tidigare forskning om
digitala

verktyg

i

småbarnspedagogisk

kontext.

I

kapitel

5

presenteras

forskningsmetoden, forskningsansatsen och hur jag gått till väga i insamlandet och
analysen

av

datamaterialet.

De

etiska

aspekterna

för

genomförande

av

datainsamlingen begrundas, likaså arbetets trovärdighet och tillförlitlighet. I kapitel 6
görs en resultatredovisning på det insamlade datamaterialet, utgående från syfte och
forskningsfrågor. Avslutningsvis diskuteras i kapitel 7 metoden och resultaten i
relation till teori och tidigare forskning. Slutligen ges förslag på fortsatt forskning.

3

2 Nationella och internationella mål för och
bestämmelser om digitalisering i samhället
I detta kapitel behandlas nationella och internationella mål för och bestämmelser om
digitaliseringen av samhälle och utbildning. Det finns mål för digitaliseringen inom
EU i samtid och framtid som också påverkar utbildningen i Finland. Vidare behandlas
de strukturella förändringar som småbarnspedagogiken genomgått vid sidan om
revidering av bestämmelser om verksamhetens pedagogiska innehåll, där digitaliteten1
fått ett allt större fotfäste. Vidare behandlas den samhälleliga debatten till de
förändringar som uppstått inom utbildning och småbarnspedagogik, i relation till
forskning om hur dessa förändringar påverkat utbildningen och småbarnspedagogiken.

2.1 Digitalisering och digital kompetens inom utbildningen
Utbildningen har en nyckelroll i utvecklandet av den digitala kompetensen bland
medborgarna (Kommunförbundet, 2019). På samma sätt som barn har rättigheten att
lära sig läsa och skriva, har de en rättighet att bli skickliga användare av informationsoch kommunikationstekniken (hädanefter IKT) (Sheridan & Pramling Samuelsson,
2003, s. 277). Andra motiverar digitaliseringen av utbildningen som en demokratifråga
som handlar om delaktighet och yttrandefrihet (Utbildningsstyrelsen, u.å ; Lundgren
Öhman, 2014, s. 14–15). Utbildningsstyrelsen (u.å) menar att alla familjer inte har
tillgång

till

digitala

verktyg

i

lika

stor

utsträckning

vilket

förstärker

utbildningsinstitutionernas roll i att erbjuda det för barnen. Inom forskningen kan man
tala om App Gap, som hänvisar till att barn från olik socioekonomisk bakgrund
använder verktyg och applikationer på olika sätt (Pallin, 6.9.2019).
Den Europeiska kommissionen (2018a) har listat digital kompetens som en av de åtta
nyckelkompetenserna som krävs för livslångt lärande bland medborgarna. Enligt
kommissionen beskrivs digital kompetens som ”säker och kritisk användning av
informations- och kommunikationsteknik för arbete, fritid och kommunikation”
(European Union law, 2006). I Sverige har begreppet adekvat digital kompetens
1

Digitalitet som begrepp har lånats av Elyoussoufi (2019). Begreppet kan beskrivas som digitalt arbete
inom en verksamhet eller som ersättning av digitalisering, som är ett rätt så brett begrepp

4

introducerats och det hänvisar till att den digitala kompetensen och dess definition
förändras i takt med teknologins utveckling och ser olika ut beroende på personens
ålder (Skolverket, 2020). Inom den finskspråkiga kontexten talas ofta om
mediakasvatus

[mediefostran]

när

det

hänvisas till

digitalt

arbete

inom

undervisningen. Digitaito, som kan översättas till ”digital kompetens”, förekommer
mer sällan.
Enligt Lipponen och Rönnholm (2016, s.13) bör mångsidiga lärmiljöer erbjudas inom
utbildningen och där utgör teknologin en väsentlig del. Enligt författarna har den
pedagogiska lärmiljön i stort sett har varit oförändrad under årtionden, även om vissa
digitala verktyg bytts ut under åren. Trots att material för digitala lärmiljöer har
producerats i över 20 år, har det tagit en lång tid för utbildningen att svara på behovet
av förändring. Samtidigt utvecklas teknologin i snabb takt, vilket innebär att det
material som publicerats för fem år sedan kan vara gammal information, hävdar
(Lipponen och Rönnholm, 2016, s. 13; Vilmilä, 2015, s. 21).
Kommunförbundet (2019, s. 4), som styr Finlands kommuner, betonar utbildningens
centrala position i skapande av delaktighet och nytt kunnande inom digitaliseringen i
riktlinjerna till 2030. På ett politiskt plan har stora ekonomiska satsningar på
digitaliseringen av utbildningen gjorts under 2000-talet. Under Sipiläs regering 2015–
2019 lanserades ”Det digitala språnget” [digiloikka] som innebär en effektiv satsning
på digitaliseringen av samhället. Mellan år 2005 och 2018 har staten tilldelat 280
miljoner euro till digitaliseringen av undervisnings- och lärandemiljöer, som har
omfattat

totalt

2

900

olika

projekt

(Statens

revisionsverk,

2019).

Till

småbarnspedagogiken ekonomiska investeringar i form av digitala verktyg och
fortbildningar har erbjudits.
Statens revisionsverk (2019) har granskat digitaliseringen av undervisnings- och
lärandemiljöer inom statsförvaltningen och deras rapport visar att digitaliseringen
hanteras och styrs splittrat och med otillräckligt faktaunderlag inom utbildningen.
Sakkunniga inom utbildningsfrågor vid Kommunförbundet estimerar att orsaken
ligger i avsaknad av en gemensam vision om vad det digitala språnget innebär (Lolax.
2020). De sakkunniga menar vidare att det har gjorts investeringar i digitala verktyg,
vartefter man insett att lärarna inte har kompetensen att använda dem. Därefter har
man gjort satsningar på fortbildning och tutorverksamhet. Sakkunniga vid
5

Kommunförbundet anser vidare att problemet ligger i att det gjorts investeringar utan
framtidsvision och gemensamt mål för kommunerna i det ”digitala språnget”. Detta
styrks även i internationell forskning och menar att stora satsningar på digitala verktyg
ofta görs, utan stöd eller planer för det pedagogiska förverkligandet (Higgins, 2003, s.
4). I Finland har detta lett till att de digitala satsningarna utvecklats på olika sätt i olika
kommuner (Lolax, 2020). Om digitaliseringen utförs på olika sätt i olika kommuner
innebär detta att det finns risk för ojämlikhet inom utbildningen, vilket strider mot en
av utbildningens grundidéer (se Utbildningsstyrelsen, 2016, s. 14).
En del kritik gentemot digitaliseringen av utbildningen har förekommit. Teräs (2020)
kritiserar att forskningen ser digitaliseringen genom en ensidig lins, där
digitaliseringen av utbildningen förklaras vara oundviklig och att lärare enbart bör
anpassa sig till den förändringen inom skolväsendet. Han efterfrågar därmed en mer
kritisk forskning gentemot digitaliseringen av utbildningen och vilka verktygens
faktiska effekter på barns lärande är.
Vidare publicerade Svenska Yle 18.11.2018 nyheten ”Ny forskning visar:
Digitaliseringen och fenomenbaserad undervisning kan vara illa för inlärningen”.
Artikeln hänvisade till forskaren Aino Saarinen, vars undersökning visar att i ju större
utsträckning digitala verktyg används i undervisningen, desto sämre resultat ger det
för inlärningen. Detta beror delvis på att verktygen distraherar eleven, menar Saarinen.
Hon hävdar också att detta syns i alla områden av PISA-mätningarna.
Utbildningsstyrelsen svarade med att resultaten inte förvånar, eftersom utbildningen
är mitt i förändringsprocessen. Därtill förklarar de att barns livsmiljö har ändrats vilket
lett till koncentrationssvårigheter (Svenska Yle, 2018). Gun Oker-Blom, dåvarande
direktör för Utbildningsstyrelsen, säger enligt Svenska Yle (18.11.2018) att det beror
hur lärare använder digitala verktygen i undervisningen och att det därmed är viktigt
att utbildningen lär sig handskas med de digitala verktygen och arbeta med dem på ett
ändamålsenligt och pedagogiskt sätt. Oker-Blom hävdar vidare att det visat sig att de
barn som använder digitala verktyg måttligt klarar sig bättre än de som använder dem
för lite eller för mycket (Svenska Yle, 2018).
Undervisningssektorns Fackorganisation OAJ (2020, hädanefter OAJ) poängterar i
likhet med detta att digitala verktyg inte har ett egenvärde i undervisningen, d.v.s. de
ska inte implementeras av den orsaken att de är digitala verktyg. Det spelar inte så stor
6

roll vilka digitala verktyg som används, det viktiga är hur dessa implementeras i
undervisningen för att stöda lärandet. OAJ (2020) betonar vidare lärarens centrala roll
i digitaliseringen av utbildningen. För att lyckas med uppdraget krävs pedagogisk och
digital kompetens, vilket i sin tur innebär mera fortbildning av personalen. Lärarens
uppgift är, enligt OAJ (2020), att motivera till lärande genom att teknologi används av
den lärande vid rätt tillfälle och på rätt sätt. Utbildningen och fortbildningen av
yrkesprofessionella lärare bör säkerställa att lärarna har tillräckliga förutsättningar för
att arbeta med digitalisering i undervisningen (OAJ, 2020).

2.2 Småbarnspedagogiken i förändring
Vid sidan av digitaliseringen har det skett strukturella förändringar i utbildningen och
i småbarnspedagogiken. Den nya lagen om småbarnspedagogik trädde i kraft 1.8.2015.
I 2 § i lagen om småbarnspedagogik (540/2018) beskrivs småbarnspedagogiken som
en målinriktad och systematisk helhet, bestående av vård, fostran och undervisning,
med betoning på pedagogiken.
I 40 år har småbarnspedagogiken i Finland tillhört Social- och hälsovårdsministeriet,
men år 2013 förflyttades småbarnspedagogiken till Utbildnings- och kulturministeriet.
Detta innebär att småbarnspedagogiken tydligare än tidigare utgör en del av det
finländska utbildningssystemet, som nu sträcker sig från småbarnspedagogiken t.o.m.
gymnasiet (Pitkälä, 2015). Avsikten med denna fusion är att mer effektivt kunna stöda
och utveckla småbarnspedagogiken (Kopisto, Salo, Lipponen & Krokfors, 2015, s.
141). För småbarnspedagogikens del innebär det att styrdokumentet inte längre enbart
är riktgivande för verksamheten utan en nationell föreskrift, d.v.s. en norm som
förpliktar till verkställande av innehållet (Utbildningsstyrelsen, u.å).
Den reviderade planen för Grunderna för planen för småbarnspedagogik
(Utbildningsstyrelsen, 2016) var den första som utvecklades av Utbildningsstyrelsen.
Den första versionen trädde i kraft 1.8.2017 i alla daghem i Finland och en uppdaterad
version utvecklades 2018 för att senare träda i kraft 1.1.2019. I detta arbete hänvisas
det främst till den första upplagan, eftersom den var gällande då datamaterialet
samlades in.

7

Grunderna för planen för småbarnspedagogik (2016) innefattar de värderingar och
riktlinjer för småbarnspedagogiken som riksdagen och regeringen har utformat. I
styrdokumentet finns de mest grundläggande bestämmelserna för verksamhetens linje
och innehåll. Styrdokumentet förklaras svara på de utmaningar som finns i en
föränderlig värld, både när det gäller småbarnspedagogik som verksamhetsmiljö och
förändringar

i

samhället

(Utbildningsstyrelsen,

u.å).

Detta

innebär

enligt

Utbildningsstyrelsen (u.å) att småbarnspedagogiken behöver uppdatera invanda
tankemönster och verksamhetsmodeller för att verksamheten ska motsvara dagens
krav. Digitaliseringens roll i verksamheten framstår som en tydlig skillnad i jämförelse
med den tidigare planen, utvecklad av Stakes år 2005. Digital kompetens, tillsammans
med multilitteracitet, hör numera till ett av de fem delområdena inom mångsidig
kompetens (se Utbildningsstyrelsen, 2016, s. 22).
Enligt styrdokumentet stärker en pedagogiskt kvalitativ verksamhet den mångsidiga
kompetensen hos barnen. (Utbildningsstyrelsen, 2016, s. 22).

Den mångsidiga

kompetensen består av vilja, attityder, kunskaper, värderingar och färdigheter som
bildar en helhet som barnet kan använda sig av då hen interagerar med omvärlden,
även om det sker förändringar i miljön. I samtid och framtid krävs det kompetenser
som förenar och överskrider olika färdighetsområden inom kunskap och färdigheter.
Utveckling av mångsidig kompetens påverkas av verksamhetskulturen, lärmiljöernas
utformning samt hur väl barnens välbefinnande och lärande stöds. I styrdokumentet
bildar följande delområden en helhet inom mångsidig kompetens som överlappar
varandra: ”förmåga att tänka och lära sig, kulturell och kommunikativ kompetens,
vardagskompetens, multilitteracitet och digital kompetens, förmåga att delta och
påverka” (Utbildningsstyrelsen, 2016, s. 22).
Digital kompetens och multilitteracitet främjar kommunikationen människor emellan
och understöder deras delaktighet i samhället. Dessa områden ska främja jämlikhet i
utbildning och fostran. Inom multilitteraciteten ska barnen få undersöka och producera
meddelanden, som kan vara bland annat skriftliga, verbala, digitala och audiovisuella,
i olika miljöer, där även digitala miljöer ingår (Utbildningsstyrelsen, 2016, s. 24).
Därmed kan det konstateras att multilitteracitet och digital kompetens många gånger
går in i varandra. Inom ramen för detta arbete ligger fokus inte specifikt på
multilitteracitet men som sagt innefattar begreppets innebörd många gånger ett
arbetssätt med digitala verktyg och bör därmed nämnas.
8

2.3 Digital kompetens i samtid och framtid
OAJ gjorde en kartläggning år 2015 om hur digitaliseringen ser ut på fältet inom
skolväsendet. Undersökningen visar att digitaliseringen av undervisningen utvecklas
väldigt ojämnt i olika utbildningsstadium (Hietikko, Ilves & Salo, 2016). IKT används
mest

inom

högskoleutbildningen, medan

den

minst

implementeras

inom

småbarnspedagogiken (Hietikko, Ilves & Salo, 2016, s. 30). Hietikko, Ilves och Salo
(2016, s. 37) tolkar resultaten från rapporten som att den digitala kompetensen är
beroende av var man gått i daghem, grundskola och fortsatt utbildning, vilket innebär
att arbetet med digitala verktyg sker väldigt ojämlikt inom utbildningen, enligt OAJ:s
studier gjorda år 2015.
Enligt OAJ:s rapport (Hietikko, Ilves & Salo, 2016, s. 30) visar de mer specifika
resultaten beträffande småbarnspedagogiken att digitaliseringen inte fått fotfäste inom
småbarnspedagogiken. 80 % av lärarna säger att barnen använder IKT mer sällan än
en gång i månaden. Endast 10 % rapporterar att barn använder digitala verktyg varje
vecka, även om förskolan är medräknad. Vidare rapporterar 89 % av lärarna att det
inte finns tillräckligt med digitala verktyg för barnen och över hälften av daghemmen
är utan trådlöst nätverk. Av alla stadiers lärare har även lärare inom
småbarnspedagogiken och förskoleundervisningen det lägsta antalet digitala verktyg
till förfogande i sitt arbete, vilket försvårar användningen av IKT inom den
pedagogiska verksamheten, enligt Hietikko, Ilves och Salo (2016, s. 30).
Hietikko, Ilves och Salo (2016, s. 30) menar vidare att brist på kompetens och
fortbildning försvårar implementeringen av IKT inom småbarnspedagogiken. Lärarna
tenderar att glömma bort digitala verktyg och deras användningsområden, om de inte
är i regelbunden användning. Det ordnas även minst fortbildning för lärare inom
småbarnspedagogiken, hävdar OAJ. Hälften av lärarna som deltog i studien hade inte
fått fortbildning. 82 % av svarspersonerna säger att fortbildningen varit otillräcklig och
bestått av högst tre timmar undervisning. Dessa resultat överensstämmer med
föreståndarnas svar. Endast en fjärdedel av daghemmen hade en plan för användningen
av IKT i undervisningen. I över hälften av fallen förhåller sig lärarna positivt till
digitaliseringen och anser att man borde implementera digitaliseringen mer i
undervisningen, men med rätt stöd (Hietikko, Ilves & Salo, 2016, s. 30–31, 37).

9

Den digitala kompetensen sker inte per automatik, tvärtom är det en samhällelig
utmaning som kräver stora satsningar. Den Europeiska kommissionen (2018b)
framhåller att den digitala kompetensklyftan existerar. Enligt kommissionens
estimering kräver upp till 90 % av framtidsjobben någon form av digital kompetens,
emedan 44 % av européerna idag saknar grundläggande färdigheter inom det digitala
området. Finland är i ledande ställning och en global förebild när det kommer till
digitalisering av landet (Finansministeriet, u.å; Finland Toolbox, 2019). I Finland
uppskattas en fjärdedel av befolkningen ha svaga digitala färdigheter, men den
egentliga situationen utreds. (Finansministeriet, 2020). Experter estimerar att framtida
kompetensbehoven ligger i digital kompetens, hållbar utveckling och livslångt lärande
(Utbildningsstyrelsen, 2020).

10

3 Teoretisk referensram
Inledningsvis presenteras en redogörelse för arbetets teoretiska utgångspunkt, som är
de sociokulturella teorierna. I samband med detta redogörs för lärandets sociala natur
samt för artefakternas roll i det mänskliga lärande i utbildning och samhälle. Vidare
behandlas teoretiska perspektiv för de inre processerna av lärande och utveckling, för
att förstå hur mänskliga faktorer och processer inverkar på lärande.

3.1 Sociokulturella teorier
Sociokulturella teorier hjälper mig att förstå lärarnas uppfattningar utifrån den
erfarenhetsvärld som de har, beroende delvis på vilken tidsperiod och kultur de själva
växt upp i. Kulturen ändrar med tiden, i takt med samhälls- och teknologiutvecklingen.
Den kultur och kunskap vi växer upp med speglar därmed också våra liv. De
sociokulturella teorierna förklarar det mänskliga lärandet och gestaltar hur människans
inre processer, såsom tänkande, värderingar, uppfattningar, formas i växelverkan med
omgivningen. De sociokulturella teorierna förklarar dessutom teknologins och de
digitala verktygens roll i samhället och deras påverkan på våra liv – socialt men också
ur ett lärandeperspektiv. I detta avsnitt behandlas hur man kan förstå de digitala
verktygen som artefakt, samt vilken inverkan de har på vårt lärande och beteende ur
ett sociokulturellt perspektiv.
Jacobsson (2012, s. 152) påpekar att det sociokulturella perspektivet på lärande inte är
en enhetlig teori, utan mer korrekt består den av många olika närbesläktade teorier om
människans lärande och utveckling. Med detta i åtanke ämnar jag inte att ge en
heltäckande redovisning av det sociokulturella perspektivet, utan plockar fram delar
som hjälper mig att förstå processerna bakom lärande och utveckling i en digital
samtid, vilket lägger en grund för arbetet.

3.1.1 Det sociokulturella perspektivet på lärande och utveckling
Marton (2015, s. 1) beskriver människan som en unik art i den bemärkelsen att hon för
lärande vidare från en generation till en annan. Kunskap och färdigheter som förts
vidare från en generation till följande har skett genom lärande, vilket gett människan
11

konkurrenskraft som art för överlevnad (Marton, 2015, s. 1). Färdigheter och kunskap
har förts vidare genom utveckling av artefakter, eller verktyg. Dessa artefakter kan
vara fysiska redskap såsom en dator eller hammare, men också symboliska eller
mentala redskap såsom begrepp, språk och teorier (Säljö, 2010, s. 20, 29–30).
Människan har inte medfödda färdigheter för att kunna behärska dessa artefakter, utan
lär sig att använda dem via en annan människa (Marton, 2015, s. 1). Därmed är de
artefakter som människan skapat intressanta ur ett sociokulturellt perspektiv, eftersom
de berättar om människans lärande, utveckling och agerande i hens sociala kontext.
Lärandets sociala natur
Lärande har ett ursprung i det sociala och är därmed något som kommer från
omvärlden för att senare internaliseras i den enskilda individen (Vygosky, 1978, s. 57).
Flera teoretiker (Wertsch, 1998, s. 24; Säljö, 2014, 107) förhåller sig dock skeptiska
till ordet internalisering, eftersom det förenklar processen och riskerar att uppfattas
som en överföring från det yttre till det inre. Däremot uppstår lärande i en ömsesidig
relation mellan individen, det sociala och redskapet, framhåller Wertsch (1998, s. 24).
Säljö (2010, s. 17) hävdar att lärandet inte kan reduceras till att enbart handla om
enskilda

personers

mentala

och

biologiska

förutsättningar.

Däremot

bör

förutsättningarna i omgivningen beaktas, vilka resurser som erbjuds och vilka krav
som ställs på personen i denna kontext. I det sociokulturella perspektivet på lärande
betonas på detta sätt den sociala och historiska aspektens betydelse i individens
lärandeprocess. Enligt det sociokulturella perspektivet är allt lärande i grunden socialt
och därmed läggs fokus främst på omständigheter och sociala aspekter då lärande
betraktas.
Det kompetenta vuxna handlandet bygger på erfarenheter och processer som har ett
ursprung i det sociala (Säljö, 2010, s. 35). Likaså formas vårt sätt att kommunicera,
tänka, bete oss och uppfatta verkligheten av kulturella och sociala erfarenheter.
Människor från olika delar av världen eller från olika tidsperioder interagerar i olika
kulturer, miljöer med olika kunskapsbaser, världsbilder och samhällsstrukturer. Som
Säljö (2010, s. 14) formulerar det: ”De sätt vilka vi lär och tar del av kunskaper är
beroende av i vilka kulturella omständigheter vi lever.” Därmed är lärande inte
detsamma under olika tidsepoker och kulturella villkor. Lärande ändras som funktion
12

beroende på omvärldens krav och möjligheter (Säljö, 2010, s. 13–14). Säljö (2010,
s.13, 18) förklarar vidare att lärande i grunden handlar om vad individer och kollektiv
tar med sig av de sociala situationerna för att använda sig av i framtiden. Inom den
sociokulturella traditionen uppfattas samspelet mellan individ och kollektiv som
intressant, samt hur fysiska och mentala resurser utnyttjas i denna växelverkan.

3.1.2 Artefakters inverkan
på lärande och den kulturella utvecklingen
Enligt Säljö (2010, s. 74) är människans samspel med fysiska och mentala artefakter
är en central del av hennes lärande och utveckling inom det sociokulturella
perspektivet. Artefakterna hjälper människan att kommunicera, motta och sprida
information, skriva och bevara texter, förflytta sig, utföra arbeten och aktiviteter av
olika slag. Säljö (2010, s. 74–76, 81) beskriver mänsklig verksamhet som intimt
sammanflätat med olika artefakter. De är en del av människans fysiska och mentala
resurser, men ändå separata från kroppen och tänkande eftersom de existerar utanför
människan. Artefakten har inte särskilt märkvärdiga egenskaper i sig, men i
kombination med en tänkande individ kan ytterst komplexa sociala och intellektuella
aktiviteter utföras.
Vidare resonerar Säljö (2010, s. 75–77) att verktyg och hjälpmedel kan användas i
tänkandeprocessen som tar möjligheterna bortom de biologiska begräsningarna. De
mänskliga begränsningarna har varit en drivkraft för att utveckla kulturella redskap
eller artefakter för att komma förbi människors upplevda hinder. Genom artefakterna
kan människan utföra handlingar som vi inte kunde utan artefakterna.
Enligt Säljö (2008, s. 14–15) är artefakter tillverkade för att fylla en funktion, grundad
på människans erfarenhet. När nya artefakter skapas, utvecklas de för att förbättra den
tidigare artefakten eller användningen av den. Därmed finns det både kulturellt och
historiskt kunnande lagrat i artefakter. Genom skapandet av artefakter och överföring
av detta lärande från en generation till nästa, kan människan utvecklas som art över
tid. Rent biologiskt har människan inte förändrats avsevärt på tiotusentals år, men den
största förändringen i mänsklig utveckling ser man genom att betrakta kulturen, den
kollektivt uppbyggda kunskapen och de artefakter genom vilka omvärlden betraktas
(Säljö, 2010, s. 19–20). Teknologi är således en kulturell och social produkt som
13

utvecklas och effektiveras i snabb takt (Turja, 2017, s. 197). Den nya teknologin
grundar sig på kunskap och erfarenhet från den gamla, för att göra teknologin mer
effektiv.
Vid sidan om artefakter är mediering ett annat centralt begrepp för det sociokulturella
perspektivet. Enligt Säljö (2010, s. 81) står människan inte i direkt kontakt med
omgivningen utan redskapen medierar eller förmedlar verkligheten för människor i
konkreta verksamheter. Människan hanterar omvärlden med hjälp av olika mentala
och fysiska redskap som är integrerade i hennes sociala praktiker. Smidt (2010, s. 42,
62) tillägger att mediering innebär en användning av redskap som medför kvalitativa
förändringar av tänkandet.
Wertsch (1991) betonar medieringens roll ytterligare och har introducerat uttrycket
individual(s)-acting/operating-with-mediational-means. Jacobsson (2012, s. 153)
förklarar att bindestrecken mellan orden finns där för att symbolisera den
sammanbundna och samtidiga processen gällande människans tänkande, handlande
och de kulturella produkterna. Med uttrycket menas att de kulturella produkterna
aktiverar och driver handlandet och tänkandet framåt, eller med andra ord att vi tänker
via redskapen (Jacobsson, 2012, s. 153).
Lärande och användning av artefakter i en pedagogisk kontext
I föreliggande studie utgör de digitala verktygen eller artefakterna objektet för
undersökningen. Eftersom intresset inom det sociokulturella perspektivet riktar sig
mot kulturella artefakter, det är intressant att ur detta perspektiv granska hur
artefakterna inverkar på den sociala ordningen och också lärandet i den
småbarnspedagogiska miljön. Dels inverkar artefakterna på barns lärande, hur och
vilken typ av lärande barnen kan ta till sig, dels krävs också en omställning för läraren
i denna kontext. Lärare förhåller sig och relaterar till olika artefakter på olika sätt.
Genom tiden har artefakter inom den pedagogiska miljön ifrågasatts av lärarna och hur
de inverkar på kvaliteten av lärande.
Lärande har ändrats genom tiderna och artefakter har haft en väldigt central roll i den
pedagogiska miljön. Säljö (2008, s. 18–19) nämner att lärande i institutionella miljöer
varit väldigt abstrakt, med memorering och mekanisk inlärning som dominerat i
undervisningen. Vidare förklarar han att den institutionaliserade undervisningen haft
14

en dubbel inställning till artefakter som hjälpmedel. Å ena sidan bygger
undervisningen på användning av artefakter, som texter och böcker, å andra sidan
förekommer invändningar mot texter som artefakter.
Säljö (2008, s. 18) hänvisade som exempel till Platon, som på sin tid kritiserade
ungdomar för att de inte memorerade berättelser längre utan istället läste dem i
textform. Detta skulle ha konsekvenser för ungdomarnas memorering, eftersom de inte
tränade den färdigheten längre. Dessutom hämtade de inte kunskapen inifrån utan var
beroende av yttre hjälpmedel. Ett modernare exempel på detta är att elever får använda
ordböcker och inhämta information via internet, men vid provtillfällen är dessa
redskap sällan tillåtna. Jonsson (2008, s. 114–115) hävdar i enlighet med detta att
verkligt kunnande inom skolkulturen är en individuell prestation, utan användning av
artefakter eller stöd från andra personer. Detta invanda tankemönster för lärande och
undervisning strider på så sätt mot den sociokulturella synen på lärande, där
artefakterna ses som centrala i lärandeprocessen och likaså lärandet tillsammans med
andra längre hunna (Säljö, 2010, s. 76, se Zonen för den proximala utvecklingen s. 16).
Dessa exempel berör skolvärlden men kan även relateras till småbarnspedagogiken,
eftersom lärare även där tar ställning till vilka artefakter som är lämpliga för barn och
deras lärande.
De digitala verktygens inträde i skola och samhälle har däremot medfört förändringar
i sättet att betrakta kunskap. Säljö (2008, s. 19) hävdar att de digitala verktygen
utmanar synen att kunskapen finns i individens minne och tankeapparat, eftersom
informationen finns att få via artefakterna istället för att hen behöver besitta kunskapen
själv. Således blir det viktigare för individen att kunna behärska kognitiva, sociala och
manuella färdigheter och förmågor att skaffa fram och värdera information med hjälp
av artefakter. Dessa färdigheter behövs också i ett senare skede inom arbetslivet, menar
Säljö (2008, s. 19).

3.2 Inre processer inverkar på det mänskliga lärandet
Lärande är som tidigare nämnt något som internaliseras från omvärlden till individen,
men det är inte någon automatisk eller entydig process, utan människans inre processer
inverkar också på det som lärs.
15

Vygotskij beskriver att lärande är utveckling och att människan konstant befinner sig
i utveckling och förändring (Vygotsky, 1978; Säljö, 2010, s. 119). Vygotskij (1978, s.
85) utvecklade en teori för lärande och utveckling, nämligen zonen för den proximala
utvecklingen (av engelskans the Zone of Proximal Development, ZPD). Denna
utvecklingszon beskriver han som avståndet av vad en individ (novis) klarar av att
prestera självständigt, utan stöd från någon annan och vad individen potentiellt klarar
av att prestera med hjälp av en vuxen eller en längre hunnen kamrat (expert)
(Vygotskij, 1978, s. 86–87). När novisens tänkande ändras och hen klarar av uppgiften
självständigt, har lärande skett. Den proximala zonen kan endast aktiveras då novisen
samspelar med människor i hens omgivning (Vygotsky, 1978, s. 90). Yrjönsuuri och
Yrjönsuuri (2005, s. 93) tillägger att kvaliteten av samspelet är avgörande för att
utvecklingszonen ska nå sin fulla potential.
Enligt Bandura (refererad i Yrjönsuuri & Yrjönsuuri, 2005, s. 95) lär sig människan
genom att observera andra människor, genom modellinlärning. Människan lär sig
genom att observera andras attityder, beteenden och känslomässiga reaktioner och
värderar dem utifrån vad dessa handlingar har för konsekvenser. Bandura (2001, s. 10)
menar att människans förmåga att anpassa sig till förändringar i omgivningen beror på
hennes upplevda självförmåga (från engelskans self-efficacy). Den upplevda
självförmågan inverkar på huruvida personen tänker optimistiskt eller pessimistiskt
om fenomenet och hur hen åskådar den egna förmågorna i relation till det. Endera kan
människan stärkas av tron på sin självförmåga i relation till fenomenet eller sen bygger
hen upp hinder mot denna anpassning. Tron på den egna kompetensen är grunden till
all mänsklig handling (Bandura, 2001, s. 10). Om människan inte tror att hen hon kan
verkställa de önskade resultaten genom sina handlingar, så har hon lite motivation att
utföra handlingen eller bemöta de utmaningar som handlingen innefattar (Bandura,
2001, s.10).
Yrjönsuuri och Yrjönsuuri (2005, s. 116–117) belyser i likhet med detta människors
olika sätt att hantera ny information. När en person får ny information om ett fenomen
som passar ihop med hens tidigare tankesätt, kan hen lättare ta till sig den. Men om
den nya informationen däremot står i konflikt med det tidigare tankesättet, måste
personen värdera ifall den nya informationen är godtagbar eller om hen hellre håller
fast vid sina gamla uppfattningar. Om personen väljer att acceptera den nya
informationens resonemang, bör de gamla tankemönstren justeras så att de passar in
16

med de nya. Om konflikten mellan de nya och gamla tankemönstren är svårhanterlig,
kan personen inte lösa den och finner då inte heller lärande som meningsfullt. Om
fenomenet och den nya kunskapen verkar oklar, slutar personen som står inför
lärandesituationen att försöka och ger upp. Detta innebär att inga nya inre modeller
eller strukturer av kunskap skapas och därmed uteblir lärande, menar Yrjönsuuri och
Yrjönsuuri (2005, s. 117).
En person som uppfattar att lärande om det nya fenomenet är betydelsefullt på
personligt plan är även redo att acceptera de känslor och de värden som är bundna till
att lära sig det nya innehållet. Hen är också redo att göra behövliga justeringar av de
gamla tankemodellerna och ser lärandestoffet som meningsfullt och känslomässigt
givande. Sammanfattningsvis kan man säga att medelmåttlig konflikt mellan nya och
gamla tankesätt gör lärandet meningsfullt, medan stora kognitiva konflikter hindrar
lärande, resonerar Yrjönsuuri och Yrjönsuuri (2005, s. 117).
Vidare framhåller Yrjönsuuri och Yrjönsuuri (2005, s. 118) att en annan person kan
aktivt stöda personen som står inför en konflikt, genom att lösa de kognitiva och
känslomässiga hinder som personen upplever. Detta kan stödpersonen göra genom att
vinkla diskussionen att gälla ämnen som ligger närmare personens erfarenheter, som
hen uppfattar som meningsfulla. På så sätt kan stödpersonen minska avståndet mellan
personens gamla och nya tankemönster, vilket gör att hen lättare kan lösa den kognitiva
och känslomässiga konflikten. Författarna drar här paralleller till Vygotskijs proximala
utvecklingszon (se 1978, s. 85).

17

4 Digitala verktyg inom småbarnspedagogiken
I detta kapitel redogörs för tidigare forskning i digitala verktyg inom
småbarnspedagogik och utbildning. Inledningsvis introduceras digitala verktyg och
deras roll i den pedagogiska verksamheten. Därefter redogörs kort för kvalitativa
skillnader i arbetet med digitala verktyg inom småbarnspedagogiken. Slutligen
redovisas för lärares användning och uppfattningar av digitala verktyg i pedagogisk
kontext.

4.1 Digitala verktygens roll inom småbarnspedagogiken
Digitala verktyg kan fungera som ett mångsidigt hjälpmedel i den pedagogiska
verksamheten i småbarnspedagogiken (Utbildningsstyrelsen, 2016, s. 24). Lundgren
Öhman (2014, s. 8) lyfter fram att digitala verktyg kan användas till att kommunicera
med andra, lära sig om nya fenomen, använda i skapandeprocessen och i den
pedagogiska dokumentationen. Barns berättande begränsas inte enbart vid verbalt och
textligt uttryck, utan kan innefatta bland annat bild, film eller annat estetiskt
berättande. På detta sätt kan digitala verktyg användas till att vidga barns möjligheter
att uttrycka sig. I Grunderna för planen för småbarnspedagogiken (2016, s. 24) nämns
denna form av mångsidiga textmiljöer, som också kallas för multilitteracitet. Digitala
verktyg möjliggör på så sätt multilitterära arbetssätt.
Motiven för de digitala verktygens användning inom småbarnspedagogiken
argumenteras på olika sätt. Suoninen (2013, s. 74) påpekar att eftersom barns
användning av internet och digitala verktyg förekommer bland allt yngre barn, är det
också

angeläget

att

man

arbetar

med

digital

kompetens

redan

inom

småbarnspedagogiken. Delaktighet och jämlikhet, småbarnspedagogiken har ett
förebyggande och vidare uppdrag där man ämnar säkerställa jämlik och jämställda
möjligheter för var barn.
Lundgren Öhman (2014, s. 16) lyfter fram de digitala verktygens fördel som en rätt till
yttrandefrihet och demokratiskt deltagande i samhället. Hon anser att ju fler verktyg
barnen har i sin användning för att uttrycka sig, desto större makt har de om sitt eget
kunnande, där de får syn på sin egen och andras lärandeprocess. Detta är också en
18

orsak till att lärare bör skapa utmanande och kreativa lärmiljöer för barnen. En
förutsättning för att möta barnet där det befinner sig så behövs flera olika språk,
verktyg och medel för att tillgodose var barns behov och lärprocesser (Lundgren
Öhman, 2014, s. 16).

4.2 Kvalitativa skillnader i det digitala
arbetet inom småbarnspedagogiken
Sheridan och Pramling Samuelssons (2003) beskriver det pedagogiska arbetet med
IKT inom småbarnspedagogiken utifrån olika kvalitetskriterier, för att identifiera hur
långt det digitala arbetet kommit i processen att inkludera verktygen i den pedagogiska
verksamheten. Trots att artikeln är skriven i början av 2000-talet kan valda delar vara
aktuella även i dagens kontext. Nedanstående redovisning av artikelns innehåll är
anpassad till att passa dagens teknologiska utrustning. Exempelvis är användning av
”dator” utbytt till ”digitala verktyg” för större relevans i dagens kontext.
Kvalitetskriterierna kan enligt Sheridan och Pramling Samuelsson (2003) indelas i låg
kvalitet och hög kvalitet gällande arbetet med IKT i småbarnspedagogiken. Kvaliteten
kan beskrivas ur strukturellt perspektiv, som innefattar fysiska material i relation till
IKT. Barns perspektiv, hur de erfar och hanterar digitala verktyg och för vilka
ändamål. Didaktiska perspektivet som fokuserar på hur lärare interagerar med barnen
för att möjliggöra lärande.
Låg kvalitet inom digitalt arbete i den pedagogiska verksamheten kan kännetecknas av
att det finns ett fåtal digitala verktyg, utrustade med enstaka program eller
applikationer, till barns förfogande. Verktygen används endast på lärarens tillåtelse.
Läraren intar ofta en instruerande och kontrollerande roll i barnets användning av de
digitala verktygen, bland annat för att se till att användningstiden är lika för var barn.
Däremellan hålls verktygen undangömda så att de inte väcker barnens
uppmärksamhet. Detta leder ofta till att barnen varken använder digitala verktyg eller
att lärarna uppmuntrar till användning av verktygen. Inom denna kategori engagerar
sig lärare sällan i barnets lärandeprocesser efter att barnet kan hantera verktyget
självständigt. Sheridan och Pramling Samuelsson (2003, s. 278) hänvisar till den

19

dåvarande situationen i Sverige och menar att flesta daghem endast når den låga
kvaliteten av digitalt arbete i verksamheten.
Då det digitala arbetet är av hög kvalitet i den pedagogiska verksamheten är de digitala
verktygen och IKT mer integrerade i verksamheten. Sheridan och Pramling
Samuelsson (2003, s. 280) beskriver att man i denna kategoris verksamhet arbetar med
digitala verktyg flera gånger till dagen för olika ändamål, teman och aktiviteter. Barnen
lär sig genom de digitala verktygen, inte genom att göra olika aktiviteter med digitala
verktyg. Barnen lär sig även av varandra då de arbetar med olika program eller skapar
eget digitalt material (Sheridan & Pramling Samuelsson, 2003, s. 280). Med verktygen
utforskar barnen nya teman, söker kreativt efter ny information, reflekterar, ställer
frågor och uttrycker sina tankar och känslor. Läraren finns här för att stöda barns
lärande och hjälpa dem att utveckla förståelse för vad som är realistiskt i verkligheten
och vad som är möjligt med hjälp av digitala verktyg. Läraren dokumenterar med
digitala verktyg och tar reda på barns förkunskaper om IKT. Barn lär sig om olika
fenomen samtidigt som de lär sig hantera verktyg och olika program. Målet är att barn
utvecklar kritiskt tänkande och färdigheter att värdera information och program med
hjälp av de digitala verktygen. Genom teknologiska medel har barnen möjlighet att
erfara verktyget och dess multipla möjligheter till kommunikation och information
som de ger och därmed får barnen en möjlighet att bli bra informationssökare,
kommunikatörer och bra på att värdera innehåll (Sheridan & Pramling Samuelsson,
2003, s. 280).
Sheridan och Pramling Samuelsson (2003. s. 281) menar att grunden för att nå en hög
kvalitet i det digitala arbetet bör läraren ha en positiv inställning till arbetet med IKT.
Vidare påpekar författarna att läraren bör ha tillräcklig kunskap om teknologi och
vetskap om hur barn lär sig, samt hur man kan använda IKT till att utmana barns
lärande. Läraren bör också implementera digitala verktyg och IKT på ett kreativt sätt
i den övriga verksamheten, för att jobba emot målen för småbarnspedagogiken. Hög
kvalitet i det digitala arbetet i småbarnspedagogiken, som beskrivet ovan, nås sällan i
de svenska daghemmen, enligt den tid som artikeln skrevs av Sheridan och Pramling
Samuelsson (2003, s. 281).

20

4.3 Lärares användning av digitala
verktyg i den pedagogiska verksamheten
Den pedagogiska praktiken på skola och daghem påverkas enligt Sheridan och
Pramling Samuelsson (2003, s. 277) av en komplex kombination av olika faktorer,
såsom lärarens kompetens, utbildning, teoretiska kunskap, barnsyn och praktiska
erfarenhet. Arbetet med digitala verktyg och IKT påverkas av huruvida lärare upplever
det som betydelsefullt för barn eller inte, samt hur de ser på barndomen i sig, om vad
de upplever som är viktigt under denna tidsperiod. Den egna erfarenheten tenderar ofta
att vara den barndom som idealiseras. Därmed spelar alltså lärarens erfarande av
digitala verktyg och hens förhållningssätt till verktygen en stor roll i hur de
implementeras i den pedagogiska verksamheten (Sheridan & Pramling Samuelsson,
2003, s. 277). Etmer (2005, s. 25) påpekar att orsaken till lärares låga användning av
digitala verktyg inom den pedagogiska verksamheten beror på deras uppfattningar av
teknologin, trots att det finns tillgång till digitala verktyg och fortbildning.
Mertala (2019, s. 392) har studerat förskolelärares uppfattningar av barns användning
av digitala verktyg i hemmamiljön. Resultatet för studien visar att lärare idealiserar
barn och ser dem som kompetenta användare av digitala verktyg, men diskriminerar
föräldrarna. Föräldrarna uppfattas varken har förmågan eller viljan att begränsa barns
användning av digitala verktyg.
Faktorer som inverkar på användningen av digitala verktyg inom undervisningen beror
också på lärarens intresse att undervisa med digitala verktyg, samt hens känsla av
trygghet i användningen av dessa verktyg. Detta visar en kvantitativ, svensk studie av
Player-Koro (2012), som undersökte faktorer som bidrar till lärares användning av
IKT i grundskolans undervisning. Resultaten visar också, till skillnad från många
andra studier, att en allmänt positiv inställning till digitala verktyg, samt användningen
av verktygen i privatlivet, inte nödvändigtvis bidrar till att digitala verktyg används i
undervisningen (Player-Koro, 2012, s. 105). I likhet med dessa rön framhåller Mertala
(2018, 172–173) att användningen av digitala verktyg i privatlivet och kompetens att
använda dem i arbetslivet, inte är sammanlänkade med varandra. Han ger som exempel
att en ung nybliven lärare inom småbarnspedagogik, som regelbundet använder
digitala verktyg och diverse plattformar på sin fritid, inte nödvändigtvis förhåller sig
21

okritiskt till digitaliseringen och per automatik kan hantera digitala verktyg i en
pedagogisk och didaktisk kontext. Mertala (2018, s. 172–173) menar vidare att det
finns en paradox i lärares uppfattningar av digitala verktyg, då de kan se en nytta
pedagogiskt men inte ur vård- och hälsoperspektiv.
Forsling (2020, s. 60) menar att lärare inom småbarnspedagogik känner sig osäkra med
interaktiva digitala verktyg i den pedagogiska kontexten och känner oro för hur de ska
finna en balans mellan den traditionella verksamheten och det teknologiska. Hon
resonerar vidare att lärare som är ovana användare av digitala verktyg eller saknar
motivation att implementera dem i verksamheten inte heller uppmuntrar barnens
användning. Forsling (2020, s. 60) anser att det krävs en didaktisk flexibilitet av
läraren, d.v.s. att hen är har en förståelse för orsaken till varför digitala verktyg
används och att man har en öppen inställning för konsekvenserna i lärandestunden.
Om man använder det didaktiska begreppet varför i lärandestunden, behöver läraren
vara insatt i forskning och det uppmuntrar läraren att reflektera över praktiken.
Petko (2012, s. 1351) fann i sin studie i fem faktorer som inverkade på hur frekvent
digitala verktyg användes bland lärare; (1) lärarens uppfattning av sin digitala
kompetens, (2) de digitala verktygens tillgänglighet, (3) läraren har ansvar för
barngruppen, (4) läraren är övertygad att digitala verktyg har en positiv inverkan på
barns lärande, (5) läraren har en aning mer konstruktivistisk lärarstil och lärandesyn,
d.v.s. en mer barncentrerad pedagogik.

4.4 Uppfattningar av digitala verktyg och barndom
Olika

individer

har

professionella

och

personliga

uppfattningar

av

och

känsloladdningar gentemot digitala verktyg när det gäller barns användning. Vissa
uppfattningar är sådant som är rena myter, medan andra antaganden kan ha sanning i
sig (Kjällander, 2019, s. 25). Plowman och McPake (2013, s. 27–33) har studerat 3–4åringars digitala användande i England och fann ”sju vanligt förekommande myter om
barn och teknologi” [egen översättning] som presenteras nedan. Med utgångspunkt i
dessa förekommande uppfattningar relateras de till annan forskning inom området.
Uppfattning 1) Barndom och teknologi bör inte blandas. En del uppfattar
barndomen som en oskyldig tid med mycket fri lek och anser att teknologi hotar
22

barnens sociala, emotionella, mentala och fysiska utveckling. Speciellt de yngre
barnen uppfattas vara i riskzonen eftersom de utvecklas mycket kognitivt och socialt
och därmed borde de inte exponeras för digitala verktyg enligt denna uppfattning.
Digitala verktygen ses som orsaken till att barns intresse för att läsa böcker minskar.
Plowman och McPake (2013, s. 28) fann däremot att barns upplevelser av teknologi
varierade stort i olika familjer. Nästan alla barn tittade på barnprogram men det fanns
stor variation i barns intresse att spela digitala spel. Alla föräldrar uppfattade balansen
mellan digitala aktiviteter och verkliga aktiviteter (ex. utomhuslek, böcker,
traditionella spel) som viktig och flesta upplevde att denna balans finns i deras egen
familj. I studien uttryckte de vuxna en oro för vilka hälsoeffekter smarttelefoner har
på barnen, samt hur lätt det är att bli beroende av videospel (Plowman & McPake,
2013, s. 28). Sheridan och Pramling Samuelsson (2003, s. 277) anser i likhet med
denna kategori att om man som vuxen har en romantiserad syn på barndomen, upplevs
teknologin ofta som ett hot.
Uppfattning 2) Barn är ”digitala infödingar”. En del upplever att digitala verktyg
är skadliga medan andra anser att barn har ett speciellt band till teknologi, som kan
beskrivas som en medfödd egenskap hos barnen. Plowman och McPake (2013, s. 28)
beskriver att flera föräldrar och lärare påstår att barnen kan mera om teknologi än vad
de själva kan. En vanligt förekommande term för detta är att kalla barn för digitala
infödingar eller ”digital natives”, ett uttryck som först lanserades av Marc Prensky
(2001, s. 1; Koivula & Mustola, 2017, s. 38). Enligt Prensky (2001, s. 1–2) klassas de
som växt upp med teknologi och som obehindrat använder sig av den som ”digitala
infödingar”. Individer tillhörande denna grupp har växt upp i en digitaliserad värld och
har på så sätt tillägnat sig ett nytt ”språk” som hjälper dem att hantera digitala verktyg
på ett naturligt sätt. Däremot kallar författaren äldre generationer, som blivit bekant
med digitala verktygen i ett senare livsskede, för ”digitala immigranter” (Prensky,
2001, s. 2). Digitala immigranter förklaras ha anpassat sig till den teknologiska miljön,
så att de kan utföra det som de behöver klara av, men de har inte till fullo integrerat
sig i den teknologiska världen. Prenskys beskrivning har emellertid blivit ifrågasatt av
flertal forskare, bland andra Plowman och McPake (2013, s. 29) och även Kjällander
(2019, s. 28) som poängterar att även de yngre barnen och ungdomar har väldigt olik
kompetens inom det digitala. Mycket av det som barn lärt sig om teknologin, har skett
genom modellinlärning av den ”digitala immigranten”, hävdar (Plowman & McPakes,
23

2013, s. 29). Barn behöver därmed vägledd interaktion av en vuxen för att bli
kompetenta användare av digitala verktyg (Kjällander, 2019, s. 28).
Uppfattning 3) Digitala verktyg är ett hinder för social interaktion. Det
förekommer en oro om att digitala verktyg stjäl tid från social interaktion med familj
och vänner, om barnen ständigt tillbringar sin barndom framför en skärm. Samtidigt
används digitala verktyg som en attraktiv lösning då vuxna vill ha en ledig stund, t.ex.
efter en tung dag på jobbet (Plowman & McPake, 2013, s. 30). Kjällander (2019, s.
29) menar att oron över digitala verktyg delvis är befogad, eftersom barn tillbringar en
stor del av sin fritid framför skärmen, även om en del av denna skärmtid dock
tillbringas med andra barn och vuxna (Statens medieråd, 2019; Kjällander, 2019, s.
29). Kjällander (2016) anser att problemet inte gäller förskolekontext eftersom barn
inte sitter ensamma framför digitala verktyg. Författaren nämner vidare att teknologin
kan erbjuda mycket sociala aktiviteter, exempelvis i arbete med QR-koder och med
hjälp av lärarens vägledning.
Enligt

denna

uppfattning har

digitala

verktyg

en

negativ

inverkan på

kommunikationen med andra enligt studien. Plowman och McPake (2013, s. 29) anser
däremot att då digitala verktyg används på rätt sätt så kan de tvärtom öka barnens
kommunikationssätt. De kan exempelvis skicka fotografier, figurer eller ringa
videosamtal till människor som inte finns närvarande. Sheridan och Pramling
Samuelsson (2003, s. xx) hävdar att barn samarbetar och samtalar aktivt då de
använder digitala verktyg tillsammans exempelvis då de spelar eller skapar ett digitalt
innehåll.
Uppfattning 4) Digitala verktyg dominerar i barns liv. En vanlig uppfattning av
digitala verktyg är att de dominerar barns liv, vilket gör att den fria leken uteblir och
att barnen rör på sig för lite (Plowman & McPake, 2013, s. 29). Plowman och McPake
(2013, s. 29) fann däremot inte tecken på överdriven användning av digitala verktyg
bland de tre- till fyraåringar som deltog i fallstudien i England. Föräldrarna i
författarnas studie förhöll sig avslappnat till familjens användning till digitala verktyg
och ansåg att problemen för användningen inte gäller den egna familjen. Denna
kategoris uppfattning bekräftas å andra sidan i aktuell svensk forskning, som visar att
barn från 0–8 år spenderar en stor del av sin fritid framför skärmar. Studien visar att
användning av digitala verktyg ökar från år till år, men av de som svarat används
24

verktygen främst under 3 timmar per dag (Statens medieråd, 2019, s. 21). Antalet
högkonsumenter, som överskrider 3 timmar per dag, har ökat någon procentenhet
sedan 2016 i alla åldersgrupper. I Finland har gjorts en motsvarande studie år 2013
och där framkom att internet användes dagligen 20% bland 0–2-åringar, 33% bland 2–
4-åringar, 42% bland 5–6-åringar och 55% bland 7–8-åringar (Suoninen, 2013, s. 66).
Kjällander (2019, s. 31) menar att digitala verktygen inte dominerar barnens tid i
förskolan, men att eftersom barn tillbringar stor del av sin fritid framför skärmar, kan
det finnas skäl att vara vaksam på vad verktygen används till. Hon resonerar vidare att
adekvat digital kompetens även innebär vetskap om när digitala verktyg inte ska
användas.
Uppfattning 5) Lek med digitala verktyg leder till lärande. Det förekommer en
uppfattning av att barn lär sig teknologi genom att samspela eller leka med verktygen.
Även om det ofta talas om att barn lär sig genom lek är det svårt att bevisa vilken
aspekt som ensamt resulterat till lärande (Plowman & McPake, 2013, s. 29). Kjällander
(2019, s. 32) menar emellertid att barns lärande inte sker på automatik utan att läraren
behöver närvara och utmana barnen.
Uppfattning 6) Interaktiva digitala verktyg är pedagogiska. Kjällander (2019, s.
33) framför att kvaliteten i applikationera varierar stort. Trots att många applikationer
inte är skapade för pedagogiskt bruk används de inom småbarnspedagogiken. Det
förkommer en uppfattning om att de flesta applikationer som är interaktiva är
främjande för lärande (Plowman & McPake, 2013, s. 30). Interaktiva applikationer kan
förvisso motivera barn att lära sig och iscensätta lärandeaktiviteter, men lärandet är
sällan långvarigt. Därmed är lärarens roll som handledare viktigt för att ett verktyg ska
vara pedagogiskt (Kjällander, 2019, s. 34).
Uppfattning 7) Barn måste kunna använda digitala verktyg för sina framtida liv.
I Plowman och McPakes (2013, s. 30) studie ansåg många vuxna att barn behöver lära
sig använda digitala verktyg i en tidig ålder för att förbereda sig för framtida krav.
Detta ansågs ibland som det viktigaste argumentet för barns användning. Kjällander
(2019, s. 35) lyfter även fram demokratiaspekten och den kompensatoriska faktorn
(om barn inte har tillgång till verktygen hemma så ska de erbjudas inom
småbarnspedagogiken) med att använda digitala verktyg inom småbarnspedagogiken.

25

5 Metod
I detta kapitel presenteras inledningsvis det syfte och de forskningsfrågor som utgör
grunden för föreliggande studie. Därefter behandlas valet av metodansats och
datainsamlingsmetod. Vidare beskrivs studiens genomförande samt hur materialet
bearbetats och analyserats. Intervjupersonernas profiler presenteras med avsikt att ge
en bakgrund till resonemangen som utformats i resultatkapitlet. Slutligen begrundas
studiens tillförlitlighet, trovärdighet, generaliserbarhet och de etiska aspekterna för
arbetet.

5.1 Studiens syfte och forskningsfrågor
Syftet med föreliggande studie är att beskriva vilken uppfattning lärarna har för
digitala verktyg och användningen av dem inom den pedagogiska verksamheten för
3–5-åringar. Vidare är syftet att undersöka hur de förhåller sig till de
förändringsprocesser som detta inneburit ett år efter att den reviderade planen för
småbarnspedagogiken (2016) trätt i kraft hösten 2017.
Forskningsfrågorna lyder som följande:
1. Vilka för- och nackdelar uppfattar lärarna att användandet av digitala
verktyg har för barnen och deras lärande?
2. Hurdana förändringsprocesser uppfattar lärarna att den reviderade Grunden
för planen för småbarnspedagogiken (2016) inneburit för digitaliseringen av
den pedagogiska verksamheten och för lärarens roll?
Inträdet av det reviderade styrdokumentet för småbarnspedagogiken i augusti 2017,
innebär en del förändringsprocesser inom den småbarnspedagogiska verksamheten för
att fullfölja styrdokumentets målsättningar. Den digitala aspekten av verksamheten
betonas mer än i tidigare planer och därmed behöver lärarna förhålla sig till innehållet
och jobba för att implementera digitala verktyg till den pedagogiska verksamheten.
Avsikten är att studera lärarnas uppfattningar av digitala verktyg och vilka
förändringar som införandet av den nya planen inneburit för verksamheten på de olika
enheterna, efter att lärarna jobbat med planerna under ett års tid. Fokus riktas på
26

verksamhet för 3–5-åringar, eftersom de digitala verktygen enligt min upplevelse fått
bättre fotfäste från och med förskolan än i arbetet med yngre barn.
Genom det insamlade datamaterialet är målet att besvara forskningsfrågorna för
studien. I den första forskningsfrågan analyseras vilka för- och nackdelar lärarna
uppfattar att användandet av digitala verktyg har för barn och deras lärande. Denna
fråga gestaltar hur lärarna förhåller sig till digitala verktyg samt vilken inverkan de
uppfattar att verktygen har på barn och deras lärande.
Den andra forskningsfrågan inriktar sig på hur Grunderna för planen för
småbarnspedagogiken (2016) påverkat digitaliseringen av den pedagogiska
verksamheten. Här undersöks hur den digitala aspekten av förändringsprocessen
uppfattas av lärare, sedan det reviderade styrdokumentet trätt i kraft ett år tidigare.
Genom denna forskningsfråga ämnar jag få svar på vad lärarna uppfattar att har ändrats
och på vilket sätt detta syns i den pedagogiska verksamheten. Vidare är målet att
försöka förstå hur förändringen påverkat lärarens roll.
Föreliggande studie är kvalitativ med kvalitativa intervjuer som datainsamlingsmetod.
Datamaterialet analyseras med grund i fenomenografisk ansats. I detta kapitel
argumenterar jag för mina val och beskriver mer ingående genomförandet av
datainsamlingen.

5.2 Metodansats, forskningsansats och
datainsamlingsmetod
I valet av metod är det viktigt och självfallet att syftet styr valet av metod (Trost, 2010,
s. 25). Med utgångspunkt i denna studies syfte och forskningsfrågor, som beskrivna
tidigare, är kvalitativa metoder ett naturligt val. Studien är ute efter att nå en ökad
förståelse för lärares tankar och uppfattningar kring användningen av digitala verktyg
med barn, vilket indikerar att studien är av kvalitativ karaktär (Patel & Davidson, 2019,
s. 51, 56). Enligt Patel och Davidson (2019, s. 52) innebär kvalitativt inriktad forskning
fokus på ”mjukdata”, som i detta fall är kvalitativa intervjuer. Inom kvalitativa studier
intresserar man sig av meningar och innebörder, för att kunna karaktärisera, gestalta
och beskriva egenskaperna av ett fenomen. Tvärtom söker forskare inom kvantitativa
27

metoder efter statistiska samband mellan variabler, för att beskriva spridningen av en
egenskap eller orsaken bakom ett fenomen (Alvehus, 2013, s. 20; Larsson, 1986, s. 7).
Enligt Alvehus (2013, s. 20) ligger den centrala idén inom kvalitativ forskning i
intresset av det som människor har att säga, eftersom det berättar något om
verkligheten; ”verkligheten är konstruerad av de aktörer som befolkar den”. Avsikten
med studien är att få en bild av verkligheten på daghem, så som den uppfattas av
verksamma lärare. Genom att betrakta skilda personers uppfattningar kan man få en
inblick i verkligheten, såsom den erfars.
Studien utgår från ett induktivt arbetssätt, eftersom forskningsfenomenet inte grundar
sig på en färdig teori eller prövning av hypoteser. Däremot formas slutsatserna av
studien utifrån den information som framkommer ur det insamlade datamaterialet,
vilket också Trost (2010, s. 109) samt Patel och Davidson (2019, s. 38) lyfter fram som
typiskt för det induktiva arbetssättet.

5.2.1 Fenomenografi som forskningsansats
Föreliggande studie utgår som tidigare nämnt från en fenomenografisk ansats. Syftet
med fenomenografisk analys är att beskriva och analysera människors sätt att förstå
fenomen i omvärlden. Vårt sätt att uppfatta omvärlden är ett resultat av lärande som
sker fortgående under hela livet och då och då förändras innebörden för hur vi förstår
vår omvärld (Dahlgren & Johansson, 2019, s. 179). Uppfattning som begrepp är
centralt för denna tradition. Eftersom föreliggande studie intresserar sig för lärares
uppfattningar av digitala verktyg, faller sig valet av forskningsansats naturligt in. Patel
och Davidson (2019, s. 37–38) resonerar att då människan beskriver sin uppfattning
av ett fenomen delger hen innehåll om relationen mellan sig och omvärlden. Således
skapar hon mening genom sina uppfattningar och gestaltar på detta sätt även sin
omvärld. Likaså utgår människan från sina uppfattningar av fenomen då hon handlar
och resonerar. I studien undersöks uppfattningar av digitala verktyg i arbetet med barn,
vilket också ger en inblick i intervjupersonernas resonemang och reflektioner kring sitt
lärande och sin handling i lärarrollen.
Enligt det fenomenografiska perspektivet är utgångspunkten att människor uppfattar
världen på olika sätt och att det finns ett begränsat antal sätt att uppfatta ett fenomen
28

(Marton & Booth, 2000, s. 147). Dessa kvalitativt skilda sätt att uppfatta en företeelse
kallas inom fenomenografin för utfallsrum. En uppfattning kan språkligt beskrivas på
otaliga sätt, vilket enligt Dahlgren och Johansson (2019, s. 179–180) är den största
utmaningen för forskaren, eftersom man ska greppa den bakomliggande uppfattningen
i mängden ord. Det är osannolikt att man i en studie kan finna alla tänkbara
uppfattningar, men om man inkluderar flera människor från olika grupper skulle också
antalet utfallsrum också öka (Dahlgren & Johansson, 2019, s. 180). I och med att
samplet begränsas till människor som jobbar som lärare för barn i 3–5-års ålder, så
kommer också utfallsrummet med stor sannolikhet att vara snävare än om alla
åldersgrupper, personal eller föräldrar inkluderades i studien. Relevant för denna
studie är att undersöka lärares uppfattningar, dels för att avgränsa studien, dels för att
de ansvarar för den pedagogiska planeringen av verksamheten. Däremot blir
utfallsrummet i denna undersökning större i och med att personer med olika
utbildningsbakgrund deltar i studien, framom att endast exempelvis personer med
kandidatexamen i pedagogik deltar.
Inom det fenomenografiska perspektivet ligger intresset främst i variationerna mellan
människors sätt att uppfatta omvärlden, snarare än likheterna (Dahlgren & Johansson,
2019, s. 179). I och med att variationen i sätten att uppfatta ett fenomen är det
intressanta, innebär det att alla uppfattningar är lika relevanta i studien. Således är det
ingen skillnad ifall en person anser en sak eller ifall fem personer anser en sak, de
betraktas ändå likvärdigt i analysen. Därmed tenderar en fenomenografisk analys att
bli detaljerad och relativt noggrann. Trots att antalet personer inte spelar någon roll,
har jag valt att inkludera hur många av intervjupersoner står bakom var uppfattning.
Detta beslut har gjorts för att jag anser att det ger mervärde till studien att se hur ofta
en uppfattning framkommit.
Säreget inom fenomenografin är att man inte enbart studerar fenomenet i sig utan man
lär sig förstå fenomenet via andra människors erfarande av det. Detta innebär att man
som forskare lägger parentes på sin egen tolkning av fenomenet och istället fokuserar
på andras uppfattning av fenomenet. Detta kallas enligt Marton och Booth (2000, s.
154) att utgå från ett andra ordningens perspektiv, där man intresserar sig på de
bakomliggande sätten att uppfatta och erfara omvärlden. Inom första ordningens
perspektiv är forskarens tolkning av fenomenet emellertid mer central och
informanternas uppfattningar sekundär.
29

Vidare hävdar Marton och Booth (2000, s. 148) att det finns kvalitativt skilda sätta att
erfara saker och ting och det beror på att vissa delar av helheten urskiljs eller inte
urskiljs. Sällan är det så att alla delar av relevanta aspekter av fenomenet är samtidig
medvetet fokuserade, utan vanligen isoleras, separeras och abstraheras en del av dem.
Detta innebär att vissa sätt att erfara någonting är mer fullständiga och komplexa än
andra. I mer fullständiga resonemang är flera delar av fenomenet närvarande samtidigt
och man ser fler aspekter av helheten. I och med att uppfattningarna kan skilja sig
kvalitativt från varandra kan man enligt Dahlgren och Johansson (2019, s. 180) ibland
ordna uppfattningarna i en hierarki, där den mest komplexa uppfattningen även kan
spegla den djupaste förståelsen av fenomenet. På samma grunder kan en uppfattning
som endast uppmärksammar enstaka eller fåtal aspekter av fenomenet betraktas som
mer ytlig. I denna studie är uppfattningarna inte hierarkiskt kategoriserade men det
nämns ställvis om en uppfattning är mer komplex än en annan, det vill säga då en
intervjuperson eller beskrivningskategori uppmärksammar flera aspekter av
fenomenet samtidigt.

5.2.2 Kvalitativ intervju som datainsamlingsmetod
För att få reda på lärarnas uppfattningar av digitala verktyg och användningen av dem
inom verksamheten för 3–5-åringar, valde jag att intervjua lärarna om fenomenet. Den
typ av intervju som görs i föreliggande studie är kvalitativ intervju i forskningssyfte.
Enligt Trost (2010, s. 43–43) går kvalitativa intervjuer ut på att försöka förstå hur
intervjupersonen tänker och känner, samt utveckla mening ur de erfarenheter hen
resonerar kring. Den kvalitativa forskningsintervjun beskrivs av Kvale och Brinkmann
(2014, s. 17–19) som ett samtal med en struktur och ett syfte, där målet är att producera
kunskap. Således ska forskaren genom intervjun ta fasta på intervjupersonens
synvinkel som den är före de vetenskapliga förklaringarna. Inom fenomenografiska
studier är det vanligt att man arbetar med öppna kvalitativa intervjuer där
intervjupersonen med egna ord beskriver sin uppfattning av ett fenomen, framhåller
Patel och Davidson (2019, s. 38) och detta är också är fallet i föreliggande studie.
Inom intervjustudier kan man särskilja på olika grader av standardisering och
strukturering. Enligt Trost (2010, s. 39) innebär standardisering i vilken grad frågorna
och situationen är lika för alla intervjupersoner. I denna studie är standardiseringen låg
30

eftersom utförandet av intervjun formades på plats enligt situationen. Dialogen mellan
intervjuaren och intervjupersonen är beroende av de svar som ges, eftersom följdfrågor
ofta ställs av intervjuaren med avsikt att intervjupersonen fördjupar sina svar. Detta
kallas enligt Dahlgren och Johansson (2019, s. 183) för probing. Probing används då
man ställer följdfrågor, som ”hur menar du då?”. Icke-verbal probing menar
författarna att användas genom att man nickar som svar eller hummar för att visa att
man lyssnar aktivt och signalerar att man är beredd för fortsättning. Det viktigaste är
att man tydligt visar för intervjupersonen att man är intresserad av vad hen har att säga.
Med andra ord ställdes följdfrågor utifrån tidigare svar och ordningen på frågorna
varierade. Intervjuerna genomfördes på olika platser, enskilt med samtliga
intervjupersoner, vilket innebär att situationen alltid är unik inför varje intervju, vilket
vidare visar på låg standardisering.
Med begreppet strukturering råder det dock delad mening om begreppets betydelse
och hur det bör användas. Man kan nämligen se på delar eller helheten av intervjun då
man bedömer graden av strukturering. Trost (2010, s. 40–41) rekommenderar att man
i kvalitativa intervjuer bör prata om strukturerad intervju då man har ett avgränsat tema
för intervjun, medan Kvale och Brinkmann (2014, s. 32) kallar studien ostrukturerad
syftar att intervjupersonens svarsalternativ inte är förutbestämda. Egentligen pratar de
om samma typ av intervju, men med motsatta begrepp.
Inom den fenomenografiska traditionen pratar man om halvstrukturerade eller
semistrukturerade intervjuer i kombination med öppna frågor som gällande för den
kvalitativa intervjun (Patel & Davidson, 2019, s. 38; Dahlgren & Johansson, 2019, s.;
Alexandersson, 1994, s. 123). Alexandersson (1994, s. 123) resonerar att
struktureringen kan variera från halvstrukturerad till välstrukturerad, men att intervjun
oavsett är öppen och saknar färdiga svarsalternativ. Viktigast enligt honom är att man
inte är ute efter rätt eller fel svar, utan att man genom frågorna når fram till innehållet
av en företeelse eller hur ett givet fenomen uppfattas. Struktureringen i föreliggande
studie definieras enligt den fenomenografiska traditionen som halvstrukturerad, i och
med att intervjun berör ett avgränsat ämne, den följer en viss struktur som utformats i
intervjuguiden, men har ändå en viss flexibilitet. Likaså är frågorna öppna med avsikt
att intervjupersonerna själva ska få definiera sina tankar, känslor, uppfattningar och
handlingssätt gällande fenomenet i fråga.

31

Intervjuguiden skapades utgående från syfte och forskningsfrågor, efter genomgång
av litteratur och tidigare forskning i ämnet. Intervjufrågorna i denna studie ordnades i
intervjuguiden enligt olika teman som intervjun har som avsikt att beröra, vilket också
är vanligt inom den fenomenografiska traditionen (Dahlgren & Johansson, 2019, s.
183). I den slutliga versionen fanns ca tio frågor som tangerade var forskningsfråga
(se bilaga 2). Målet var att intervjun inte skulle bli för utdragen men inte heller så kort
att relevanta frågor utelämnas. Avsikten med intervjun är att få ett så uttömmande och
innehållsrikt svar som möjligt (Dahlgren & Johansson, 2019, s. 183). Inom
fenomenografiska intervjuer är det nödvändigt att man spelar in samtalen. Dahlgren
och Johansson (2019, s. 183) hävdar att man bör göra detta för att analysarbetet ska
kunna göras grundligt och på ett tillförlitligt sätt.

5.3 Intervjupersoner
I studien deltog tio verksamma lärare inom småbarnspedagogik som jobbar i
verksamheten för 3–5-åringar i kommunala daghem. Som lärare inkluderas personer
med olika utbildningsbakgrund i studien, d.v.s. personer med kandidatexamen i
pedagogik, barnträdgårdslärare och socionomer. Valet att inkludera personer med
olika utbildningsbakgrund gjordes för att resultaten bättre ska kunna spegla
verkligheten, eftersom personer med dessa utbildningsbakgrunder har behörighet att
jobba som lärare inom småbarnspedagogiken. Intervjupersonerna för studien
presenteras i tabell 1. Här presenteras deras utbildningsbakgrund och arbetserfarenhet.
Namnen har fingerats för att försäkra anonymiteten.
Av tabell 1 framgår att tre lärare har en arbetserfarenhet med barn mellan 20–30 år, tre
mellan 10–15 år, en ca fem år och tre lärare har erfarenhet under två år. Detta visar att
fördelningen av intervjupersonerna varit relativt vid, med varierande erfarenhet i
arbetet. Examensåren hos intervjupersonerna går som förväntat hand i hand med dessa
resultat, där tre personer nyligen examinerat, två för knappa 10 år sedan och fyra 20–
30 år sedan. I studien deltog personer som studerat till barnträdgårdslärare (3st),
socionomer (2st), förskollärare (1st) och pedagogie kandidat (4st), vilket representerar
den breda utbildningsbakgrund behöriga lärare har i dagens läge.

32

Tabell 1. Bakgrundsinformation om intervjupersonerna.

Lärare

Examen och årtal
Barnträdgårdslärare -90

Arbetserfarenhet
med barn i år*
30 år

Tid som jobbat med
3–5-åringar*
2–3 år

L1
L2

Barnträdgårdslärare -93

25 år

15–20 år

L3

Barnträdgårdslärare-97,
Pedagogie kandidat -00

15 år

Oklart

L4

Socionom -09

10 år

Under 1 år

L5

Förskollärare -18, SWE

1–2 år

Under 1 år

L6

Barnträdgårdslärare -88

30 år

Oklart

L7

Socionom -17

1–2 år

Under 1 år

L8

Pedagogie kandidat -09

10 år

3–5 år

L9

Pedagogie kandidat -17

1–2 år

1–2 år

L10

Pedagogie kandidat -17

5 år

2–3 år

* Årtalen är avrundade av konfidentiella skäl

I denna undersökning deltog representanter från båda könen. Enligt statistiken är 2,8
% av lärarna inom småbarnspedagogik i Finland män inom branschen
(Statistikcentralen, 2015). Även om motivet i föreliggande studie inte är att särskilja
på uppfattningar utifrån kön så är representationen på 90% kvinnliga-10% manliga
svarspersoner betydelsefull. Trots att intervjupersonerna är slumpmässigt valda finns
det en spridning i bakgrund och perspektiv, vilket ökat materialets trovärdighet i
relation till verkligheten. Intervjupersonernas namn och könstillhörighet har avkodats
till att behandla endast deras profession i kombination med en siffra från ett till tio.

5.4 Undersökningens
genomförande, databearbetning och analys
Den empiriska delen av studien inleddes sommaren 2018 med ansökning om
forskningslov till sex olika kommuner i Svenskfinland, med avsikt att intervjua minst
två lärare i varje kommun. Alla kommuner godkände ansökan, dock genomfördes
datainsamling på endast fem av kommunerna på grund av utmaning att få tag på
33

passande daghem i en kommun. Endera uteblev gensvar från daghem eller så
motsvarade inte daghemmets profil och barngruppens åldersindelning målgruppen för
studien.
Som följande steg i processen utreddes vilka svenskspråkiga daghem som finns i var
kommun, utifrån förteckningen på de kommunala daghem som finns presenterade på
kommunernas hemsida. Därefter valdes daghemmen slumpmässigt ut, varpå
daghemsföreståndaren kontaktades genom telefonsamtal. I samtalet presenterades
studien och dess syfte, därtill efterfrågades ifall daghemmet har verksamma lärare
inom 3–5-årsverksamheten som har möjlighet att ställa upp. Ibland gav föreståndaren
telefonen direkt till en närvarande lärare, ibland kontaktades lärarna personligen via epost. Enstaka lärare avböjde min förfrågan medan flesta erbjöd sig att delta. Därefter
sände jag ett forskningsbrev (se bilaga 1) till intervjupersonen. Brevet innehöll
noggrannare information om studien, hur man anmäler sitt deltagande och en
efterfrågan på namnteckning av samtycke till insamlande av datamaterialet.
Innan intervjuerna inleds har jag en godkänd intervjuguide av min handledare (se
bilaga 2). Dessa intervjufrågor beprövades genom en pilotundersökning, för att
granska hur fungerande frågorna är och om de besvarar syftet för studien. I
samförstånd med min handledare valde jag att inkludera den första intervjun till
materialet, eftersom upplägget fungerade och innehållet besvarade på mina
forskningsfrågor. Under pilotintervjun märkte jag att en fråga gällande barns spelande
i verksamheten fattades och denna fråga tillades också till intervjuguiden i efterhand.
Intervjuerna ordnades enligt lärarnas tidtabell, i enrum i respektive daghems
utrymmen. Innan intervjun startade repeterades studien och dess syfte, därtill
försäkrades att intervjupersonen förstått och godkänt inspelning av intervjun och
förvaringen av materialet. I samband med detta intygade jag att materialet behandlas
konfidentiellt och att intervjupersonen förblir anonym. Totalt består datamaterialet av
tio intervjuer. Det samlades in i september-oktober 2018 i fem olika kommuner i
Svenskfinland, varav en kommun tillhör landskapet Österbotten, en Egentliga Finland
och tre Nyland. Resekostnaderna bekostades själv.

34

5.4.1 Databearbetning och analys
Efter att datainsamlingen av intervjuerna slutförts, transkriberades intervjuerna i sin
helhet. Data för studien består av tio intervjuer som räckte mellan 38 min–1h 23 min.
Sammanlagt varade intervjuerna 10h 49min, vilket resulterade i ca 120 sidor utskriven
text. En noggrann transkribering av materialet utfördes, dit även tystnader (...),
(suckande) och betoning av ord inkluderades för att ge uttalanden mer innebörd.
Då transkriberingen av materialet är fullbordat, inleds analysen av materialet. I
analysprocessen har inspiration tagits ur Patel och Davidsons (2019, s. 38) och ur
Dahlgren och Johanssons (2019, s. 187–188) fenomenografiska forskningsmodell.
Patel och Davidson beskriver fyra huvudsakliga steg i analysprocessen, medan
Dahlgren och Johansson presenterar sju faser. Jag har valt att sammanfoga de senare i
Patel och Davidsons fyra övergripande steg, då föreliggande studiens analysprocess
presenteras.
Jag inleder med att lyssna till intervjuerna för att se att transkriberingen
överensstämmer med ljuddata. Den första fasen av analysen är att (1) bekanta sig med
data och bilda ett helhetsuttryck. Intervjuerna lästes en för en i sin helhet, flera gånger,
för att skapa ett helhetsintryck av materialet. Samtidigt förs anteckningar vid sidan om
ifall det var något viktigt som tangerade studiens syfte. Intervjuerna skrevs ut
enkelsidigt för att senare ha en möjlighet att klippa ut passager (eller stycken) för att
pröva kategorierna, vilket Dahlgren och Johansson (2019, s. 185) rekommenderar.
Intervjuerna förvarades i en mapp och jag använder mig av olika färgers
understreckningspennor i genomläsningen av materialet.
Jag behandlade därefter transkriberingarna enligt forskningsfrågorna och markerade
passagerna med olika färger, beroende på vilken forskningsfråga uttalandet tillhörde.
Vid sidan om texten skriver jag en komprimering eller essensen av innehållet, som är
förstadiet i bildandet av kategorier. Därefter skapades skilda Word-dokument för
forskningsfrågorna och hit summerades vad var intervjuperson i sin helhet sade om
den forskningsfråga som stod i fokus. Denna del av processen kallar Dahlgren och
Johansson (2019, s. 185) för kondensation, vilket innebär att man särskiljer de mest
signifikanta uttalanden i passager. Som följande steg i analysprocessen beskriver Patel
och Davidson att forskaren ska (2) uppmärksamma likheter och skillnader i utsagorna
35

i intervjuerna. Med att ha olika intervjupersoners utsagor samlade i samma dokument
kunde de jämföras med varandra så att likheter och skillnader i uttalandena lättare
kunde urskiljas. Tätt inpå detta inleddes den tredje fasen med att (3) gruppera
uppfattningar och relatera dem till varandra i beskrivningskategorier. Kategorierna och
dess underkategorier började formas och befästas. I början fanns det fler kategorier
som senare sammanfogades och komprimerades. Enligt Dahlgren och Johansson
(2019, s. 187) bör forskaren leta efter essensen av likheterna i kategorin och sedan
namnge dem därefter. I kategorierna ingår vissa skillnader och forskaren bör bestämma
var gränsen för kategorierna ska dras så att de i slutändan är väsensskilda.
Datamaterialet för studien var digert, vilket innebar ett omfattande arbete i att hitta,
kategorisera och befästa grupperingarna så att de är exklusiva varandra. Vissa delar
fick jag arbeta med längre än andra för att komma till en lösning. Slutligen kunde jag
läsa igenom materialet utan att finna nya kategorier.
Då alla huvudkategorier och underkategorier etablerats inleddes analysens sista fas
som enligt Patel och Davidson är att (4) studera den underliggande strukturen i
kategorisystemet. I detta skede kan kategorierna ordnas uteslutande och i relation till
varandra. Kategorierna utgör utfallsrummet och resultatet för analysen och de
presenteras mer ingående i resultatkapitlet.

5.5 Kvalitetskriterier för studien
I detta delkapitel begrundas studiens kvalitetskriterier, bestående av genomgång av
studiens tillförlitlighet och trovärdighet, generaliserbarhet samt etiska aspekter av
arbetet.

5.5.1 Tillförlitlighet och trovärdighet
Begrundandet av tillförlitligheten och trovärdigheten har varit närvarande i studiens
alla skeden, såväl i planeringen, genomförandet som i rapporteringen av studiens
resultat. Bland annat använder Kvale och Brinkmann (2009, s. 200) sig av begreppen
reliabilitet och validitet i samband med kvalitativa intervjuer, men inom ramen för
studien omskrivs dessa till begrepp som är mer adekvata inom kvalitativ forskning,
nämligen tillförlitlighet och trovärdighet. Trost (2010, s. 133–134) påpekar att
36

eftersom reliabiliteten och validiteten härstammar från kvantitativa metoder så bör de
hanteras på olika sätt i kvalitativa studier.
Med tillförlitlighet (reliabilitet) avses resultatens konsistens, vilket innebär att man
kommer fram till samma resultat vid olika tidpunkter eller av andra forskare (Kvale &
Brinkmann, 2009, s. 295). Inom kvalitativ forskning är detta inte relevant eller
nödvändigtvis möjligt (Trost, 2010, s. 131–132). Inom kvalitativ forskning bör
tillförlitligheten däremot ses mot bakgrund av det unika undersökningstillfället; hur
forskaren lyckas fånga det säregna i situationen och att det finns en variation i svaren
(Patel och Davidson, 2019, s. 134). Kvale och Brinkmann (2009, s. 295) lyfter fram
tillförlitligheten i intervjustudier huruvida intervjupersonen skulle ändra sitt svar under
intervjun eller beroende på vem som intervjuar. Vidare menar författarna att ledande
frågor är en annan aspekt som brukar uppmärksammas inom granskandet av
tillförlitligheten i intervjustudier.
Med trovärdighet (validitet) menas giltighet, att man undersöker det man avser att
undersöka – så som begreppet definieras inom samhällsvetenskapen (Kvale &
Brinkmann, 2009, s. 296). Trovärdighet inom kvalitativa forskningen berör däremot
hela forskningsprocessen och alla dess delar, förklarar Patel och Davidson (2019, s.
133–134). Författarna resonerar att trovärdigheten gör sig synlig dels i hur forskaren
lyckats skaffa underlag för datainsamlingen, dels huruvida hen skapat en trovärdig
tolkning av materialet. Vidare kan man granska trovärdigheten i hur forskaren skriver
fram resultaten och huruvida hen lyckats medföra till ny kunskap. I likhet med detta
beskriver Kvale och Brinkmann (2009, s. 297) att trovärdigheten kan definieras som
hantverkarsskicklighet genomsyrar hela forskningsprocessen och inte enbart
slutprodukten. De etiska övervägandena, en ifrågasättande inställning till resultatens
rimlighet och logiken i bakgrund, teori, resultat och slutsatser avgör studiens
trovärdighet. Några fasta procedurer för trovärdigheten är svåra att fastslå eftersom
varje kvalitativ forskningsprocess är unik (Patel & Davidson, 2019, s. 134).
Gällande studiens trovärdighet, tillförlitlighet och giltighet inom fenomenografin
lyfter Alexandersson (1994, s. 129) fram problemformulering om huruvida
beskrivningskategorierna verkligen representerar intervjupersonernas uppfattningar
eller om det enbart är forskarens konstruktion. Han besvarar frågeställningen med att
arbetets

kvalitet

syns

i

citaten

som
37

presenteras

som

belägg

för

beskrivningskategorierna. Genom citaten kan man följa forskarens ståndpunkter och
värdera deras rimlighet och logik i relation till kategorierna. I denna studie har jag
ställvis inkluderat rikligt med citat, med avsikt att ge läsaren tillräcklig tillgång till
datamaterialet för att kunna värdera kategoriernas hållbarhet, samt få en djupare
tillgång till datamaterialet. Alexandersson förklarar vidare att också de teoretiska
antagandena, urval av undersökningspersoner och hur undersökningen presenteras och
diskuteras är minst lika viktig att bedöma Jag vill ändå påpeka att datamaterialet är
rikligt och av den anledningen har endast en del av citaten presenterats och således har
ett urval gjorts i vilka som framställs. Vidare har kompromisser gjorts i presentationen
av resultatet, då det ställvis redogörs på ett mer sammanfattande sätt än vad
fenomenografin som metod kräver. Detta val har gjorts för att inkludera resultat som
annars möjligen inte skulle fått plats i arbetet. Däremot är analysen genomgående gjord
enligt fenomenografiska analysmodellen (se avsnitt 5.4.1).
Då en fenomenografisk analys görs är forskarens roll central i skapandet av
utfallsrummet, eller analysskedets kategorisystem. Av denna orsak kan utfallsrummet
se en aning olika ut beroende på forskaren. Dahlgren och Johansson (2019, s. 188)
rekommenderar att flera forskare som gör studien, så att man jobba enligt en
förhandlad samstämmighet, vilket innebär att flera forskare samarbetar i
analysprocessen så att analysen först görs enskilt och därefter tar man del av varandras
och utvecklar sedan ett gemensamt kategorisystem. De menar givetvis att det går att
jobba med fenomenografiska analyser ensam men då krävs en genomskinlighet i
kategorisystemet. Inom ramen för denna studie ämnar jag att vara genomskinlig i mitt
sätt att genomföra datainsamlingen och ärlig med studiens resultat så att de beskriver
verkligheten.

5.5.2 Generaliserbarhet
Med generaliserbarhet avses i vilken utsträckning undersökningens resultat kan
appliceras på andra situationer, grupper eller händelser som inte har ingått i studien.
Inom generaliseringen begrundas hur, när, var och för vem forskningsresultatet är
användbart. (Thornberg & Fejes, 2019, s. 273)
I och med att denna studie baserar sig på en viss grupp av människor under en viss tid
är det emellertid oklart i hur stor utsträckning datamaterialet kommer att vara
38

generaliserbart. Patel och Davidson (2019, s. 38) menar att syftet med fenomenografin
är inte att skapa teorier för att nå lagbundenheter, eftersom människors uppfattningar
ändrar över tid, som ett resultat av lärare och utveckling hos individerna. Materialet
utforskas däremot på ett empirinära sätt, vilket avser att ge en trovärdig, lokal teori
utarbetat från empiri som gäller i en unik grupp, situation och kultur. Detta gör sig
gällande även med föreliggande studie då lärares uppfattningar kommer att ändra med
tiden, i takt med att teknologin utvecklas och kunskapen förändras. Därför är studien
aktuell just nu, i denna kulturella kontext.
Inom pedagogisk forskning har man fram till 60-talet ansett att forskaren kan beskriva
verkligheten, skapa teorier och därefter göra objektiva och sanningsenliga
generaliseringar om ett fenomen. Men i slutet av 60-talet har bland annat
hermeneutiska och fenomenografiska forskare kritiserat detta synsätt med att
ifrågasätta huruvida man kan återge ”verkligheten” på ett korrekt sätt, utan influens av
subjektivitet från forskarens utförande (Fejes & Thronberg, 2019, s.19–20). Med detta
i åtanke vill jag också betrakta min andel i forskningsresultatet. Trots att jag som
forskare intagit andra ordningens perspektiv, med avsikt att minimera min egen
tolkning av fenomenet så är min insats som forskare central i studien. Jag tror definitivt
att forskningen av sociala praktiker är väldigt komplex och det är osannolikt att nå en
definitiv sanning, men om man har tillräckligt många intervjupersoner, kan man finna
tendenser.
Jag i forskarrollen påverkar intervjupersonen i intervjusituationen, samtidigt påverkar
intervjupersonens sinnesstämning, välmående, nattsömn de svar hen ger. Samma
fenomen inverkar på forskarens prestation i att intervjua och i att lyckas skapa en
meningsfull kontakt. Med detta som grund kan man säga att datamaterialet och dess
resultat beskriver en rad olika situerade situationer, som varit sanna i just det ögonblick
som de utförs. Skulle intervjun göras med samma personer men i en annan tidpunkt
skulle svaren troligtvis se annorlunda ut. Det som dock ökar generaliserbarheten i
forskningen är att daghemsverksamheter från olika städer inkluderats, vilket ger en
kulturell bredd i studien. Redan verksamhetens utformning kan variera beroende bland
annat på personernas utbildning och den fortbildning som erbjudits i kommunen.
Enligt min mening är uppfattningar inte alltid det samma som verkligheten. Man vill
gärna som intervjuperson komma med ”rätta svaren som intervjupersonen vill höra”.
39

Alla har inte heller förmågan att betrakta sin praktik på ett objektivt sätt, utan det kan
råda en kultur att man vill framstå som en bra lärare. Alvehus (2013, s. 82) lyfter fram
denna problematik med intervju som datainsamlingsmetod och menar att människor i
intervjuer tenderar att måla upp en berättelse om lämpliga bilder av sig själva för
varandra. Utmaningen är att som intervjuare ställa utmanande frågor, som exempelvis
kräver att intervjupersonen ger exempel på sina antaganden, för att hens
upplevelsevärld kan nås på ett mer djupgående plan. Hur väl forskaren lyckats med att
ställa tillräckligt utmanande frågor är ett mått på hur väl hen lyckats med intervjun.
Kvale och Brinkmann (2009, s. 310) ifrågasätter generaliseringens relevans i
kvalitativa studier. Antagandet och kravet på generaliserbar kunskap från
samhällsvetenskapen bygger på ett antagande om att vetenskaplig kunskap är
bestående och giltig i alla platser, tider och bland alla människor. Pragmatismen,
konstruktivismen

hävdar

däremot

att

kunskap

är

historiskt

och

socialt

kontextualiserade uppfattningar och handlingar i den sociala världen.

5.5.3 Etiska aspekter
Att utföra forskning innebär ansvar och därmed är de forskningsetiska aspekterna
essentiella att ta hänsyn till i forskningsprocessens alla skeden. Jag närmar mig de
etiska aspekterna för en god forskningssed genom fyra huvudkraven för
humanforskning, som Patel och Davidson (2019, s. 84) presenterar med utgångspunkt
i Vetenskapsrådets anvisningar. Vetenskapsrådet är den svenska instansen för den
finska Forskningsetiska Delegationen (TENK). TENK (2019, s. 28–30) har även i
samråd med det finländska vetenskapssamfundet upprättat forskningsetiska
anvisningar om god vetenskaplig praxis i Finland, nämligen GVP-anvisningarna, som
också innehållsmässigt behandlar följande aspekter av etiska krav.
1. Informationskravet. Denna del handlar om informering av syftet för
undersökningen. Inom ramen för denna studie fanns en öppenhet för studiens
syfte redan i ett begynnande skede då intervjupersoner söktes. De fick först en
muntlig presentation av syftet för studien, varpå de fick ett skriftligt
meddelande där de kunde läsa igenom syftet med och planen för studien. Innan
intervjun startade, vid insamling av namnteckningen, upprepade jag syftet för
studien och försäkra mig om att intervjupersonen förstått och godkänt hur data
40

kommer att samlas in. Bell & Waters (2016, s. 190) betonar vikten av att
noggrant informera intervjupersonerna om studiens syfte och reglerna för
undersökningen, vilket oftast görs skriftligt vid undersökning av institutioner.
2. Samtyckeskravet innebär att deltagare har en rätt att själva bestämma om sin
medverkan.

Kvale

och

Brinkmann

(2009,

s.

107)

utvecklar

att

undersökningspersonernas deltagande är frivilligt, vilket innebär att de är
tillåtna att dra sig ur studien i vilket skede som helst. I forskningsbrevet och
muntligen poängterades deltagandets frivillighet och intervjupersonerna blev
informerade om rätten att avbryta deltagandet i vilket skede som helst trots en
muntlig och skriftlig överenskommelse.
3. Konfidentialitetskravet innebär ett löfte om att undersökningspersonen inte
ska kunna identifieras i rapporten (Bell & Waters, 2016, s. 64). Det har ett nära
samband mellan offentlighet och sekretess samt beskyddande av medverkade
personers integritet (Patel & Davidson, 2019, s. 84). I och med att studien
baserar sig på intervjuer av en avgränsad grupp råder en större risk att
intervjupersonerna är identifierbara än om det skulle basera sig på en större
grupp människor i en kvantitativ studie (Patel & Davidson, 2019, s. 84–85). I
och med att föreliggande studie avgränsas till den sociala kontexten
”Svenskfinland” och ”lärare inom småbarnspedagogik” innebär det en ökad
risk för att konfidentialitetskravet äventyras. Därmed krävs en extra
noggrannhet i rapportering av bakgrundsinformation och resultat. I studien har
detta uppmärksammats med att avkoda intervjupersonernas namn redan i
transkriberingsskedet,

utelämning

av

detaljinformation

i

bakgrundspresentation, avkodning av könstillhörighet och användning av
standardsvenska vid citering av intervjupersonerna för att undvika igenkänning
genom exempelvis dialektala uttryck.
Enligt Kvale och Brinkmann (2009, s. 203–204, 228) bör man begrunda etiken
i utskriften av intervjuer. Som sagt avkodades intervjuernas namn i
transkriberingsskedet redan i transkriberingsskedet, dessutom raderades andra
igenkänningsfaktorer som kommun eller kända platser.
4. Nyttjandekravet. Insamlat material från personer får endast användas i
forskningsändamål. I mitt forskningsbrev till lärarna försäkras användning av
datamaterialet endast i forskningssyfte och att endast jag har tillgång till de
41

inspelade materialet. De inspelade intervjuerna har raderats efter fullständig
transkribering och utförd analys.
Utöver dessa fyra huvudkrav finns det även andra etiska aspekter att ta hänsyn till som
handlar om den moraliska och mellanmänskliga kontakten. Exempel på andra etiska
aspekter som är viktiga är sättet man intervjuar, kontakten, medvetenhet om sin roll
som intervjuare. Forskaren bör bedöma möjliga konsekvenser för intervjupersonerna
och handla genom den etiska principen att ”göra gott” så att man minimerar den
potentiella risken för att orsaka någon skada för medverkare i studien (Kvale &
Brinkmann, 2009, s. 110). Jag var medveten om att ämnet kan vara känsligt från en
professionell synvinkel och därmed ville jag närma mig området taktfullt med respekt
för lärarens personliga lärprocess gällande digitala verktyg. Jag lät även
intervjupersonerna veta att jag inte är ute efter ett rätt eller fel eller vill endast ta del
av upplevelser och erfarenheter om ämnet.

42

6 Resultat
Resultatredovisningen inleds med en bakgrundsöversikt av de digitala verktyg som
lärarna beskriver att finns till förfogande i barngruppen och hur ofta de inkluderas i
den pedagogiska verksamheten. Denna bakgrundöversikt kan hjälpa läsaren att få en
inblick i daghemmens resurser och ge mervärde i analysen av datamaterialet. Därefter
görs en djupare fenomenografisk analys av forskningsfrågorna, som utgör
huvudkategorierna för resultatredovisningen.
I detta kapitel redogörs för de resultat som analysen av det empiriska materialet
utmynnat till. Forskningsfrågorna för arbetet utgör de två huvudkategorierna för
resultatredovisningen; vilka för- och nackdelar lärarna uppfattar att digitala
verktygen har på barns lärande och hur lärarna uppfattar att den nya planen möjligen
inverkat på den pedagogiska verksamheten. Upplevda fördelar och nackdelar
presenteras skilt för sig, för att sedan sammanfogas i en redogörande sammanfattning.

6.1 Bakgrundsöversikt av
barngruppernas digitala lärmiljö
En bakgrundsöversikt för den digitala lärmiljön hjälper en att förstå vilka digitala
verktyg som finns på daghemmen, samt hur och hur ofta lärarna väljer att arbeta med
dessa i den pedagogiska verksamheten. Denna aspekt av studien grundar sig helt på
lärarnas utsagor av de digitala verktyg som de har tillgängligt, i vilka situationer de
används och i hur stor utsträckning. Denna bakgrundsöversikt kan även klassas som
övriga resultat som framkommit i studien.

6.1.1 Digitala verktyg i barngruppen
Utifrån intervjupersonernas svar har en tabell sammanställts över de digitala verktyg
som lärarna nämner att de har till sitt förfogande i sin barngrupp och/eller på enheten.
Alla barngrupper har minst en lärplatta till sitt förfogande i lärmiljön. Antalet lärplattor
varierar mellan 1–4 per grupp, vilket framgår i tabell A (se bilaga 3). I tabellen finns
antalet utsatt endast på lärplattan, eftersom de andra verktygen oftast delas med andra
barngrupper på enheten.
43

Lärplattan är det verktyg som lärarna oftast refererar till gällande det digitala arbetet,
och därmed kan man tolka att det är det mest använda inom den pedagogiska
verksamheten. Lärarna kanske inte kommer att tänka på alla digitala verktyg som de i
själva verket har, eftersom de kanske sällan används i den pedagogiska verksamheten.
Exempelvis förekommer smarttelefonen i flesta barngrupper men nämns inte av fyra
lärare. Beeboten är en apparat som utvecklats för barn att används inom
programmering. Den förekom i fyra daghem, men endast en lärare berättar att den
använts i lärandestunden (och den fria leken). Ingen lärare nämnde heller att de skulle
arbeta med programmering, inte heller läraren som använt sig av Beeboten kallade
aktiviteten för det. Programmeringen kan man konstatera vara främmande för lärarna
i den pedagogiska verksamheten för småbarnspedagogiken. Kameran är ett digitalt
verktyg vars användning uteblivit helt. Numera ersätter lärplattan och smarttelefonen
fotograferingen. Datorer är till för vuxna.

6.1.2 Användning av digitala verktyg
i den pedagogiska verksamheten
Digitala verktyg används enligt lärarna i planerade lärandestunder med barn och i
spontana situationer. I de spontana situationerna användes de digitala verktygen,
främst lärplattan eller smarttelefonen, till informationssökning, uppsökning av modell
för barns målande på barnets begäran, musik, dokumentering i form av fotografering.
Inom planerade stunder uppgav tre lärare berättade att de jobbat med en applikation
tillsammans med barngruppen, genom en aktivitet som de lärt sig under fortbildningen.
En av lärarna berättade att barnen med hjälp av applikationen övade att spela in en
presentation av sig själva, som presenteras via en animerad figur. Lärarens mål var
barnen skulle få bekanta sig med varandra på ett tryggt sätt, så att tröskeln sänks även
för de blygare barnen. Några lärare hade i planerna att börja dokumentera digitalt med
hjälp av en applikation. I de spontana stunderna användes applikationer som
innefattade olika rit- och färgläggningsprogram, e-böcker. Dessa applikationer var
också sådana som lärarna kunde berätta om under intervjun. Man kan förstå att sådana
applikationer som är populära påminner ofta om aktiviteter som redan finns i den
pedagogiska verksamheten, som exempelvis färgläggning och läsning. Många lärare

44

berättade att de inte haft tid att gå igenom applikationer som de blivit tipsade om inom
fortbildningen.
Digitala verktygen används exempelvis i ledd verksamhet, tas med på utfärder,
dokumenteras med, under musikstunderna QR-koder används istället för sångkort,
används till spelande.

6.1.3 Hinder för användningen av digitala verktyg
Under intervjuerna framkom sådana faktorer som lärarna menar hindrar dem från att
implementera digitala verktyg inom den pedagogiska verksamheten. Dessa upplevda
hinder har sammanställts i figur B (se bilaga 3).
En av lärarna nämnde att de inte kan göra annat än fotografera med sin lärplatta,
eftersom de har problem med lösenordet, ett problem som ingen på enheten ännu
lyckats lösa. Därmed har denna barngrupp inte tillgång till det digitala verktyg som
främst används i de andra barngrupperna. Två andra lärare berättar att de har problem
med nätförbindelsen, och behöver alltid dela nätförbindelse från smarttelefonen. Detta
hindrar dem från att använda digitala verktyg mer spontant i den pedagogiska
verksamheten. Två lärare nämner att den digitala utrustningen är dåligt planerad. De
menar att eftersom de digitala verktygen är av olika märken så synkroniserar de inte
sinsemellan vilket försvårar jobbet.
Tre lärare menar att brist på kontinuitet i personalfrågor är ett hinder för användningen
av digitala verktyg, och stör också det andra pedagogiska arbetet. Ifall någon lärare är
borta kommer det in vikarier, som ofta är olika personer. Därmed byts människor ofta
och lärare hamnar att flytta runt i barngrupperna. En lärare menade att personalen
också byts varje år, vilket gör att dynamiken ändrar och man får forma om
pedagogiken.
Fyra av lärarna på fältet lyfter fram tidsbristen som en faktor som inverkar på hur
mycket de kan jobba med digitalitet. De har begränsat med planeringstid i veckan och
även annan verksamhet behöver prioriteras. Ibland kan lärarna inte hålla sin
planeringstid om något oväntat inträffar.

45

6.2 Lärares uppfattningar av fördelar
med digitala verktyg för barns lärande
Alla lärare hittade fördelar med användningen av digitala verktyg för att utveckla barns
lärande, oavsett vad deras personliga förhållningssätt gentemot användningen av
digitala verktyg var. Avgörande för om det är en fördel är dock hur man jobbar med
digitala verktygen i verksamheten. Lärarna ansåg att måttlig användning av digitala
verktyg, med planerad och målinriktad verksamhet, är till nytta för barns lärande och
kan klassas som pedagogisk. Även om lärarna hittade flera fördelar med digitala
verktygen för barns lärande, framkommer det även en viss skepticism gentemot
användningen av digitala verktyg. Lärare 9 uttrycker måtta och avsiktligt pedagogiskt
arbete med digitala verktyg som viktigt.
När fördelarna med digitala verktyg studeras närmare, uppkommer en variation i
lärarnas

uppfattningar.

Efter

analysen

fann

jag

fyra

kvalitativt

olika

beskrivningskategorier för fenomenet. Lärarna uppfattade att fördelarna med digitala
verktyg för barns lärande är: Informationssökning främjar och effektiverar lärande,
Barn lär sig färdigheter via digitala verktyg, Digitala verktyg är ett kompletterande
hjälpmedel, Digitala verktyg underlättar lärarens jobb. Dessa redovisas i tabell 2
tillsammans med underkategorier för uppfattningen samt hur många lärare som stod
bakom uppfattningen.
Tabell 2. Lärarnas uppfattningar av vilka fördelar som digitala verktygen har för barn och deras
lärande.

Fördelar med digitala verktyg
Beskrivningskategori

Underkategorier

Antal uttalanden

A

A.1 Barn lär sig att ta reda på

2

Informationssökning främjar
och effektiverar lärandet

A.2 Barn lär sig ny kunskap

3

A.3 Snabb tillgång till fakta

5

B.1 Lär sig färdigheter via
pedagogiska spel

4

B.2 Lär sig sociala färdigheter
och samarbete

3

B
Barn lär sig färdigheter via
digitala verktyg

2
46

B.3 Lär sig om och att behärska
teknologi

C

C.1 Ett komplement för det
andra lärandet

Digitala verktyg är ett
kompletterande hjälpmedel

C.2 Ett hjälpmedel för barn i
behov av specialstöd
C.3 Alternativ metod att öva en
färdighet
C.4 Uppmuntrar till lärande
C.5 Mångsidiga
användningsmöjligheter
stimulerar fantasin och
kreativiteten

D
D.1 Behändigare att lagra och
Digitala verktyg underlättar sprida information
lärarens jobb
D.2 Verktygets funktioner
underlättar vardagen

3
2
1
2
2
3

4
3

Kategori A: Informationssökning främjar och effektiverar lärande
En av de mest förekommande fördelarna med digitala verktygen uppfattade lärarna att
var informationssökningsfunktionen. En del lärare hittade främst denna underkategori
som en fördel med de digitala verktygens inverkan på barns lärande, medan andra
nämnde denna aspekt som en av de första fördelarna. Detta kan förstås som att det är
ett uppskattat och bekant hjälpmedel bland många av lärarna i den pedagogiska
verksamheten, oavsett hur långt de har kommit med det digitala arbetet. Lärarna
uppfattade att barn lär sig att ta reda på, barn lär sig nya färdigheter och att man får
snabb tillgång till fakta genom digitala verktygen.
A.1 Barn lär sig att ta reda på
Några lärare lyfte fram att barn genom digitala verktyg lär sig hur man tar reda på
fenomen barnet undrar över. Lärare 6 tillade att det är lärarens ansvar att spinna vidare
på barns visade intresse att veta mer om något fenomen och att på så vis uppmuntra
47

till nyfikenhet och att ta reda på. Att ta reda på kunskap tillsammans med barnen tolkar
jag som något lärarna tycker är viktigt.
Lärare 1
Dom får reda på saker, förstår vad som händer… Dom lär sig veta hur
man tar reda på saker
Lärare 6
… det är kul att sporra barnen till att ”bra fråga, vi tar reda på”, att det
inte blir ett ”inte vet jag”. Det vill vi inte. Ett av mina stora mål är att
göra barnen allmänbildade. Så man måste sporra dem att ta reda på och
vara nyfikna

A.2 Barn lär sig ny kunskap
Andra lärare lyfte fram att barn genom digitala verktyg når innehållsmässig kunskap
om olika fenomen, d.v.s. att de genom informationssökning lär sig nya fakta om olika
fenomen. Till denna underkategori ingår också att lärarna uppfattar sin egen kunskap
som begränsad och att man genom informationssökning kan kompensera denna
upplevda kunskapsbrist.
Lärare 4
Att söka information. Den är på det sättet med i vardagen att barnen
kanske frågar hur nyckelpiga ser ut, så kan vi googla detta. Då lär sig
barn om just det ämnet
Lärare 7
Informationssökningen. Det finns ett dinosaurieintresse, då kan du
googla namn och utseende, man behöver inte kunna allt.
Lärare 6
Att googla, det är ju kul! Man får reda på om nästan vad som helst. Vi
vet ju inte allting
Lärare 9
Enkelt att få fakta. Jag har inte all kunskap, så vi kan ta reda på
tillsammans

48

A.3 Snabb tillgång till fakta
Flera lärare lyfte också fram fördelen med digitala verktyg att man kan få information
snabbt och att de effektivt kan få tag på den information de vill ha. Andra utvecklade
resonemanget till att man kan ta fasta på barns intresse fortare och på så sätt kunna
hålla intresset hos barnen uppe. Flera lärare refererade också till en tid då man främst
sökte fakta om något fenomen genom böcker, som först måste lånas innan ämnet kan
behandlas i gruppen och under den tiden kanske barnets intresse för det diskuterade
fenomenet hunnit avta. Digitala verktyg ses därmed som ett effektivt verktyg för att
kunna svara på barns intressen och också att upprätthålla intresset för fenomenet.
Lärare 8; ”man får information snabbt”.
Lärare 9
Att direkt kunna nappa på barnens intresse och sporra vidare. Ett bra
hjälpmedel att snabbt få fakta. Förr måste man låna böcker och då har
kanske intresset hunnit slockna redan

Kategori B: Barn lär sig färdigheter via digitala verktyg
Lärarna uppfattade att digitala verktygen kan medföra lärande hos barnen. De faktorer
som barnen lär sig med hjälp av digitala verktyg är också sådant som lärarna uppfattade
som fördelar för barns lärande. Svaren var kvalitativt varierade och har kategoriserats
som följande: barn lär sig färdigheter genom pedagogiska spel, barn lär sig sociala
färdigheter, barn lär sig om teknologi.
B.1 Barn lär sig färdigheter genom pedagogiska spel
Några lärare uppfattade att barn lär sig olika färdigheter genom pedagogiska spel.
Genom spelen lär sig barnen konkreta saker från olika lärområden, som bl.a. färger,
bokstäver och att räkna. Man kan i viss mån anta att lärandet som sker med digitala
verktyg främst upplevs ske via de digitala program som finns för barnen att interagera
med.
Lärare 6
Beroende vad man har för program, så lära sig att följa, laga bokstäver

49

och siffror… Men de finns nog bra pedagogiska program – nog är det
positivt!
Lärare 3
De utvecklar spel för olika områden man behöver lära in. Det är ljud,
vackra färger… Man lär sig konkreta saker, lär sig färger, räkna och
bokstäver, olika saker.

B.2 Barnen lär sig sociala färdigheter och samarbete
Barnen lär sig sociala färdigheter genom användningen av digitala verktyg. Inom
denna uppfattning ingår att barnen lär sig att samarbeta med andra barn genom
gemensamma uppgifter och att detta också medför träning i tålamod att vänta på sin
tur, samt att kunna ha respekt för andra och deras arbetsro. Flera lärare såg samarbetet
över ett digitalt verktyg (som oftast beskrevs vara lärplattan) som en möjlighet till
träning av samarbetsförmågan mellan barnen. Lärare 3; ”om det är ett grupparbete lär
barnen sig samarbete”.
Lärare 5
Oändliga möjligheter att lära sig. Med kommunikation, språk, att
samarbeta och samsas… det blir att nu måste vi samspela och fundera så
att vi gör det här tillsammans och att inte bara en gör det… Att
samarbeta och tänka på andra också.
Lärare 9
Om man jobbar på rätt sätt så får du använda din fantasi och kreativitet
om du gör en film t.ex. och nog får du in de där sociala om du har en
större grupp barn och lagar en film tillsammans.
Lärare 6
Tålamod, måste vänta på sin tur. Ge arbetsro. Hänsyn och allt sådant
här. Det är upp till personalen och dom vuxna att sporra och lära dom,
att man måste ge arbetsro till vännen eller vänta på sin tur. Man kan inte
sitta bredvid och ge kommentarer

Lärare 6 tog upp faktorer som barnet behöver träna för att kunna samsas och ge
arbetsro då man turas om med användningen av ett eller några digitala verktyg. Jag
50

har tolkat lärarens exempel som att barnen här jobbar individuellt med digitala verktyg.
De andra lärarna verkade ge exempel på samarbete med digitala verktyg i större grupp
och att barnen den vägen lär sig samarbeta.
Till skillnad från att barnen jobbar individuellt med digitala verktyg, ville en annan
lärare se mer av samlärande mellan barn då digitala verktyg används, exempelvis där
två barn jobbar med en gemensam uppgift och påminner varandra om hur uppgiften
utförs.
Lärare 10
Jag funderar att om barnen jobbar i par till exempel med Book creator
[applikation], där de kan ha samlärande genom diskussion och stöd av
varandra. Liksom sådant vill jag se mera av.

Flera lärare ansåg att barn övar språk och kommunikation med varandra i
användningen av digitala verktyg. En lärare ansåg att barn via digitala verktyg lär sig
språk så som engelska och menade att denna utveckling syns tydligt bland barnen. En
annan lärare lyfte fram att de diskuterat bildtecknen i sociala medier, vad de olika
symbolerna betyder och hur man kan kommunicera med varandra via dem.
Lärare 3
Man lär sig språk. Engelska! Vi har barn som via iPaden lärt sig
flytande engelska. Nog är de ju ganska otroligt!
Lärare 8
… äldre syskonen är på Facebook och de [barnen] är intresserade av
alla de här figurerna… diskutera ”vad tycker du den här gubben liknar”,
”när kan du skicka den till en kompis”. Förra året var de intresserade av
de här, att man kan prata via nätet också med bilder.

B.3 Barn lär sig om och att behärska teknologi
Barn lär sig om teknologi genom användningen av digitala verktyg. Denna
underkategori innefattar det att barnen lär sig behärska de digitala verktygen och att
hantera dem på rätt sätt. Lärare 4 säger att barnen ”blir bekanta med att använda iPad”.

51

Lärare 7
Finmotoriken. Att barnen ska vara försiktig med dom [verktygen], att de
lugnar ner sig och koncentrerar sig på en sak.
… att försöka sikta in den där och hålla den stilla tillräckligt länge för
att den ska skanna... Gick förvånansvärt bra, bara man övar upp
koncentrationen…
Lärare 1
Dom har märkt att om dom färglägger [på en färgläggningsapplikation]
och inte koncentrerar sig så stiger inte bilden upp [i 3D-format]

Barnen lär sig fungera på ett sätt som teknologin kräver av dem, d.v.s. att lugna sig
och att fokusera och koncentrera på det som händer på skärmen eller i verktygets
funktion. Finmotorik och precision krävs för att hantera verktyget. Barnet lär sig att
samspela med verktyget så att det inte går sönder.
Några lärare intar även ett vidare perspektiv av barns lärande med digitala verktyg, där
barn lär sig om samhället vi lever i, samt att det digitala tänkandet också är en
konsekvens av användningen av digitala verktyg. Det digitala tänkandet uppfattas
”komma på köpet” även om man haft något annat som mål. Av detta kan man förstå
att barn uppfattas lära sig dels om ett fenomen, dels om de digitala verktygens
användning och om hur världen fungerar just nu.
Lärare 5
Oändliga möjligheter att lära sig… Sen kommer det digitala tänkande på
köpet fastän det inte skulle vara det primära målet
Lärare 9
De [digitala verktygen] hör till en del av världen. Så nog är det positivt
att man lär barnen en del av världen, hur vår värld fungerar just nu.

Vidare uppfattas barnet lära sig om teknologins möjligheter, med att man jobbar med
digitala verktyg i den pedagogiska verksamheten. Lärare 5 nämner att man lyfter fram
digitala verktyg på ett annat sätt än vad barnen kanske är vana vid hemma och därmed
ökar barnens förståelse för vad som är möjligt att göra med digitala verktyg, men att
samtidigt poängtera att detta inte är allt. Barnen får själva se och pröva på
52

användningen av digitala verktyg och dess möjligheter på daghemmet, oavsett om de
har digitala verktyg hemma eller inte. Läraren kontrasterar de digitala verktygens
användning i daghemmet gentemot hur de används hemma och menar att
användningen är mer pedagogisk i daghemsmiljö.
Lärare 5
Det är någonting annorlunda. Man lyfter fram lärplattan på ett annat
sätt än vad de kanske gör hemma…
...Alla har säkert inte en iPad hemma, men de som har en jobbar säkert
inte pedagogiskt med den, på samma sätt som vi strävar efter här. Att få
se och pröva på hur man använder det.
… Att det här finns, men det är inte allt som finns.

Kategori C: Digitala verktyg är ett kompletterande hjälpmedel
Som tredje beskrivningskategori, för vilka fördelar lärarna uppfattar att digitala
verktyg har för barns lärande, är uppfattningen att digitala verktyg är ett
kompletterande verktyg för lärande. Lärarna såg det digitala verktyget som ett
hjälpmedel att nå lärande på ett alternativt sätt. Underkategorierna för denna kategori
är: Ett komplement för det andra lärandet, Ett hjälpmedel för barn som är i behov av
särskilt stöd, Ett hjälpmedel att öva färdigheter, Att öva en färdighet på ett alternativt
sätt, Uppmuntrar till lärande.
C.1 Ett komplement för det andra lärandet
En lärare anser att digitala verktyg främst ska vara ett komplement för det andra
lärandet inom verksamheten för 3–5-åringar. Hen ser digitala verktyg som ett
hjälpmedel bland andra som används i verksamheten. Hen signalerar en viss oro för
att digitala verktyg ska ta över det sociala och autentiska lärande och menar att det inte
får ersätta något men nog komplettera annan verksamhet. Flera lärare visade en viss
oro för samma sak och menade att de betonar det sociala framom det digitala. (Denna
del behandlas vidare i uppfattningar av nackdelar).
Lärare 2
Absolut tycker jag att det är ett hjälpmedel som kompletterar, precis som
andra medel vi använder och verktyg…

53

...Till 3–5-åringar vill se det digitala som ett komplement till det andra,
man får inte glömma det sociala. Vi värdesätter mer att man räknar
kottar i mulleskogen än att man med datorprogram plockar tre kottar i
ämbaret med siffra nr 3. De ska komplettera varandra.

C.2 Ett hjälpmedel för barn i behov av särskilt stöd
Två av lärarna anser att digitala verktyg kan vara ett stöd för barn som har behov av
specialarrangemang i undervisningen. Dessa lärare är de enda som tar upp det digitala
verktyget som ett specialpedagogiskt hjälpmedel och under intervjun berättar de även
att de har erfarenhet av barn som behöver specialundervisning och konkret erfarenhet
av utnyttjande av digitala verktyg som stöd i lärandet. I stora drag poängterar de främst
de digitala verktygens fördelar som ett hjälpmedel för barn som behöver pedagogiskt
stöd.
Lärare 2
Jag tror att de [digitala verktygen] kan hjälpa mycket. Speciellt om barn
har svårt att uttrycka sig…
Barn med svårigheter i kommunikation och rörelseförmågan. Man kan
använda digitala verktyg istället för kartongbilder och styra dator med
ögonkontroll
Lärare 3
I synnerhet hjälp för barn med specialsvårigheter, utmärkt redskap! …
… barn med specialsvårigheter, kan fånga upp saker som är svåra att
lära in såhär annars i den här dagliga verksamheten, så det fångar
barnet på ett annat sätt.

C.3 Alternativ metod att öva en färdighet
Lärare 2 pratar om svårigheter av olika svårhetsgrad. Man kan även med hjälp av
digitala verktyg träna olika färdigheter som barn behöver mer övning i. Ett barn som
till exempel inte annars pusslar kan träna det via digitala verktyg. ”Finns program som
kan hjälpa barn med olika svårigheter, till exempel med handgreppet… Då kan hen
göra pussel med digitala verktyg”.

54

Andra lärare uppfattar digitala verktyg som en fördel för att man med hjälp av dem
kan öva på en färdighet på ett alternativt sätt. Om man jobbar med digitala verktyg
på ett alternativt sätt stöder det lärande och kompletterar undervisningen.
Lärare 10
Sen kan spela spel, diskutera siffror ur en annan synvinkel, till exempel
jobba i skogen med träpinnar men annat på iPaden
Lärare 9
Och visst övar du ju med fingret, men på annat sätt än att skriva. Men
man kan ha en penna till lärplattan och öva på de sättet också.

Lärare 9 berättar att barn jobbar med finmotoriken med digitala verktyg, men på ett
annat sätt än då barnet till exempel skriver på papper. Men övningen av penngreppet
behöver inte utebli utan man kan träna penngreppet också med digitala verktyg, ifall
barnet jobbar via en penna. Detta erbjuder variation till arbetssättet men utesluter inte
färdigheten att öva på penngreppet.
C.4 Uppmuntrar till lärande
Det digitala verktyget har även egenskaper som motiverar till lärande, som kan vara
en fördel speciellt om barnet har svårt med någonting. De digitala verktygens positiva
förstärkning på en färdighet motiverar också barnen att lära sig. Den är annorlunda än
bekräftelse från en vuxen, även om också det uppskattas.
Lärare 2
Roligt, speciellt om barn har svårigheter … och de kommer ballonger
som faller ner och allt. Man ser den där glädjen i barns ansikte. Visst
blir dom ju glada när vi säger men dom får uppleva att dom är bra på ett
annat sätt. … Positiv förstärkning som uppmuntrar också lärande.
Lärare 10
Dom motiverar barnen ganska mycket... Barnen lär på olika sätt. Den
lockar barnen och lite ”lurar” barnen till lärande, så att säga

Lärare 10 menar att digitala verktyg kan komplettera lärande eftersom barn lär sig på
olika sätt. Digitala verktyg uppmuntrar, eller som här uttryckt ”lurar” barnen till
55

lärande. Man kan förstå att lärande med digitala verktyg ibland sker omedvetet och
mödolöst.
C.5 Mångsidiga användningsmöjligheter stimulerar fantasin och kreativiteten
Den fjärde beskrivningskategorin för lärarnas uppfattningar av fördelarna med digitala
verktyg för barns lärande, är att de har mångsidiga användningsmöjligheter.
Verktygens mångsidiga användningsmöjligheter är till nytta både för arbetet i
barngruppen och i lärarens dagliga uppgifter.
Flera

lärare

uppfattade

att

det

digitala

verktyget

erbjuder

mångsidiga

användningsmöjligheter i den pedagogiska verksamheten och därmed också många
möjligheter för lärande. Lärare 5 uttrycker enkelheten i att flera funktioner finns
komprimerat i ett och samma verktyg. Det möjliggör att man kan jobba på olika sätt
med den. ”Allt finns samlat på ett ställe. Väldigt lyxigt med Ipad för där finns både
kamera, söka på internet och massor med appar”. Två lärare uppfattade att
mångsidigheten med digitala verktyg möjliggör olika arbetssätt som stimulerar
barnens fantasi och kreativitet, vilket berikar den pedagogiska verksamheten.
Lärare 7
Mångsidigheten. Det är en hel skala man kan göra med kreativiteten. Vi
kan göra musikvideon tillsammans med barnen eller vad som helst.
Lärare 9
Om du jobbar rätt så kan du använda din fantasi och kreativitet om du
gör en film till exempel

Lärare 7 nämnde att användningsmöjligheterna är obegränsade, förutsatt att man som
lärare känner till alla de möjligheter man kan göra med digitala verktyg. Därmed anses
möjligheterna för digitala verktyg vara bundna till lärarens kompetens och kanske
också till hens förmåga att använda sin kreativitet i sätten att inkludera den i
verksamheten.
Lärare 7
Du kan göra så mycket mera, vi ger de helt nya tillvägagångssätt och
möjligheter. Vet inte finns det något man inte kan öva. Dans för barn, för
de kommer musik och rörelserna visas och barnen dansar efter.

56

Gymnastik, allt! … Bara man känner till de och vet att de finns så kan
man göra allt möjligt

Lärare 7 invänder sedan att barnen med hjälp av sin fantasi kan komma på nya
användningsmöjligheter som vi vuxna inte tänkte på, bara vi inkluderar den i
verksamheten. ”Barnen har ju fantasi så de kan komma på nya sätt att använda Ipaden
som vi inte tänkt på... Vi [lärare] kan ta med det i verksamheten”.

Kategori D: Digitala verktyg underlättar lärarens arbete
Flera intervjupersoner besvarar frågan om fördelar med digitala verktyg även ur sitt
eget perspektiv, trots att fokus här egentligen låg på barns lärande, därmed har jag
inkluderat detta som ett resultat i studien i en egen kategori. I denna kategori jag
inkluderat de olika fördelarna som de ser i användningen av digitala verktyg i sitt eget
arbete. Lärare beskriver de digitala verktygens fördelar i hur de underlätta lärarens
arbete på olika sätt och i synnerhet i kontakten med föräldrarna. Digitala verktygen
kan behändigare att lagra och sprida information och verktygens funktioner
underlättar vardagen.
D.1 Behändigare att lagra och sprida information
Det sågs som en fördel att de slipper hålla reda på papper och att de lättare kan sprida
information jämfört med tidigare. Lärare 7 säger ”pappren. Jag är inte bra att hålla reda
på papper. Lättare när allt finns i kompakt format och allt hittas där”. Lärare 5 är inne
på samma sak ”vissa saker går snabbare, som just med vilka, att man får ut det.
Behöver inte hålla koll på en massa lappar och hålla på med det där”. Lärare 6 uttrycker
att det är ”enkelt nuförtiden att sprida information än om man jämför med hur det var
förr”.
D.2 Verktygets funktioner underlättar vardagen
En lärare nämner främst fördelarna med digitala verktyg gälla de funktioner som
digitala verktygen har för att underlätta vardagen. Hit ingick dels funktionen att barnen
enkelt vid behov kan få kontakt till förälder och vice versa och att man med hjälp av
digitala verktyg kan dokumentera. Hen nämnde dessutom funktionen att få
57

information lätt och att man med hjälp av det kan ta reda på ett fenomen direkt. Hen
var även den enda läraren som självmant nämnde att digitala verktygen underlättar
dokumentationen.
Lärare 8
Att få föräldrarna delaktiga i det här och barnen med sina föräldrar och att dom
nät som helst på dagen kan nå sina föräldrar. Och det här med dokumentation.
Och informationen, du får den lätt, vi behöver inte ta det imorgon.

6.3 Lärares uppfattningar av nackdelar
med digitala verktyg för barns lärande
Lärarna uppfattar nackdelarna för användningen av digitala verktyg för barns lärande
lite olika, men det finns också likheter i svaren. I analysen av svaren fanns kvalitativt
olika uppfattningar av nackdelar i användningen av digitala verktyg, som indelas i
skilda beskrivningskategorier enligt följande:
Lärarna uppfattar att det finns problem med användningen av digitala verktyg hemma,
men inte på daghemmet; digitala verktyg kan inverka negativt på barns lärande; vuxna
som använder digitala verktygen fel; ett stressmoment för lärare.
Tabell 3. Lärarnas uppfattningar av vilka fördelar som digitala verktygen har för barn och deras
lärande.

Nackdelar med digitala verktyg
Beskrivningskategori

Underkategori

Antal
uttalanden

A

A.1 Stjäl tid

1

Ett problem hemma men inte A.2 Stillasittande barn

3

på daghemmet

A.3 Skadliga sidor

2

A.4 Våldsamma lekar

1

B

B.1 Inverkar negativt på språk- och

1

Inverkar negativt på barns

skrivfärdigheter

lärande

B.2 Osocialt

58

1

B.3 Inverkar negativt på lärande och

2

kreativitet

C

C.1 Stjäl fokus från barnen

2

Vuxna använder verktygen fel

C.2 Nonchalering av barns användning

3

C.3 Utnyttjande av digitala verktyg

3

som barnvakt
D

D.1 Strulande teknik

4

Ett stressmoment för lärare

D.2 Oro för följden av implementering

3

av digitala verktyg
D.3 Stress för ovan personal

4

D.4 Snabba förändringar

2

Kategori A: Ett problem hemma, men inte på daghemmet
Lärare uppfattar att det inte finns några nackdelar med användningen av digitala
verktyg för barns lärande på daghemmet, utan större risker och problem uppfattas
finnas med användningen hemma på barnens fritid. På daghemmet behöver man inte
vara orolig för nackdelarna ifall man använder verktygen på rätt sätt. Ifall man har
lösryckt med digitala verktygen i den pedagogiska verksamheten så är det en nackdel
i daghemsmiljön. Det bör finnas en målsättning och struktur med det man gör.
Lärare 10
Nej, inte skulle jag säga att det finns nackdelar. Jag tycker bara dom
borde finnas i verksamheten så det finns en målsättning för dem, att de
inte bara är lösryckta med som tidsfördriv.
Lärare 9
jag tycker inte att det blir för mycket i den här åldern heller. Det ska
vara bekantskap och små stunder
Lärare 8
Vet inte om det finns på daghem så mycket. Kanske mer ett problem
hemma

59

Främst uppfattas problem och negativa följder för barns lärande uppstå då digitala
verktyg används hemma. Denna användning, som ofta anses vara spel, uppfattas ha
negativa följder som speglar sig tillbaka till vardagen på daghemmet. Det har visat sig
ha sådana konsekvenser som lärarna behöver behandla i barngruppen. Denna
underkategori inkluderar följande uppfattningar av användningen av digitala verktyg
hemma: digitala verktyg stjäl tid, håller barnen stillasittande, barnen hamnar in på
dåliga hemsidor, skadliga bilder och bidrar till ökad våldsamhet i lekar.
A.1 Stjäl tid
Digitala verktyg uppfattas medföra till nackdelar för barns lärande då de stjäl tid.
Lärare 3 nämner att digitala verktygen främst stjäla tid hemma, där tiden för
användning inte nödvändigtvis är begränsad.
Lärare 3:
Man kan försjunka sig i den, hemma förstås, den möjligheten finns ju inte
här. Men visst stjäl den tid. Att det gäller nog att lägga upp tid att hur
mycket… allt i lagom doser.
Mest ett problem hemma, här blir det ganska lämpligt av sig självt. De
tar ju inte överhanden här… Det är nog mera hemma då barnen själva
använder den, att hur lång tid…

A.2 Stillasittande barn
I och med att barn tillbringar långa tider vid digitala verktyg medför det också att
barnen sitter stilla väldigt länge, vilket leder in på följande upplevda nackdel i
användningen av digitala verktyg; stillasittande barn:
Lärare 10
Att barn sitter stilla vid bordet det tycker jag inte om
Lärare 5
Sittandet. Om man inte hittar på aktiviteter där de är aktiva så är de ju
skillnad. Stillasittande vid skärm har man för mycket av i sitt eget liv och
det vill man inte ge vidare till barnen

60

Lärare 9
Stillasittande barn. Kanske mer stillasittande hemma, bruket hemma är
kanske annorlunda än på dagis. Här kan vi röra på oss och ändå ha den
medan hemma det kanske är mera spelande

Lärarna upplever att barn sitter mycket stilla, men om digitala verktyg används på rätt
sätt kan man inkludera rörelse i användningen av digitala verktyg, detta sker dock mer
på daghem medan barnen främst spelar sedentärt hemma.
A.3 Skadliga sidor
En annan underkategori som nämndes av lärare är att barnen kan hamna in på sidor,
som inte är passande för barn i hemmamiljön. Dåliga sidor, som de också kallades,
kan skada barnen och bör också behandlas tillsammans med vuxen. En lärare menar
att kraftiga bilder kommer upp dagligen i form av nyheter och reklam och att detta är
något som behöver diskuteras med barnen, så att barnen inte lämnas ensamma med
dessa. Lärare 3 lyfter fram ” Dåliga sidor de hamnar in på”. Lärare 6; ”men de finns
nog mycket som är harmset också, som barnen inte skulle behöva vara på”.
Lärare 8
Nog ser dom ju mycket, de kommer mycket nyheter… det är nog mera
sådant nu, det är dagligen! Viktigt att diskutera med barnen att det inte
bara blir en bild i huvudet.

A.4 Våldsamma lekar
Lärare 8 menar att digitala verktyg också syns i barns lek, som blir alltmer våldsamma
och häftiga. Barnen förstår inte att de gör varandra illa, eftersom man i spelvärlden
alltid får nytt liv och inte beaktar följderna av handlingen. Spelen har konsekvenser
för samspelet med andra barn och behöver bearbetas mycket på daghem. Hen baserar
sin uppfattning på erfarenhet som hen haft genom åren och menar att dessa fall ökat.
... det kommer in i lekarna, de blir mer våldsamma och häftiga. De
märker inte att de gör sjukt åt varandra... Jag har märkt att det ökat med
åren… det är sådant man får jobba med mycket.

61

Kategori B: Inverkar negativt på barns lärande
Lärare uppfattade att nackdelarna som digitala verktyg bidrar till har en negativ effekt
på barns lärande och utveckling. Även här pratades det om barns spel. Lärare 6
uttrycker att ”det märkt på de barn som får spela mycket”. Trots att resonemanget inte
utvecklades vidare kan man förstå att läraren märkt en skillnad på barn som får spela
mycket gentemot andra barn. Underkategorierna för denna kategori är att digitala
verktyg inverkar negativt på barns språk- och skrivfärdigheter, det är osocial
sysselsättning och de inverkar negativt på barns lärande och kreativitet.
B.1 Inverkar negativt på barns språk- och skrivfärdigheter
Två lärare nämner att de digitala verktygen inverkar på barns språk- och
skrivfärdigheter. Lärare 9 hänvisar till att lärare från skolan som sagt att färdigheter
inom detta område har försvagats med åren. En orsak till detta uppfattar läraren att kan
bero på användningen av digitala verktyg. ”Lärarna har sagt att språket och skrivandet
inte är lika starkt som förr, kan delvis bero på det”. Lärare 6 refererar också till att
skrivande för hand och finmotoriken blir lidande då barnen använder digitala verktyg
mycket. Hen visar också denna aspekt som oroväckande och rent skrämmande. Både
dessa argument baserar sig på information som de har fått i andra hand.
Lärare 6
Att faktiskt hörde jag... det är faktiskt flera år sen jag hörde det, att
barnen håller på att glömma bort hur man skriver för hand. Och de är ju
slött! De är finmotoriken och de är... ja, jag tyckte det var lite
skrämmande faktiskt.

B.2 Osocialt
Lärare 9 hävdar också att digitala verktyg inte uppmuntrar till att vara social, på samma
sätt som man var tidigare. Hen uttrycker ”Du kanske inte är lika social när du sitter
med en lärplatta, som man var förr”. Av detta kan man förstå att lärplattan fyller en
plats, där personen i andra fall skulle interagera med andra, så som det var i en tid
innan dessa verktyg.

62

B.3 Inverkar negativt på lärande och kreativitet
En annan nackdel med digitala verktyg är att man aldrig får tråkigt, utan man kan fylla
dessa stunder med underhållning från digitala verktyg. Två lärare uppfattade att denna
stund av stillhet, eller ”att ha tråkigt” är betydelsefull, dels för lärandet, dels för
kreativiteten. Lärare 9 uttrycker det ”du får aldrig tråkigt. Förr kanske du mera hamna
ha fantasi och kreativitet när du fick tråkigt. Nu har du lärplattan när du har tråkigt”.
Lärare 3
Det är jätteviktigt att barnen har den där fria tiden där tankarna bara
kan flyga... inlärningen sker också när man har en time-out. Att om man
har hjärnan hela tiden på full kapacitet så kommer inte den här
eftertanken, som gör att den här inlärningen sedan sjunker in och blir
bestående

Lärare 3 anser att pauser är betydelsefulla för att lärande ska befästas, om vi hela tiden
är stimulerade med något inverkar det på bearbetningen av stoff men också på hur vårt
lärande befästs. lärare 9 menar att stunder av tråkighet leder till att man får använda
sin kreativitet för att stimulera sig själv, men nu när man har digitala verktyg att ta till
uteblir denna del.

Kategori C: Vuxna använder verktygen fel
Det finns lärare som främst nämner att nackdelar vara kopplade till de vuxna och
huruvida de vuxna ger eller inte ger struktur i barnens användning av digitala verktyg.
I denna uppfattning tolkar jag att ansvaret ligger hos läraren och den vuxna i vilka
konsekvenser användningen av digitala verktygen har. Det framkom inte alltid om det
gäller daghems- eller hemmakontext, det kan tänkas gälla båda miljöerna. Vuxna
uppfattas använda verktygen fel då verktygen stjäl fokus från barnen, då barns
användning av digitala verktyg nonchaleras och då verktygen används som
”barnvakt”.
C.1 Stjäl fokus från barnen
Likväl för barn som för vuxna, uppfattas digitala verktyg stjäla tid. Arbetet med
digitala verktyg uppfattas tidskrävande och detta leder till att arbetet med verktygen är
63

tid ifrån barnen. Vuxnas uppmärksamhet kan gå för mycket till det digitala och då stjäl
den också fokus från barnen.
Lärare 7
Det kan bli att vuxna går med den hela tiden och inte lika mycket
uppmärksammar barnen
Lärare 6
… det [digitalt arbete] tar mycket tid. Vi tycker inte alls om det för vi är
här för barnens skull.

Lärare 6 anser att digitalt arbete upptar mycket tid av läraren, vilket innebär att det är
tid bort från barngruppen. Samvaro med barnen borde enligt hen prioriteras framom
det digitala arbetet.
C.2 Nonchalering av barns användning av digitala verktyg
En annan nackdel med digitala verktyg uppfattas vara att den vuxna nonchalerar
barnens användning av digitala verktyg samt hur lång tid de spenderar med verktyget.
Enligt denna uppfattning bör vuxna vara medvetna om vilka program som barnen är
inne på, men också följa med tiden för hur länge de jobbar med verktyget.
Lärare 1
Om man inte vet hurdana program barnen använder... Att man som
vuxen inte tänker på vilket program de spelar… Att inte bryr sig hur
länge dom spelar.
Lärare 6
Vuxna måste ha koll på vad det är för program och sidor och sådant

C.3 Utnyttjande av digitala verktyg som ”barnvakt”
En annan underkategori som lärarna var inne på är att utnyttja digitala verktyg som
”barnvakt”, en lösning som man tar som vuxen för att rikta barns uppmärksamhet vid
verktyget för att själv kunna fokusera på något annat än barnet.

64

Lärare 1
Att man har de som en ”passa barnen”. Då går det åt fel håll.
Lärare 6
De ska inte vara en barnvakt, det är fel gjort av förälder och personal

Kategori D: Ett stressmoment för lärare
Även om denna huvudkategori fokuserar främst på nackdelar för barns lärande,
uppkom i samband med detta även lärares egna upplevelser av digitala verktyg. En av
de nackdelar som lärarna nämnde i intervjuerna hade att göra med att digitala verktyg
orsakar stress för lärarna. De stressfaktorer som inkluderats i denna kategori är
strulande teknik, rädsla över att förlora kontrollen, stress för ovan personal, oro för
ständig förändring.
D.1 Strulande teknik
I flera delar av intervjuerna kom vi in på ämnet om strulande teknik. Av intervjuerna
framkom det att många lärare är frustrerade över teknik som inte fungerar och att de
ofta blir lämnade ensamma med dem. Dels kom det fram att många lärare inte vet vad
de ska ta sig till när tekniken inte fungerar, dels att de själva bär på ansvaret att lösa
det. En del refererar till skolan som har en egen IT-ansvarig, medan andra menar att
digitala verktygen är dåligt planerade, eftersom olika märkes verktyg inte
synkroniserar på ett lyckat sätt med varandra – och detta försvårar det digitala arbetet
för läraren. lärare 5 beskriver hjälplösheten då digitala verktyg inte fungerar
ändamålsenligt och att man ofta är tvungen att ta till gamla praktiker ändå. ” När
teknologin strular blir man helt handfallen. Om det inte fungerar då blir det ju negativt.
Då måst man ändå göra på gamla sätt”.
D.2 Oro för följden av implementering av digitala verktyg
Hos en del lärare förekom en oro för konsekvenserna av att implementera digitala
verktyg. Denna underkategori innefattar en oro för att digitala verktyg ska ta över det
övriga arbetet i den pedagogiska verksamheten. Vidare innefattar kategorin också
lärares rädsla över att förlora kontrollen i barngruppen då digitala verktyg inkluderas i
den pedagogiska verksamheten.
65

Återhållsamhet i implementeringen av verktygen är vanlig bland de lärare som delar
denna uppfattning och de upplever också att den tydlig plan fattas. Två av lärarna hade
likande uppfattningar i denna fråga.
Lärare 2
Barnen relaterar att de får göra det hemma mera, så nu är den inte så
uppenbart framme ännu… men rädslan kanske finns att ju mera vi har
den framme… att den konsekvensen vet jag inte ännu, hur jobba bort det.
(...) Vi är också lite dåliga på att erbjuda, därför att jag själv skulle vila
att jag får en plan, att vad de innebär detta. Det är jag nog lite försiktig
med… mina kolleger också. Vi skulle vila få de att vi vet direkt vad dom
gör.

I barngruppen har lärare 2 inte för tillfället en situation där barnen har en stark iver för
digitala verktyg, eftersom barnen kopplar digitala verktyg med hemmet och därför inte
ber om dem. Detta kan tolkas som att läraren är nöjd över situationen som den är,
eftersom hen befarar vad som händer då tar in verktygen alltmer i den pedagogiska
verksamheten. Lärarna i barngruppen erbjuder inte heller verktygen till barnen,
eftersom de saknar en tydlig plan. De känner att de vill ha kontroll över vad barnen
gör på verktygen.
Lärare 10 har även väntat med införandet av verktygen eftersom hen behöver en lista
över barns användningstid och ordning för att inte skapa kaos i gruppen.
Lärare 10
... Jag tror man kanske måst ha en lista i början att ordningen
åskådliggörs, att alla säkert får… Det blir säkert hysteri, kanske och de
är därför jag lite har väntat.

Vidare visar Lärare 2 visar en oro över att de digitala verktygen ska ta över, att de
upplevs mer underhållande för barnen än till exempel ett vanligt pussel. Hen vill att
det finns en balans mellan det digitala och de traditionella arbetssätten. Lärare 10 är
osäker på om de digitala verktygen verkligen medför något till verksamheten och oroar
sig för att lärplattan ska ta ersätta annan verksamhet samt distrahera barnen. Hen
uttrycker känslor av rädsla och osäkerhet och vet inte hur hen ska kunna hantera
situationen.
66

Lärare 2
Rädd för att… vi har inte nu ”får jag spela får jag spela”, jag skulle vilja
att balansen hålls med… Jag vill att pussel är lika roligt alternativ som
att ta iPaden...
Lärare 10
Kanske lite osäker just och sen är det ju det att jag sku önska att den
hämtar någonting till. Och inte att den tar bort. Att inte fokuset sen
flyttar från stoffet till den där själva Ipaden bara. Det är jag kanske lite
rädd för att hur jag hanterar den situationen.

Lärarna uttrycker också att de har en rädsla av att förlora kontrollen. Lärare 2 menar
att om något går fel i lärandesituationen, står man alltid inför lärarna. Lärare 10 känner
att hen vill hantera och ha kontroll över situationen, så att hen vet att arbetssättet
fungerar. Samtidigt inser hen att det inte är så allvarligt, fastän hen skulle ”misslyckas”
med lärandestunden.
Lärare 2
Ja, kanske en rädsla över att man inte har kontroll över situationen så
om de blir någonting så står vi alltid inför föräldrarna. Det är kanske
den rädslan sen, att om de på något sätt går fel…
Lärare 10
Kanske jag är lite osäker på det sättet att jag vill hantera situationen.
Den är under kontroll. Och så kanske den inte riktigt är under kontroll
om jag tar den helt sådär bara. Men jag vill nog att när jag börjar med
någonting så vill jag att det fungerar. Att de inte sen skiter sig mitt i
stunden. Jaa, egentligen att de sku det nu vara så hemskt det heller.
Ingen dör oftast av det.

D.3 Stress för ovan personal
Digitala verktygen kan också som en nackdel, bidra till stress för ovan personal, ifall
de inte är bekanta med digitala verktyg från tidigare. Både lärare som är ovana och
vana vid användningen av digitala verktyg tog upp denna fråga i intervjuerna. De som
är vana användare, visade sin förståelse för dem som osäkra med digitala verktyg och
menade att de kan medföra stress om man tvingar in verktygen i den pedagogiska
verksamheten trots bristande färdigheter hos personal. En annan lärare uppfattar att
67

vuxna ofta ser digitala verktyg som besvärliga, medan barnen är intresserade av dem.
Lärare 10 fortsätter att i och med att hen själv är en osäker användare så blir det som
en börda till istället för ett verktyg.
Lärare 7
Det kan bli ett stressmoment om man är ovan att använda den. Om den
[lärplattan] inte är inkorporerad men man försöker tvinga med den. Då
kan det bli ett stressmoment
Lärare 10
Barnen tycker de är spännande. Tyvärr kanske det är så att vi vuxna
tycker de är krångliga (skrattar)
... problematiken att man är själv jätteförsiktig kanske. Och sen kanske
det blir lätt att man tänker att det är en börda till. Och det är kanske inte
så som man skulle borde tänka, men tyvärr så kan det bli lite... då när du
själv är lite osäker så känns det kanske mer som en börda än som ett
verktyg.

D.4 Snabba förändringar
Den snabba förändringen av teknologins utveckling uppfattas som en nackdel. Detta
medför i sin tur nya utmaningar i arbetet på fältet som orsakar stress hos personalen.
Upplevd okunskap för användningen av digitala verktyg orsakar även känsla av att
inte hinna med allting nytt. Tidspress för att lära sig en stor mängd nya saker uppfattas
som utmanande. Läraren uttrycker sina ståndpunkter genom uttrycket ”vi”, vilket tyder
på att hen uppfattar att denna tanke understöds av alla eller åtminstone av flera andra
lärare i kollegiet.
Lärare 6
Det går ju framåt jättemycket hela tiden. De går jättefort framåt och vi
måste lära oss sådant som kommer uppifrån… du vet sådant här att
”huh, vi måste lära oss mycket!” och det tar mycket tid. Och de gillar vi
inte alls! Vi har nog. Vi tycker inte alls om det för vi är här för barnens
skull och då ska de inte hela tiden komma uppifrån att ni måst hinna! …
Så det är nog slött att de går framåt jättemycket. (suckar)

68

En annan lärare uttrycker den snabba förändring som en utmaning för läraren, då man
behöver hela tiden aktivt hålla sig uppdaterad för att inte gå miste om någonting i flödet
av information.
Lärare 3
Det kommer så mycket nytt att man måste också hitta den där kunskapen
att det inte går en förbi och man märker att de kom och jag missade det
på något vis. Det bara händer saker och var är man på rätt ställe för att
inte missa någonting, de flyger en förbi hela tiden.

6.4 Sammanfattning av lärares uppfattningar av fördelar
och nackdelar med digitala verktyg för barn och deras
lärande
Alla lärare hittade fördelar med användningen av digitala verktyg för att utveckla barns
lärande, oavsett vad deras personliga förhållningssätt gentemot användningen av
digitala verktyg var. Avgörande för om det är en fördel är att man använder verktygen
på ”ett rätt sätt”, d.v.s. hur man jobbar med digitala verktygen i verksamheten. Svaren
kan summeras med att måttlig, planerad och målinriktad verksamhet med digitala
verktyg är till nytta för barns lärande. Digitala verktyg, som i många fall är lärplattan,
sågs som mångsidigt och smidigt verktyg som även underlättade lärarnas arbete.
Lärarna ansåg att större nackdelar med användningen på daghem – förutsatt att man
använder dem på rätt sätt. Det fanns lärare som ansåg att man kan undvika nackdelar
med digitala verktyg så att de passar in i målet för lärande. Exempel som togs upp var
att jobba med penngreppet på digitala verktyg eller undvika stillasittande, ensamma
aktiviteter med att göra uppgifter i större grupp där barnen samtidigt är fysiskt aktiva.

69

Figur 1. Lärares uppfattningar av för- och nackdelar med digitala verktyg för barns lärande.

Fördelar med
digitala verktyg

Nackdelar med
digitala verktyg

A
Informationssökning främjar
lärande

A
Ett problem hemma
men inte på
daghem

B
Barn lär sig
färdigheter

B
Inverkar negativt på
barns lärande

C

C

Kompletterande
verktyg för lärande

Vuxna använder
verktygen fel

D
Digitala verktyg
underlättar lärarens
jobb

D
Ett stressmoment
för lärare

Det förekom dels ett positiv och ett negativt förhållningssätt gentemot spel. Spelen är
negativa då de stjäl tid, då barnen är länge stillasittande, om det finns obegränsad
övervakning för vilket typs spel barnen spelar och att våldsamma spel kan påverka
barnens lek och samspel negativt. Det förekom ändå en positiv uppfattning gentemot
spel då de är pedagogiska, motiverar till lärande, kompletterar lärandemål. Flera lärare
tog också avstånd till spelande och ville lyfta fram att man jobbar på annorlunda sätt
med digitala verktyg inom småbarnspedagogiken.
Under samtalen framkom det ändå att det finns en viss underliggande inställning till
att digitala verktyg är utmanande och i vissa fall till och med en börda. Bristen på tid
för att sätta sig in i digitala applikationer, brist på kunskap, brist på teknisk hjälp vid
problemsituationer, brist på personal påverkar den dagliga möjligheterna att utveckla
denna del av verksamheten. De ansåg däremot att nackdelarna för digitala verktyg
sällan verkställs inom småbarnspedagogiken, utan större problemen för användningen
sker i hemmamiljön. En försiktighet i användningen av digitala verktyg som speglar
sig i en rädsla för följden av implementeringen.

70

6.5 Lärares uppfattningar av den nya planens inverkan
på den pedagogiska verksamheten och på lärarens roll
I den andra forskningsfrågan läggs fokus på lärarnas uppfattningar av hurdan inverkan
den nya Grunderna för planen för småbarnspedagogiken (2016) haft för
digitaliseringen av den pedagogiska verksamheten och hur de uppfattar att
förändringarna påverkat lärarens roll, samt hur de själva förhåller sig i till den digitala
utvecklingen. I detta avsnitt behandlas lärarnas syn på förändring av verksamheten och
lärarens roll skilt för sig. Inledningsvis lyfts en vad och en hur-aspekt fram av hur
förändringen uppfattas av lärarna. Därefter behandlas lärares syn på förändringar som
påverkat lärarrollen, hur de värderar den digitala kompetensen och hur de ser på
fortbildning inom småbarnspedagogiken. I analysen läggs mer fokus på den senare
delen, det vill säga lärares uppfattning av förändringsprocesser i lärarrollen, eftersom
denna del gav mest djup i svaren.
De kvalitativt skilda sätten att uppfatta förändring av den pedagogiska verksamheten
utmynnade i följande kategorier: Styrdokumentet har medfört förändring och
Förändringen beror inte nödvändigtvis på styrdokumentet. Även om detta är ett
resultat av analysen behandlas inte denna del i djupare mening. Dock lyfts lärares
utsagor upp i stora drag, eftersom det kan berätta om deras uppfattning av den nya
planen och synen på förändring av den småbarnspedagogiska verksamheten.

6.5.1 Det nya styrdokumentets inverkan
på förändring av den pedagogiska verksamheten
Alla medverkande lärare uppfattar att en förändring skett i den pedagogiska
verksamheten. Ur materialet förekommer det emellertid kvalitativa skillnader i sättet
att uppfatta orsaken till förändring. Sex lärare uppfattar att den reviderade planen för
småbarnspedagogiken har medfört förändringar i den pedagogiska verksamheten,
medan tre lärare ifrågasätter ifall det beror just på detta nya styrdokument. Det
uppkommer även lite olika uppfattningar av vilka områden som har förändrats och hur.
De nyexaminerade lärarna har som förväntat svårt att besvara frågan, men baserar sina
uppfattningar på antaganden och tidigare arbetserfarenheter.

71

Sex lärare uppfattar att styrdokumentet har bidragit till en förändring av den
pedagogiska verksamheten. Inom denna kategori inryms uppfattningen om att
styrdokumentet förändrat verksamheten eftersom den gett med sig ett nytänkande i det
pedagogiska arbetet. Två lärare uttrycker att de är nöjda med den nya planen och den
förändring som den ger.
Lärare 1
Det är nytänkande och det är ju bra. Det krävs bara att man tänker i lite
nya banor
Lärare 2
Jag tycker nog den [styrdokumentet] har gjort mycket. Jag uppskattar
mest att de mångsidiga kompetenserna lyfts fram […] Jag måste säga att
jag är jättenöjd!

En lärare håller med om att förändring skett, även om hen har svårt att säga hur
eftersom daghemmet är mitt inne i förändring, men anser att styrdokumentet har
förändrat på verksamheten då den ger riktlinjer för det pedagogiska arbetet.
Lärare 7
Jag skulle nog påstå att den har ändrat, men jag har svårt att säga på
vilka delar. Vi är ännu i förändringsfasen... Jag vet inte hur den
[styrdokumentet] har påverkat men jag påstår att den har påverkat
eftersom den ger lite riktlinjer

En annan uppfattning är att förändring skett eftersom styrdokumentet numera är en
norm som förpliktar att det som står i den verkställs. Lärarna anser att styrdokumentet
ändrat den pedagogiska verksamheten eftersom dess innehåll numera bör
implementeras. Därmed kan man se att motivationen till förändring kommer från yttre
krav. Lärare 10 säger ”den är ju normativ nu så vi ska följa den och ska lägga in i
allting”. I likhet med detta uttrycker lärare 9 ” Nu hör det till att man ska använda den.
Förr var det bara ett förslag att du ska använda den, att nog har det blivit en större del
av verksamheten det har den”.
Lärare 3 utvecklar resonemanget med att den nya planen aktiverar läraren att engagera
sig i det digitala arbetet, samt att aktivt hitta på sätt att inkludera det i den pedagogiska

72

verksamheten. ”Också i och med att kravet kommit så betyder det ju också att man
måste vara aktivare, ta reda på och hitta användningsmöjligheter”.
I den andra kategorin uppfattar tre lärare att förändring inte nödvändigtvis beror på
styrdokumentet. Lärarna i denna kategori betonar inte styrdokumentets roll som så
betydelsefull för förändringarna som sker i daghemmets verksamhet, utan andra
faktorer kan ha inverkat på att förändring har skett. Enligt detta synsätt sker förändring
konstant och har pågått i en längre tid. Här tar lärarna i en väldigt liten utsträckning
upp innehållet i den nya planen.
Lärare 3
Jo, men å andra sidan så tycker jag att det ändras hela tiden. Det har
skett stora förändringar under de senaste 15 åren. Så världen är i
förändring och utbildningen är i ständig förändring.

En lärare framhåller att det varit förväntat att digitala verktyg kommer till
småbarnspedagogiken, eftersom den kommit till skolorna redan tidigare. Hen anser
ändå att verktygen inte skulle ha behövt inkluderas i småbarnsverksamheten, utan
kunde ha hållit sig till förskolan. Utifrån detta perspektiv kan man se att förändringen
i skolvärlden även influerar småbarnspedagogiken.
Lärare 8
Det här med digitala verktyg har ju inte kommit som en överraskning att
det har ju kommit till skolan, att man fundera att när de kommer till
dagis. Men sen tycker man emellan att de ändå skulle ha kunnat hållas
till förskolorna.

En lärare platsade inte riktigt in i någon av kategorierna, eftersom hen ansåg att det
nya styrdokumentet hämtade både nya aspekter till verksamheten och att den dels tog
upp saker som de jobbat enligt redan en längre tid. Hen ansåg att det nya
styrdokumentet nu är i enlighet med den pedagogik som förs på daghemmet, men
också att det kommit in nya element som förändrat verksamheten.
Lärare 2
Tiotals år tycker jag att vi har jobbat som den nya planen men den har
inte kommit till pappers. Nu går planen samman med mitt jobb […] här
kommer också nya element. Men jag tycker att de kommer just på ett

73

sådant sätt som jag tycker om att jobba med barnen. Den sätter ihop
många grejer. Smågrupper, med barns delaktighet bland annat

Läraren tog ställning till styrdokumentets innehåll i relation till hens syn om barns
lärande och till lärarens roll. Hen uppskattade de olika lärområden som togs upp i det
nya styrdokumentet men samtidigt förklarade om vikten av barns självförtroende och
lärarens bemötande av barn i lärprocessen. Detta speglar lärarens reflektionsförmåga
och insatthet med att ta ställning till innehållet i den nya planen i relation till sina egna
värderingar.
Lärare 2
Från det när barnet kommer in på morgonen till eftermiddagen, allt vi
gör är ju lärande. Det tycker jag att den nya läroplanen nu stöder. Inte
de där små, små stunderna, då jag kanske har lite språklekar, som är
minimum språktiden. De hur jag pratar med barnen under hela dagen,
hur jag tilltalar dem, hur jag lyssnar till dem, tar tillvara deras tankar –
det är språkutvecklingen.

6.5.2 Hur förändringen syns i den pedagogiska verksamheten
I följande del av analysen framställs lärarnas uppfattningar är om hur förändringen
syns i den pedagogiska verksamheten genom tabell 4. Vid sidan om uppfattningarna
redogörs för vilka lärare placerar sig under de olika kategorierna av uppfattningar. En
och samma lärare kan här ingå i flera uppfattningar, vilket också åskådliggör hur
många aspekter hen berört i svaren. Enligt lärarna syns förändring i yttre faktorer och
i lärares förhållningssätt till digitalitet. Lärarens roll behandlas separat i analysen (se
xxx) även om den delen också kunde utgöra en beskrivningskategori.
Tabell 4. Lärares uppfattningar av hur förändringen syns i praktiken, efter att de i ett års tid
arbetat med den reviderade planen för lärande inom småbarnspedagogiken.

Lärares uppfattningar av hur förändring av den
pedagogiska verksamheten syns i praktiken
Beskrivningskategori

Uppfattning

Lärare (L) *

Frekvens(F)
**

74

A Digitaliseringen gör
sig synlig i yttre
faktorer

A.1 Ökad tillgång
digitala verktyg

till L4, L5, L6, L8,
L10

A.2 Användningen av L1, L4, L7, L8
digitala verktyg har ökat

F7

A.3 Fortbildningarna har L5, L3
ökat

B Lärares
förhållningssätt till
digitalitet har
förändrats

B.1 Ett växande intresse
hos personalen att lära sig

L2, L9

B.2 Ökad diskussion och L1, L5, L9
medvetenhet
om
det
digitala
B.3 Digitalitet är en del av
samtiden och framtiden

F10

L1,L2,L3,L4,L5
L6,L7,L8,L9, L10

* (L) är en förkortning av lärare och syftar tillsammans med numreringen på intervjupersoner i mitt
data.

I

tabellen

utmärks

vilka

lärare

som

ingår

i

vilken

uppfattning.

** (F) är en förkortning av frekvens. I tabellen har jag märkt ut antalet lärare som uttalat sig i var
beskrivningskategori. På detta sätt får man en uppfattning av fördelningen av svaren i sin helhet.

Kategori A: Digitaliseringen gör sig synlig i yttre faktorer
Denna kategori beskriver uppfattningen att förändringen i verksamheten syns i de yttre
faktorerna. Lärarna beskriver att de under senare tid märkt förändring i ökad tillgång
till digitala verktyg, att användningen av verktygen ha ökat, att lärplattan är mer
framme och att fortbildningen har ökat.
A.1 Ökad tillgång till digitala verktyg
Hälften av lärarna framhåller att förändringen i verksamheten syns i en ökad tillgång
till digitala verktyg. Sedan det nya styrdokumentets inträde har de digitala verktygen
ökat i daghemmet och finns till förfogandet för det digitala arbetet.
Lärare 4
Tidigare hade vi inte dessa Ipadar, i samma utsträckning i alla fall. Där
jag har jobbat fick vi Ipadar till det [digitala arbetet].
Lärare 6
Jo, vi fick ju Ipadarna allihop, eller avdelningarna. Så nog har de på de

75

sättet att de vill att vi ska ha de med i vårt dagliga jobb och så att… på
det sättet ha det ändrat.
Lärare 5
Så Ipaddarna har ju inte funnits förevigt dom heller. Så om jag jämför
med när jag jobbade före så nog ha det ökat absolut.

Lärare 10 beskriver att digitala verktygen ökat och att det nu finns smarttelefoner och
lärplattor i varje grupp. Hen invänder att de digitala verktygens inträde inte ensamt
innebär digitalisering av den pedagogiska verksamheten.
Lärare 10
Jo på det viset att vi har smarttelefoner i alla grupper, paddor i alla
grupper. Förut hade vi en Ipad i hela huset. Men de också... det att det
bara kommer in Ipad i huset, så inte är de ju digitalisering det heller.

A2 Användningen av digitala verktyg har ökat
I samband med att digitala verktygen har ökat har även användningen av verktygen
ökat i den pedagogiska verksamheten. Inträdet av nya digitala verktyg går därmed
hand i hand med ökad användning av de digitala verktygen. Lärare 1 förklarar att
verktygens inträde har inverkar på användningen; ” Kanske det ha ändrat i och med att
vi får mera av dom [verktygen] i undervisningen”. Lärare 7 beskriver att lärplattan
sällan användes i början men nu efter styrdokumentets ikraftträdande så har
användningen ökat.
Lärare 7
Multilitteraciteten är ett nytt fokus, så de märker jag nog. När jag
började så användes inte Ipaden nästan alls. Nu har vi börjat ladda ner
lite grejer under förra året och bekantat oss med olika appar... Det har
blivit mera användning av digitala verktyg än tidigare.
Lärare 5
...mycket mer använder man men de är ju förstås för att det mera har
kommit in, att man har tillgång till det. Så Ipaddarna hat ju inte funnits
förevigt dom heller. Så om jag jämför med när jag jobba före så nog ha
de ökat absolut.

76

Lärare 8 menar att de digitala verktygen används mera nu när det finns möjlighet till
det. I början hade hen svårt att veta hur lärplattan ska användas i med barnen. Ännu
är hen inte riktigt van vid dem men menar att de behöver vara mera framme och att
man medvetet planera in tid då digitala verktyg ska användas, så att de inte glöms
bort.
Lärare 8
Jag tänkte nog genast när vi fick den [lärplattan] att ”jaa hur kan vi
utnyttja den” och att vi måste ha den framme så den används. Nog är det
ännu att man inte är van och emellan glömmer man den. och att man
måst planera in den att ”då tar vi den”, men man minns den sen när
barnen vill söka någonting, så då tar man den.

A.3 Fortbildningarna har ökat
Två lärare beskriver att förändringen syns i att fortbildningarna har ökat sedan den nya
planen trädde i kraft, för att stöda lärarna i det digitala arbetet med barnen.
Lärare 5
Man är mera medveten och just att vi skickas på kurser att vi mer sku
kunna använda på ett bra sätt. Och aktivt.
Lärare 3
Läroplanen kom ju i fjol, så vi har fått skolningar nu i höst, digiskolningar.

Kategori B: Lärares förhållningssätt till digitalitet har förändrats
Denna beskrivningskategori lyfter fram uppfattningen att det skett en förändring i
lärares förhållningssätt till digitalitet sedan det reviderade styrdokumentet trädde i
kraft. Lärare har lagt märke till ett växande intresse hos personalen att lära sig och att
diskussionen och medvetenheten kring det digitala har ökat.
B.1 Ett växande intresse hos personalen att lära sig
Lärarna beskriver att de märkt ett växande intresse hos personalen att lära sig. Lärare
2 och lärare 9 förklarar att intresset av digitala verktyg har ökat sedan den nya planen.
Lärare 9 förklarar att en del av personalen först upplevde en rädsla för hur man
77

använder en lärplatta och vilka applikationer som finns att använda tillsammans med
barn. Via diskussioner och stöd från andra personer som hanterar digitala verktyg har
det fötts ett intresse hos personalen som gör att de vill lära sig och därmed har de
kommit smidigt med i den pedagogiska verksamheten.
Lärare 2
Det kom ju att ”nu vill vi det här, vi vill fortbilda oss. Nu vill vi göra det
här!”
Lärare 9
Vad man har hört så har kanske intresset bland personalen stigit mycket.
Förr kanske dom var lite rädda för hur man använder en Ipad och vad
det finns för appar, men nu har vi diskuterat det och det har vuxit ett
intresse att de vill lära sig. Nu när det finns sådana i huset som kan de,
så kanske de därför också har blivit ett större intresse bland personalen
och därför kommit mer naturligt in i verksamheten.

B.2 Ökad diskussion och medvetenhet om det digitala
Som också synliggörs i utsagan av Lärare 9 i föregående underkategori har hen märkt
en ökad diskussion och medvetenhet kring det digitala. Även lärare 1 beskriver att en
förändring skett eftersom man reflekterar och diskuterar mera kring det digitala än
tidigare.
Lärare 1
Det har de nog nu! Man tänker mera och diskuterar mera kring det. Det
skulle jag nog säga

B.3 Digitalitet är en del av samtiden och framtiden
Även om det finns kritiskt förhållningssätt till olika delar av digitaliteten (se x.x), ser
alla lärare i nuläget allmännyttan i att digitala verktyg kommer in i
småbarnspedagogiken. Digitaliteten ses som ”dagens melodi” och som ”framtidens
grej” och är därmed naturligt att det kommer in i småbarnspedagogiken.
Lärare 2
Det är en del av vardagen som allt annat, vilket betyder att de också ska
bli det här. Det sku vara konstigt om de överallt i samhället är digitalt

78

och så kommer du till daghemmet och de är helt utestängt från de, de går
ju inte… Samhälle är ju så vi får rätta oss efter det.
Lärare 4
Rätt så naturligt, de kommer mer och med in i världen. Barnen behöver
bli bekanta med det och i skolan används de mycket och bra om är
bekant med de på något sätt inom småbarnspedagogiken.

Tre av lärarna invänder i samma mening att det digitala kanske kommer in för tidigt,
att det kanske inte tillhör barndomen och att man inte ska ta till sig allt nytt oreflekterat.
Det verkar som att lärarna förhåller sig tudelat till digitaliseringen av
småbarnspedagogiken.
Lärare 6
De är nog okej! För de är tidens grej, de bara måst få komma med. Så
men ändå, inte ska de ta över på något sätt. Att inte ändras ju människan
så hastigt inte. Och barnen inte. Med sunda förnuftet med så tycker jag
de är okej som de är nu...
De får så mycket av det hemifrån och sen i skolan förstås. Att inte ska
man ju dämpa de fast jag säger att vi inte... de får vi ju absolut inte göra
men... nää inte fastnar vi för alla flugor genast och inte jag heller
Lärare 3
Nej det är helt okej och det är ju bra att de kommer i såhär tidig ålder
ändå.
Lärare 8
... så varför sku den inte komma in i barnens då? Så på det sättet är det
helt bra att de börjar i tid. Men sen tycker man emellan att får inte barn
vara barn. Att hur mycket ska den komma in, när man vet att den är där
hemma.

6.5.3 Förändring i lärarens roll
Detta avsnitt behandlar hur förändringar i verksamheten inverkar på lärarens
uppfattning om sitt eget lärande och sin pedagogiska roll. Slutligen reflekterar lärare
om sitt eget lärande i digitala verktyg i relation till fortbildningen. Denna del kunde ha
79

platsat beskrivningskategorierna i hur förändringen syns i verksamheten, men
eftersom denna del gav mycket data presenteras den separat.
Lärares uppfattningar åskådliggörs genom tabell 5 över sätten att uppfatta lärarens roll
i förändringsprocessen. Beskrivningskategorierna för denna del av analysen
resulterade i följande kategorier: ett barncentrerat perspektiv förändrar lärarens
arbetssätt, lärares kompetens inom digitalitet varierar och fortbildningen är både en
resurs och en utmaning.
Tabell 5. Lärares uppfattningar av sin pedagogiska roll i förändring

Lärarens roll i förändring
Beskrivningskategori

Underkategorier

A

A.1 Barnens intresse är
utgångspunkten

Ett barncentrerat perspektiv
förändrar lärarens arbetssätt

B
Lärares kompetens inom
digitalitet varierar

C
Fortbildningen är både en
resurs och en utmaning

Antal
uttalanden
5

A.2 Projektbaserat arbete kräver
nytänkande

2

A.3 Barnen är aktörer och läraren är
handledare

2

B.1 Lärare värderar sin kompetens
som låg

5

B.2 Lärare hanterar verktygen

5

B.3 Generationstillhörigheten
inverkar på den digitala
kompetensen

7

D.1 Fortbildningen är otillräcklig

6

D.2 Fortbildningen är tillräcklig

4

D.2 Önskemål för fortbildningen

10

80

Kategori A: Ett barncentrerat perspektiv
förändrar lärarens arbetssätt
Lärare uppfattar att den förändring som skett i den pedagogiska verksamheten är att
arbetssättet har ändrats till ett mer barncentrerat perspektiv. Det innebär ett nytt sätt att
tänka kring dynamiken mellan lärare och barn och påverkar också planering och
genomförande

av

den

pedagogiska

verksamheten.

Underkategorierna

för

uppfattningen är; barnens intresse är utgångspunkten, projektbaserat arbete kräver
nytänkande samt barn är aktörer och läraren är handledare.
A.1 Barnens intresse är utgångspunkten
Hälften av lärarna uppfattar att lärare nuförtiden lyssnar mer på barnets intresse i
planering och i genomförande av den pedagogiska verksamheten, vilket ses som en
förändring till hur det var innan. Då lärare tar vara på barns intresse i planeringen och
genomförande förändrar lärares arbetssätt och den pedagogiska verksamheten, som
blir mer barncentrerad. Därmed stärks barns delaktighet i verksamheten. Lärare 1
förklarar att barnen är delaktiga i planeringen av verksamheten. Deras intressen är
utgångspunkten och lärarna ser till att målen för de olika lärområden uppfylls på vägen.
Lärare 1
Vi vuxna planerar inte bara utan vi funderar saker tillsammans med
barnen, vad barnen är intresserade av, sen ser vi till att delområdena
blir genomgångna.
Lärare 6
Vi ska lyssna mer på barnen nu, men de är bara roligt. De har också kul
idéer. Förr laga vi ju program för hela året, att i ”augusti ska du gå
igenom det där”. Då minns jag att de var ”barnet och familjen” och i
september ska du ta ”bär och svampar”. Och sådant gjorde man ju då,
de finns ju inte nå mera. Helt borta! Nu är de att vi ska fråga vad barnen
vill.

Av lärare 6 utsaga kan man förstå att detta skifte i fokus på barnets intresse innebär ett
nytt sätt att tänka och arbeta. Lärare 9 hänvisar också till en tidigare tid och menar att
lärare i dagensläge inte längre har lika stort fokus på barns behov som tidigare. Barns
intresse och styrkor är i förgrunden och behoven jobbar man med vid sidan om.
81

Lärare 9
Förr kanske man koncentrera på vad barnen har för behov, medan nu är
styrkorna och intressen viktigare och så jobbar man med dom här
behoven och övar på dem men intressen ska stärkas.

Lärare 4 anser att hon innan den nya planen kom jobbade mer vuxencentrerat med de
digitala verktygen och att hon numera intar ett annat perspektiv och ämnar göra barnen
mer delaktiga och aktiva i sin roll.
Lärare 4
Tidigare innan nya planen så var det kanske mer att jag fota och jag
filma och jag sökte info och såhär. Mera att få barnen att göra
tillsammans och att låta dom ta foton och göra.

A.2 Projektbaserat arbete kräver nytänkande
Två av lärarna nämner vid sidan om barns intresse som utgångspunkt att även arbetet
med projekt har ändrat den pedagogiska verksamheten sedan det reviderade
styrdokumentet trädde i kraft. Med utgångpunkt i barn intresse arbetas med olika
projekt och detta har innefattat ett nytt sätt att tänka. Lärare 9 som inte jobbat så länge
har svårt att säga hur det var innan, men förklarar att hen märkt att ett nytänkande har
fötts fram då man ser på responsen hen fått om hennes arbetssätt gällande projekt.
Lärare 9 anser att planeringen har ändrat.
Lärare 9
Det är nog ett nytt tankesätt hur man arbetar nu, med dom här projekten.
Lärare 4
Överlag tycker jag att de [verksamheten] ha ändrat på ganska många
sätt. Att barnen är ännu mera i centrum och att man jobbar med projekt
och som får start i barnens intressen och sen jobba vidare på det. Att
planeringen har de ändrat massor på. Man planerar inte ett år på
förhand utan lite vartefter och ser.

A.3 Barnen är aktörer och läraren är handledare
Vidare diskuteras lärares och barns roll i lärandestunden. Barnen ses som aktörer i
lärandestunden. Lärarens roll ses som en handledare som vägleder eller lotsar barnet
vidare i lärandeprocessen, genom exempelvis att ställa frågor som utmanar barn att

82

reflektera. Enligt Lärare 10 ska läraren kunna ta ett steg tillbaka och också rikta barns
uppmärksamhet till sådant som de behöver synliggöra för dem.
Lärare 2
Att jag ser de som att jag skulle vara den som planerar noggrant men
barnen skulle få vara de som faktiskt är aktören, jag skulle vila se mig
som bakgrundsfigur…. Min roll är att jag kom fråga dom där frågorna
som gör att de väcks intresse och dom vill veta mera.
Lärare 10
Jag ser det som att barnet är aktivt. Det är barnet som ska vara aktivt,
men sku måste finnas där för att stöda om det behövs där sen kanske...
och kunna ta både ett steg bakåt, när du ser att barnen klarar av och
vara närvarande i viss mån för att kunna lyfta upp vissa grejer därifrån
som barnen kanske inte inser

Kategori B: Lärares kompetens inom digitalitet varierar
I utvärderingen av sin egen kompetens gällande digitala verktyg placerade sig lärarna
under två underkategorier, de som värderade sin kompetens som relativt låg och de
som såg sig själva som kompetenta användare.
B.1 Lärare värderar sin kompetens som relativt låg
Hälften av lärarna värderar sin kompetens i digitalitet som rätt så låg. Fem lärare
uppfattar sin kompetens som dålig. Osäkerheten i användandet av digitala verktyg är
vanligt förekommande hos lärare som platsar denna uppfattning.
Det kollegiala stödet uppfattas som en resurs som ger trygghet i arbetet. Alla lärare
som klassar sin kompetens som relativt låg refererar till en mer erfaren kollega i
användandet av digitala verktyg, som de får stöd av. Lärare 1 ser sig inte som kunnig
och så länge som någon annan kan bättre än hen får de lära henne. Hen säger att hen
inte självmant söker sig till att lära sig om digitala verktyg, vilket indikerar att hen
förhåller sig passivt till lärandet inom detta område.
Lärare 1
Jag är inte så kunnig. Nog är jag intresserad men vi har också i vårt
team den där ena som just ha gått de där kurserna och hon är mera

83

insatt i dom här sakerna. Från henne får vi lära oss mera. Hon delger
hela vår grupp och hela huset.
... Jag vill ju lära mig mera, men så länge som någon vet mera än jag så
får dom lära mig. Men jag är kanske inte den som självmant söker mig
till att lära mig
Lärare 2
Väldigt dåligt! Tyvärr är det där allt fallerar, men viljan är stor.
... Inom det digitala är jag lite dålig, men min kollega! Jag brukar
delegera åt henne, hon är väldigt bra på det här. Så de är hon som
brukar hitta på det där men jag försöker kämpa efter.
Lärare 3
Det är inte min starkaste grej att det är nog bara att kämpa på.
… Men det är ganska skönt att vara två pedagoger i gruppen.
Jättehärligt! Det är himmelriket, man boostar varandra, hjälper
varandra och planerar och funderar tillsammans.
Lärare 6
Jag är nog säkert sämst av alla här, känner jag, för jag måste alltid
fråga hjälp, fast jag försöker nog.

Dessa fyra lärare nämner alla att de inte använder digitala verktyg så mycket på
fritiden. Tre av lärarna säger sig ha ett intresse att lära sig. Lärare 6 medger att hen inte
är intresserad av digitala verktyg och att det digitala arbetet stör samtiden med barnen.
Lärare 6
… jag som är på äldre sidan så inte är jag intresserad egentligen. Inte är
jag hemma, jo på banken är jag och kollar mejlen då man inte hinner
här. eller vi vill vara med barnen. De är viktigt för oss. Så de är nog
slött.

B.2 Lärare hanterar de digitala verktygen
Hälften av lärarna upplever sig hantera de digitala verktygen. Fyra värderar sig vara
bra på digitala verktyg medan en ser sig som vardagskompetent. Alla som värderar sig
vara ganska bra på digitala verktyg upplever sig som rätt så motiverade och självsäkra
användare. ”Jag tycker att jag är ganska bra på dem” uttrycker lärare 9.

84

Lärare 4
De känns helt bra att använda Ipaden och jag brukar ändå gå igenom de
på förhand så jag vet vad jag gör… Jag tycker det är roligt att göra nog.
Det ska bli roligt att testa filmande, men en sak i taget.
Lärare 5
…jag har inte något större problem att jobba med de, jag tycker bara de
är roligt. Och jag ha kanske vilja använda tio appar samtidigt men där
måste man komma ihåg att med barnen kanske de är viktigt att vi jobbar
med en åt gången. Att man får lite backa sig själv också.

Lärare 10 värderade sig som vardagskompetent i digitala verktyg, men har svårt att
uppfatta hur hen ska jobba pedagogiskt med de digitala verktygen. Lärare 7 har också
problem med de pedagogiska arbetssätten fastän hen värderar sig som kompetent med
de digitala verktygen. Hen får pröva sig fram eftersom hen inte fått vetskap om hur
man ska jobba med verktygen via skola (eller fortbildning).
Lärare 10
Jag känner mig ganska vardagskompetent, men helt de att 100% hur jag
sen kanske gör det, så är jag kanske lite osäker. Kanske lite för osäker.
... Men kanske ändå är jag mest osäker där hur jag fångar pedagogiken i
det hela... att de blir pedagogiskt redskap sist och slutligen, jag vet inte,
greppar du?
Lärare 7
Digitala verktyg är jag ganska bra på, men dehär pedagogiska medlen
och sätten att använda är nog ännu i barnaskor. I vår utbildning hade vi
inte direkt något om det. Det har talats om att det är jättebra med
digitala verktyg, men så har det inte kommit konkreta exempel på
appar... så det är lite trial and error.

Lärare 9 värderar sig ha goda färdigheter i digitala verktyg och rätt motiverad. Hen är
ändå osäker hur hon förhåller sig till de digitala verktygen inom småbarnspedagogiken,
men lutar mer mot att de är till nytta för barns lärande. Detta visar att även om man
har en kompetens i digitalitet så innebär det inte per automatik att man förhåller sig
okritisk till dess användning.

85

Lärare 9
... Jag är nog motiverad, jag tycker det är spännande men jag är också
kanske lite mellan just för- och nackdelar. Att vad väger bättre, men jo
nog tycker jag att det är ett bra hjälpmedel och nog intressant. Nog är
jag ganska högt där uppe.

B.3 Generationstillhörigheten inverkar på den digitala kompetensen
I materialet framstod uppfattningen om att den digitala kompetensen är
generationsbunden. I denna uppfattning speglar lärarna sin egen kompetens i relation
till andra användares kompetens och en allmän uppfattning är att den digitala
kompetensen är generationsbunden. Generationsbunden kompetens förklarades bero
på om man är uppväxt med digitala verktyg i sin miljö eller inte.
Lärare 5
Jag är ganska självlärd. Jag ha hållit kurs åt min 80åriga granne. Hon
frågar sådär medan jag visar. Att jag tror jag har turen att jag är ganska
tekniskt lagd, att de kommer naturligt för mig.
Lärare 6
Jag som är på äldre sidan som inte ha haft dator från början. Jag minns
de kom ju datorkurs när jag gick i högstadiet, men inte valde jag ju de
inte. Jag valde ju teckning jag och handarbete. (skrattar)
Lärare 3
…Och klart är vi i olika ålderskategorier här också och vi har yngre som
är skickligare och äldre som får lära sig.
... Jag är inte den som vuxit upp med digitala verktyg utan jag har fått
det som vuxen så att det är nog lättare för yngre.

Många antyder, som också framkommer i citaten ovan, att den digitala kompetensen
finns hos de unga. En lärare har upplevt att det tas för givet att hen kan eftersom hen
är ung. Upplever sig inte kunna så mycket om digitala verktyg, men blir ofta frågad
hjälp för sin unga ålder.
Lärare 8
Jag kan ju inte så mycket. (skrattar) jag sku behöva gå kurser, fast nu
när alla har något problem så kommer dom och frågar mig. Bara för att
jag är yngst här så betyder det inte att jag kan. Men på något sätt lyckas
jag alltid hitta dom här, när man vågar trycka och ... man vågar lite

86

mera. Man vet att det är inte så farligt, jag raderar ingenting fast jag
trycker hit och dit.

Trots att lärare 8 upplever sig ha låga färdigheter med digitala verktyg förklarar hen
sig ofta lyckas lösa problemen, eftersom hen inte är rädd att pröva sig fram. Tre andra
lärare tar upp modet som skillnad mellan generationerna. Enligt denna uppfattning
vågar de unga kasta sig in i det okända mer än personer i äldre generationer.
Lärare 2
jag hör själv i den generationen som inte vågar.
Lärare 3
Som ung har man lärt sig att det händer saker och att man måste våga.
Man kanske vågar se dom här nya sakerna.

Många lärare verkar medvetna om kollegers olika kompetens. Lärare 2 uttrycker
”…jag tycker bara de är roligt. men jag vet att de finns dom som tycker de är jobbigt
för att dom själv... känner att dom inte riktigt kan.” Lärare 2 nämner att man bör ta i
beaktande de som har svårt med digitala verktyg och att även unga kan ha svårt att
använda digitala verktyg på ett pedagogiskt sätt, eftersom det kräver andra färdigheter.
Lärare 2
Vissa kanske kan, de yngre och de som annars använder hemma, men ska
vi säga att man måste också tänka på de som inte har det. Vi finns ju
också en viss mängd och inte behöver alla unga vara intresserade av de
heller. Annat att ha en personlig Ipad och sen att ha de som ett
läromedel. Uppbyggnaden blir en annan.

Två lärare såg även de olika kompetenserna som styrande för vilka uppgifter läraren
behöver ta sig an. Lärare 6 anser att det är valfritt för lärare att arbeta med sådant som
man tycker och sådan man intresserar sig för. Hen menar indikerar även att situationen
skulle vara annorlunda ifall hon jobbade med äldre barn och ifall hen hade en yngre
kollega. Lärare 7 anser att ansvarsområden bör delas i teamet enligt den som känner
sig bekväm med arbetssättet. Barnen förklaras annars påverkas negativt av
lärandestunden och enligt lärare 6 lär sig barn om människors olikhet.

87

Lärare 6
Det är nog upp till personalen att ta de program och använda det som
man tycker. Som sagt jag är på den äldre sidan och jobbar jag med en
nyutbildad, så är de säkert helt annat. Det är upp till var och en skulle
jag säga, den får göra som den tycker. Och alla tycker ju om olika saker.
De kommer vi ju aldrig ifrån. Ja, sunda förnuftet med sku jag säga
... barnen ska också lära sig att inte är alla lika inte och de är okej i alla
fall. Inte blir alla dataingenjörer eller vad det heter. Alla yrken behövs.
Lärare 7
Bra att på förhand i teamet diskutera hur vi som team använder de. Vem
som känner sig bekväm att använda och ifall någon inte är bekväm så
behöver man kanske då inte tvingas till de, eftersom det då kanske blir ett
stressmoment och då kanske inte heller blir en så givande och trevlig
upplevelse för barnen.

Lärare 7 tog ställning till att som kollega stöda de som har det kämpigt med digitala
verktyg, att genom att inspirera dem att använda digitala verktyg kan få dem att bli
intresserade att lära sig. Tvång är enligt hen inte en lösning utan föreslår stöd genom
inspiration och att ha digitala verktygen synliga i miljön och tillgängliga för barnen.
Om man får stöd så är steget mindre att pröva jobba med verktyget
Lärare7
Och sen när man diskuterar i teamet kan ju sådana som är mindre
erfarna med att använda digitala verktyg få inspiration att har man inte
kunskapen så är det ju svårt att använda den. men får man inspirationen
så kan de vara lättare, ”aha det här gör man med Ipaden”. Det är nu
främst att vi har tillgängligt för barnen, den kan de vara lättare att pröva
på, steget blir mindre om du får hjälp. Och så kan någon annan visa,
demonstrera med barnen, så är det sen lättare. Att dom inte heller blir
tvungna.

Kategori C: Fortbildningen är både en resurs och en utmaning
I intervjuerna framkom en variation i svaren gällande fortbildning som resurs i relation
till lärarens arbete. Svaren kategoriserades enligt de som ansåg att fortbildningen inom
digitalitet varit tillräcklig, medan andra ansåg att den varit otillräcklig. Den sista
88

underkategorin summerar de önskemål lärare har för fortbildningen. Av
intervjupersonerna har tre lärare av tio har inte gått fortbildning inom digitalitet inom
småbarnspedagogiken, vilket innebär att sju av lärarna fått en fortbildning inom arbetet
med digitala verktyg. Fyra lärare som gått fortbildning upplever att de inte fått
tillräckligt ut av fortbildningen om digitala verktyg, medan tre anser att de fått
tillräckligt med fortbildning.
D.1 Fortbildningen är otillräcklig
Tre lärare har inte gått fortbildning, vilket gör att de platsar denna uppfattning. De tre
andra lärarna uppfattade att fortbildningen som de fått varit otillräcklig eller att de
gärna skulle gå flera fortbildningar. Lärare nämner att fortbildningar ibland fick utebli
på grund av personalbrist. Fortbildningen upplevs som otillräcklig eftersom läraren
behöver mer stöd i arbetet med digitala verktyg och för att många fortbildningar
fokuserar på äldre barn.
Lärare 1 anser att de inte fått tillräckligt med fortbildning, men att hen själv kanske
också prioriterat annat eftersom också andra delar också är viktiga; ”Jag tycker inte
[att fått tillräcklig fortbildning], men så kanske jag har prioriterat andra saker. De ha
inte varit så viktigt den där biten att jag ska lära mig”. Två lärare ansåg att det inte
räcker med att införskaffa digitala verktyg till daghemmen och anta att digitaliteten
kommer in av sig själv, utan att fortbildningen måste stöda lärarna i denna process.
Lärare 3 menar att de förväntades sätta igång med digitalitet när digitala verktygen
kom och att fortbildningen kom först senare.
Lärare 3
De kändes nog först att börja, sätt igång, det är inte sådär bara, att sätta
igång. Man måste börja med en skolning! Också att gå igenom själva
[lär]plattorna, jag tycker att starten var ganska vag. Men sen kom de en
liten skolning, kort skolning, på en timme som vi hade om det digitala….
…Så jag kan inte säga att vi har fått så mycket skolning nej. Att det är
nog bara att trava sig fram.

Lärare 2 upplever att det fokuseras mindre på småbarnspedagogiken än på äldre
barn och att detta syns även i fortbildningarnas utbud. Hen framhåller att även lärare
i småbarnspedagogiken behöver stöd i processen.
89

Lärare 2
tycker jag att det är jättelite för småbarnspedagogik. Jag såg igen med
avundsjuka ögon på deras fortbildningslista och de vad de ena med det
andra till förskolan. Jag förstår de äldre barnen… men man borde satsa
lika mycket med yngre barn, med lika många tillfällen.
…Jag tror att det borde satsas nu också på småbarnspedagogiken för
annars tappar alla snart modet och så vill de inte mera. Att om man inte
får någonting så ger man snart upp. Om du inte får stöd och hjälp att
påbörja det här så... det räcker ju inte med att man får den där Ipaden.

I likhet med detta saknar annan lärare fortbildning inom småbarnspedagogiken. Lärare
8 är nöjd över fortbildningen som hen gått på, men den var riktad för grundskolelärare,
vilket gör att lärare 8 inte fick så mycket praktiska tips från fortbildningen. ”Han var
jättebra han som drog det, men det är inte mycket jag kan göra med 3–4-åringarna
här”.
D.2 Fortbildningen är tillräcklig
Fyra lärare beskriver att de är nöjda med den mängd fortbildning de fått. Två lärare är
nöjda med de kurser de gått. Lärare 5: ”nu är jag ganska nöjd. För jag fick med mig
ganska mycket från dom här [fortbildningarna]”. Två andra lärare tyckte att det varit
så mycket fortbildningar att de inte mäktar med flera för tillfället. Lärare 3 och lärare
6 tycker att fortbildningarna borde vara mer valfria, så att man kan välja enligt intresse.
Lärare 6
hela fjolåret, både höst och vårterminen så var de mycket just alla dehär
molnen och allt möjligt. Det var nog 6 skolningar som man sku gå, 6
olika tillfällen, så de har nog…
Lärare 3
Förut har vi själva kunna anmäla oss till skolningar som vi upplever att
vi har behövt, men nu har det kommit mera styrt uppifrån. Att de har
kommit så pass många olika skolningar från olika områden att man inte
mäktar med mer än vad vi får nu. Bland dem finns det digitala.

90

Lärare 6 upplever att de haft tillräckligt med utbildning, men upplever att inte riktigt
hinner med i den takt som innehållet behandlas på fortbildningen. Hen beskriver
känslorna som att det inte är roligt och att hen känner sig okunnig. Hen uttrycker att
det inte upplevs som meningsfullt lärande, eftersom man inte nödvändigtvis behöver
det i praktiken. Hen anser att det är bra att kurser ordnas men att hen själv inte hör till
de som är intresserade. Av utsagan kan man avläsa att en känsla av okunnighet minskar
på motivationen att lära sig.
Lärare 6
...(suckar)jo, nog är de nog [tillräckligt med fortbildning] men de går ju
snabbt igenom allting. När man inte kan sådär bara allt från förut, så
ibland är man nog riktigt ute och seglar. Då är de inte alls roligt. Man
blir nog att ”nej gud inte det här inte”. Det är nog jätteslött och då blir
man nog att ”nej de där får någon annan göra att jag kan inte”. Att det
är inte alls kul. Och om man inte behöver det, eller måst använda de, så
då blir man nog men ”åhhh!” Men sådär är det. De ska vara kurser och
klart att det är bra att de ordnar men alla är inte lika intresserade och
jag hör nu till dom som inte är jätte jätte intresserad.

D.3 Önskemål för fortbildningen
I intervjun fick lärarna utrymme att fritt önska sig hurdan fortbildning de vill ha för
det digitala arbetet inom småbarnspedagogiken. Önskemålen som efterfrågas av
lärarna kan kategoriseras i övning av praktiska och tekniska färdigheter samt
personrelaterade aspekter.
I underkategorin lärande av praktiska och tekniska färdigheter kom det fram
önskemål om tekniska färdigheter i relation till lärplattan. Det efterfrågas utbildning i
hur man hanterar lärplattan, fördjupning i pedagogiska applikationer, kodning och
pedagogisk dokumentering med digitala verktyg. Inom denna underkategori inryms
även lärande av praktiska färdigheter som berör konkreta arbetssätt med olika
lärområden, hur man ökar barns delaktighet i det digitala arbetet. Det efterfrågas teori
och även praktiska övningar. Fortbildningarna ska inspirera och kan även vara kortare.
Lärare 7
Jag sku gärna bli introducerad till bra appar som är prövade och att det

91

finns någon pedagogisk tanke bakom dom där apparna. Att det inte bara
är ett spel för att spela utan att det… och konkreta exempel på stunder,
hur man kan göra musikstund, idrottsstund med digitala verktyg. Mera
den här inspirationen och konkreta appförslag.

Den andra underkategorin personrelaterade aspekter önskar sig lärare att dragaren
hade en bakgrund som lärare i småbarnspedagogik för att hen skulle föreslå sådant
som är praktiskt och realistisk möjligt att utföra inom småbarnspedagogisk kontext.
Vidare önskar sig lärare att föreläsarna skulle vara olika från gång till gång, så att det
blir variation i innehållet. Det uppkom även en önskan om att flera i teamet skulle få
delta i fortbildningarna, för att dels inkludera alla i lärande, dels för att effektivare
implementera det i verksamheten. Lärare uppfattar återberättande till kollegor som
tidskrävande och ineffektivt. Vidare skulle lärare vilja ta del av andra lärares arbetssätt
för att få nya idéer till arbetssätt inom den egna barngruppen. En lärare önskade att en
föreläsare kunde komma till daghemmet och undervisa hela personalen.
Lärare 9
Nå jag sku vara jätteintresserad att veta hur fältet, hur andra jobbar med
lärplattan. De sku vara en rolig kurs, att man får lite idéer från andra
också.

Det framkom även en önskan att fortbildningen differentieras, så att fortbildaren också
beaktar de som upplever verktygen som svåra. Detta innebär lugnare tempo i
genomgång, känsla av inklusion oavsett kunskapsnivå.
Lärare 6
... om de e någonting vi faktiskt måste lära oss så då måst de
[fortbildarna] ge sig tid att.. de finns jag också som inte är duktig på
allting. Då måste de ha tålamod att man får lära sig de, att de förklarar.
Att man inte har pölliga frågor utan att man inte täcks fråga och så... och
så att man måst få prova. De måst få hända misstag också…

6.5.4 Sammanfattning
De flesta lärare är ense om att det har skett förändringar i den pedagogiska
verksamheten. Ur materialet framkom kvalitativa skillnader i sätten att uppfatta
92

orsaken till förändring. Största delen anser att den reviderade planen för
småbarnspedagogiken har medfört förändringar i den pedagogiska verksamheten,
medan andra ifrågasätter ifall det beror just på detta reviderade styrdokument. Det
uppkommer även lite olika uppfattningar av vilka områden som har förändrats och hur.
De nyexaminerade lärarna har som förväntat svårt att besvara frågan, men baserar sina
uppfattningar på antaganden och tidigare arbetserfarenheter som de hade innan de
utexaminerats.
Största förändringarna i den pedagogiska verksamheten uppfattas som strukturella
med mera fortbildningar och ökande tillgång till digitala verktyg som i sin tur ökar
verktygens användning. Vidare uppfattar lärarna att ett skifte i lärarens sätt att tänka,
känna och handla har skett efter att det reviderade styrdokumentet trädde i kraft. Detta
i sin tur har en effekt på hurdan roll och plats barnet får i den pedagogiska
verksamheten och det har en effekt på barnets lärande. Hälften av lärarna värderar sin
kompetens som låg och andra hälften som kompetenta eller vardagskompetenta.
Denna indelning går rätt hand i hand med lärarnas ålder, med enstaka undantag i var
grupp. Sju av lärarna hade gått fortbildning, nästan lika många upplevde den som
otillräcklig som tillräcklig. Lärarna efterfrågade mer fortbildning, men också mer
kollegialt lärande och differentiering av fortbildningens innehåll.

93

7 Diskussion
I detta kapitel diskuteras studiens metod och resultat mot bakgrund av de
sociokulturella teorierna och tidigare forskning om digitala verktyg inom
småbarnspedagogik och utbildning. Inledningsvis begrundas metodologiska val och
tillvägagångssätt. Detta åtföljs av resultatdiskussionen, som struktureras enligt
forskningsfrågorna. Vidare värderas studiens prestationsduglighet och hur resultaten
för studien kunde användas inom det småbarnspedagogiska fältet. Avslutningsvis ges
förslag på fortsatt forskning inom ämnet.
Det övergripande syftet med föreliggande studie är att söka förståelse för lärares
uppfattningar av digitala verktyg och användningen av dem i den pedagogiska
verksamheten.

Vidare

är

syftet

att

beskriva

hur

lärarna

uppfattar

förändringsprocesserna i verksamheten och i relation till lärarens roll, efter att de
arbetat med det reviderade styrdokumentets målsättningar i ett års tid.

7.1 Metoddiskussion
Med utgångspunkt i syftet, valdes kvalitativ intervju som datainsamlingsmetod och
fenomenografisk ansats som ramverk för analys av data. Detta är i linje med Trost,
(2010, s. 25) som poängterar att syftet ska styra valet av metod. Eftersom jag ämnar
studera lärares uppfattningar av digitala verktyg och dess användning, valdes
fenomenografin som metodansats. Patel och Davidson (2019, s. 51, 56) hävdar att
studier som undersöker tankar och uppfattningar är av kvalitativ karaktär, vilket också
bestyrker studiens kvalitativa natur. Därmed strävar jag efter att uppfylla syftet för
studien genom enskilda, kvalitativa intervjuer som datainsamlingsmetod, analyserat
med hjälp av den fenomenografiska ansatsen.
Människors uppfattningar om ett fenomen beskriver relationen mellan människan och
omvärlden, samtidigt som det berättar om verkligheten (Alvehus, 2013, s. 20; Marton
& Booth, 2000). Genom att ta del av lärares uppfattningar av digitala verktyg och
användning av dem i pedagogisk kontext, fås en inblick i lärarnas syn på verkligheten
inom småbarnspedagogiken, såsom den erfars. Patel och Davidson (2019, s. 37–38)
resonerar att människan skapar mening genom sina uppfattningar och handlar utifrån
94

dem. Av denna anledning ser jag vikten av att studera lärares uppfattningar gällande
arbete med digitala verktyg, eftersom uppfattningarna kan ha en direkt inverkan på
hurdan pedagogisk verksamhet och digital lärmiljö som erbjuds och inte erbjuds för
barnen.
Utgångspunkten är att alla människor uppfattar fenomen i omvärlden på olika sätt
(Marton & Booth, 2000, s. 148). Lärare uppfattar digitala verktygen och nya riktlinjers
inträde på olika sätt och därmed är variationen av uppfattningar betydelsefulla att
synliggöra. Inom fenomenografin har ingen uppfattning mervärde än den andra, d.v.s.
en enskild persons uppfattning är lika relevant och viktigt som en uppfattning som fem
personer delar (Marton & Booth, 2000). Alla uppfattningar utgör utfallsrummet för ett
fenomen och dessa beskriver fenomenets natur samt hur den uppfattas av människor.
Utfallsrummet presenteras mer ingående i resultatkapitlet (6) och diskuteras vidare i
resultatdiskussionen (7.2).
Intervjun utfördes tillsammans med tio verksamma lärare inom verksamheten för 3–
5-åringar. Jag valde att resa runt till olika delar av Svenskfinland för att få en kulturell
spridning i datamaterialet. Jag anser att en inkludering av olika kommuner var
nödvändig för få ett trovärdigt, och ett så verklighetsmotsvarande resultat av
forskningsfenomenet som möjligt. Detta beslut är också mer passande den teoretiska
referensramen, det sociokulturella perspektivet, som även intresserar sig för kulturella
kontexters inverkan på lärande (Säljö. 2010). Att utföra intervjuerna i olika delar av
Svenskfinland inverkar även på studiens generaliserbarhet, som enligt Thornberg och
Fejes (2019, s. 273) innebär huruvida studien kan appliceras på andra personer,
grupper, kontexter, ytterom studiens ramar. I föreliggande studie detta gäller övriga
lärare för 3–5-åringar i Svenskfinland.
Trots att intervjupersonerna valdes ut slumpmässigt, råkade det finnas en jämn
spridning hos intervjupersonerna vad gäller ålder, utbildningsbakgrund och deltagande
av båda könen. Med tanke på dessa profiler, i relation till studiens syfte, tycker jag att
generaliserbarheten för intervjustudien ökar en aning. Några långtgående
generaliseringar kan dock inte göras utifrån denna empiriska studie, eftersom studien
begränsar sig till tio personers uppfattningar. Dock uppfattar jag resultatet
representativt med tanke på intervjupersonernas olika bakgrund, och därmed kan
resultatet visa på tendenser av vanligt förekommande uppfattningar. Patel och
95

Davidson (2019, s. 38) framhåller också att fenomenografiska studier inte har som mål
att skapa generaliserbara teorier, eftersom människans uppfattningar ändrar över tid, i
takt med lärande och utveckling hos individerna. En fenomenografisk intervjustudie
är därmed kontextbunden och skapar således en lokal teori som gäller en viss, unik
situation, grupp, tid och kultur, vilket också beskriver denna studie. Kvale och
Brinkmann (2009, s. 310) lyfter fram liknande tankegångar och menar vidare att
kunskap är historiskt och socialt kontextualiserade uppfattningar och handlingar i den
sociala världen, vilket också kan förklara lärares olika uppfattningar av fenomenet.
Dessa resonemang visar samtidigt på hur den kvalitativa intervjun, den
fenomenografiska ansatsen och den sociokulturella teorin om lärande och utveckling
bildar en sammanhängande helhet för studien.
I de kvalitativa undersökningarna granskas studiens kvalitet genom begreppen
tillförlitlighet och trovärdighet. Inom tillförlitlighetsaspekten av arbetet värderas
främst huruvida forskaren lyckats fånga det unika i situationen och att det finns en viss
variation i undersökningspersonernas svar (Trost, 2010, s. 133–134). Mot bakgrund av
mina intervjuer, upplever jag att alla samtalsstunder varit unika och att
intervjupersonerna kunde vara öppna med sina uppfattningar, känslor och tankegångar
gentemot fenomenet. Det finns en variation i svaren fastän intervjun utgick från samma
intervjuguide ur den halvstrukturerade intervjun. Trovärdigheten gäller däremot hela
forskningsprocessen, med alla dess delar med planering, datainsamling, tolkning och
rapportering (Patel & Davidson, 2019, s. 133–134). Kvale och Brinkmann (2009, s.
297) definierar trovärdigheten som hantverkarsskicklighet som genomsyrar studiens
hela process. De etiska aspekterna för arbetet är även ett mått på trovärdighet för
studien. Etisk medvetenhet har varit av hög prioritet i planläggning och verkställande
av datainsamling och i rapportering av studien, utifrån principerna för en god
forskningssed (Patel & Davidson, 2019, s. 84). Detta har redogjorts för i kapitel 5.5.3.
Alexandersson (1994, s. 129) ifrågasätter fenomenografiska studiers trovärdighet,
tillförlitlighet och giltighet i och med att forskaren själv är så central del av
analysprocessen och formandet av studiens utfallsrum. Trovärdigheten för studien
skulle givetvis ha ökat genom förhandlad samstämmighet (se Dahlgren och Johansson
2019, s. 188), men eftersom studien görs ensam är detta inte ett alternativ av
forskningsetiska skäl. Alexandersson (1994, s. 129) menar att risken i dessa fall är att
beskrivningskategorierna enbart är forskarens konstruktion och att de inte motsvarar
96

verkliga uppfattningar. Kritiken är befogad. Dock anser jag att fenomenografins
fördelar ligger i att man som forskare ämnar inta andra ordningens perspektiv då man
betraktar sitt data (se Marton & Booth, 2000). Min egen tolkning är därmed sekundär
och jag ämnar söka förståelse för intervjupersonens uppfattning. Uppgiften blir således
att sammanställa uttalanden i beskrivningskategorier och själva tolkningen görs
efterhand, med grund i uttalandena. Genom citaten vill jag lägga bevis för
kategorisystemens relevans, för att läsaren lättare ska kunna förhålla sig till dem och
samtidigt få en inblick i själva materialet. Alexandersson (1994, s. 129) resonerar
vidare att kvaliteten i arbetet synliggörs i citatens presentation, men också i teoretiska
antaganden, urvalet av undersökningspersoner och i rapporteringen av studien.
Vid insamlande av data hade jag tre forskningsfrågor, och därav finns det fler
temahelheter för intervjufrågorna i intervjuguiden (se bilaga 2). Mina intervjufrågor är
något fler än vad som exempelvis rekommenderas av Dahlgren och Johansson (2019)
inför fenomenografiska studier. I analysskedet insåg jag att man klarar sig med färre
antal frågor eftersom analysmetoden är djupgående och noggrann. Som följd av att
frågorna var många var materialet väldigt digert och tidskrävande att bearbeta. En
avgränsning behövde göras, vilket resulterade i att en forskningsfråga togs bort. ”Vilka
digitala verktyg uppfattar pedagogerna att de använder sig av i den pedagogiska
verksamheten och hur uppfattar pedagogerna att de arbetar med dessa?” är
frågeställningen, som i numera fungerar som bakgrundsmaterial för resultatet. En
annan orsak till att fråga togs bort var att den till sin karaktär är minst fenomenografisk,
även om frågeställningen formades i enlighet med ansatsen.
En annan insikt som gjordes i efterhand är att det vore fördelaktigt att samla in data i
slutskede av vårterminen framom höstterminen. De intervjuade lärarna skulle då med
stor sannolikhet ha hunnit jobba med barngruppen åtminstone ett helt läsår. Jag tänkte
att ett år av pedagogiskt arbete med det reviderade styrdokumentet är tillräckligt, men
kom inte att tänka på det personalutbyte som sker på fältet. I flera fall var lärarna nya
i gruppen, barnen nya för varandra eller så var kollegerna nya för varandra, vilket
innebar att den sociala dynamiken och också den pedagogiska verksamheten ännu
sökte sin form. Detta kan ha inverkat på de svar som lärarna gav eller inte kunde ge
vid den tidpunkten, vilket i sin tur kan inverkat på hur resultaten formades. Trots detta
fanns det lärare som jobbat i samma grupp en längre tid och speciellt den första

97

forskningsfrågan är inte bunden till den pedagogiska verksamheten utan speglar främst
lärares sätt att uppfatta digitala verktygen i relation till barns lärande.
Trots några utmaningar så upplever jag att en noggrann plan på utförande av studiens
upplägg, genomförande och analys har hjälpt mig i processen. Jag har tagit hjälp av
metodologiska verk för att skapa en förståelse för den fenomenografiska teorins
filosofi

och

praktik, jämsides

med bekantskap av

ämnesområdet

innan

datainsamlingen genomfördes. Därmed upplevde jag att jag hanterade studiens olika
delar. I sin helhet är jag nöjd med datainsamlingen och analysarbetet som gjorts utifrån
den.

7.2 Resultatdiskussion
Genom den fenomenografiska ansatsen har en analys av det empiriska materialet
sammanställts. Tio lärares sätt att uppfatta fenomenet av studien har utmynnat till ett
antal beskrivningskategorier, som utgör studiens utfallsrum. Dessa har redovisats för
mer ingående i studiens resultatkapitel.
”Utfallsrummet är sammansättningen av beskrivningskategorier som
ringar in skilda sätt att erfara ett fenomen.” (Marton och Booth, 2000, s. 163)
Utfallsrummen diskuteras enligt forskningsfrågorna, i samma ordning som de
presenterades i resultatredovisningen. I detta avsnitt diskuteras de mest centrala
utfallsrummen för studien, i relation till teori och tidigare forskning. Det
sociokulturella perspektivet utgör studiens teoretiska referensram och fungerar därmed
som studiens vetenskapliga lins.

7.2.1 Lärares uppfattningar av för- och
nackdelar med digitala verktyg för barns lärande
I den första forskningsfrågan studerades vilka för- och nackdelar lärare uppfattar att
användandet av digitala verktyg har för barn och deras lärande. Utfallsrummet för
studiens empiriska del resulterade i fyra övergripande uppfattningar om digitala
verktygens fördelar för barns lärande. Fördelarna uppfattas vara att (A)
informationssökningen främjar och effektiverar lärande, (B) att barn lär sig
98

färdigheter via digitala verktyg, (C) att digitala verktyg är ett kompletterande
hjälpmedel och (D) att de digitala verktygen underlättar lärarens jobb.
Alla lärare hittar fördelar med användningen av digitala verktyg för att utveckla barns
lärande. Avgörande för om det är en fördel är att man använder verktygen ”på ett rätt
sätt”, d.v.s. hur man jobbar med digitala verktygen i verksamheten. Svaren kan
summeras med att måttlig, planerad och målinriktad verksamhet med digitala verktyg
är till nytta för barns lärande. Denna uppfattning är i linje med OAJ:s (2020) anvisning
om att digitala verktyg inte ska implementeras för den orsak att de är digitala verktyg,
utan det centrala är att de har ett syfte och används vid rätt tillfälle, på ett rätt sätt.
Även styrdokumentet poängterar att digitala verktyg ska användas på ett
ändamålsenligt sätt (2016, s. 32). Av de digitala verktygen framstod lärplattan som en
central artefakt i det digitala arbetet.
Även lärares uppfattade nackdelar studerades och utfallsrummet för denna aspekt
resulterade i fyra övergripande uppfattningar om att är att digitala verktyg är (A) ett
problem hemma men inte på daghemmet, (B) att de inverkar negativt på barns
lärande, (C) att vuxna använder verktygen fel och (D) att verktygen är ett
stressmoment för lärare.
Flera lärare i föreliggande studie menar att digitala verktyg används på ett annat, mer
pedagogiskt sätt inom småbarnspedagogiken och därmed realiseras inte de nackdelar
som digitala verktyg kan bidra till för barns lärande i denna kontext. Därmed kan man
ur ett sociokulturellt perspektiv tänka att den sociala kontexten har en betydelse för
hur en artefakt används och inverkar på lärande och utveckling (se Säljö, 2010). Regler
och rutiner förklaras vara annorlunda och därmed kan verktygen medieras på ett
annorlunda sätt. Lärare anser att barnens användning inte nödvändigtvis begränsas i
hemmamiljö, vilket gör att de sitter länge stilla. De kan även gå in på skadliga sidor
eller spelar spel som inte är bra för dem. En lärare hävdar att man märker på barn som
spelar mycket, och en annan lärare menar att barns lekar blir alltmer våldsamma.
Denna uppfattning överensstämmer med Mertalas (2019, s. 392) forskning, som visar
att förskolelärare uppfattar att nackdelarna med digitala verktyg realiseras i
hemmamiljön, där föräldrarna varken har förmågan eller viljan att begränsa barns
användning av digitala verktyg. Detta argument tangerar även kategori C, att vuxna
använder verktygen fel bland annat för att barns användning nonchaleras. Några lärare
99

fördömer vuxna, i hemmet och på daghemmet, som utnyttjar digitala verktyg som
”barnvakt” för att själva få tid för annat.
Gemensamt för beskrivningskategorierna om nackdelarna med digitala verktyg är den
vuxnas roll och ansvar. Även faktorer i kategori B (som hänvisar till interaktionen
mellan barn och artefakt) uppfattas realisera då verktygen används för mycket, det vill
säga då vuxna inte begränsar barns användning av digitala verktyg. Vidare uppfattas
digitala verktyg ha en negativ inverkan på barns lärande, eftersom det är osocialt,
inverkar negativt på språk- och skrivfärdigheterna och uppfattas ha en negativ
inverkan på lärande och kreativitet. De senare uppfattningarna är intressanta eftersom
lärarna nämner att samma aspekter har en positiv inverkan på barns lärande. Barn
uppfattas lära sig sociala färdigheter och samarbete, språk- och kommunikation med
hjälp

av

digitala

verktyg.

Vidare

uppfattas

verktygens

mångsidiga

användningsmöjligheter stimulera fantasin och kreativiteten. Uppfattningarna i
studien om digitala verktyg visar sig vara paradoxala. Av detta kan man förstå att
digitala verktyg kan vara en fördel och en nackdel för barns lärande, men avgörande
är hur de används. Mertala (2018, s. 172–173) menar att det finns en paradox i lärares
uppfattningar av digitala verktyg, då man ser nyttan med verktygen pedagogiskt men
inte ur vård- och hälsoperspektiv.
Det fanns lärare som ansåg att man kan undvika nackdelar med digitala verktyg så att
de passar in i målen för lärande i småbarnspedagogiken (jfr Utbildningsstyrelsen,
2016). Exempel som togs upp var att öva på penngreppet på digitala verktyg, att
undvika stillasittande, ensamma aktiviteter med de digitala verktygen. Istället skulle
barnen göra uppgifter i större grupp där de samtidigt är fysiskt aktiva, vilket är i linje
med styrdokumentets riktlinjer (se Utbildningsstyrelsen, 2016, s. 31–32).
Småbarnspedagogiken kan med andra ord påverka och motarbeta att dessa nackdelar
realiseras hos barn. Övriga fördelar är att verktygen lär barn om teknologin, de lär sig
nya färdigheter genom pedagogiska spel och dessutom främjar verktygen barn som
behöver alternativa hjälpmedel att lära sig. Dessa aspekter förespråkas även i
Grunderna för planen för småbarnspedagogiken (2016, s. 24, 46).
Fokus i denna studie ligger på för- och nackdelar med verktygen i relation till barns
lärande, men trots det framkom även lärares upplevda för-och nackdelar i sitt arbete.
Resultatet visar paradoxalt nog att digitala verktyg både uppfattas underlätta och
100

försvåra lärares arbete. De digitala verktygen underlättar lärarens arbete, speciellt i
upprätthållandet av kontakten till föräldrarna, så att information kan spridas snabbt.
Samtidigt utmanar de digitala verktygen lärare i arbetet, eftersom de upplevs som ett
stressmoment för lärare. Dels orsakar verktygen stress för lärare då tekniken strular,
dels väcker implementering av de digitala verktygen till den pedagogiska
verksamheten oroskänslor. Lärare är rädda över att förlora kontrollen i barngruppen.
Speciellt lärare som är ovana användare av digitala verktyg uppfattar digitala verktyg
och snabba förändringar som ett stressmoment. Detta överensstämmer med Forsling
(2020) som menar att lärare känner oro gentemot interaktiva verktyg i relation till den
pedagogiska verksamheten.
När man granskar uppfattningar om digitala verktyg i relation till barns användning av
dem inom den småbarnspedagogiska kontexten, är det skäl att minnas att det inte är
unikt att artefakter kritiseras som skadliga för lärande och utveckling. Säljö (2008, s.
18–19) lyfter fram att redan för tusentals år sedan har Platon under sin undervisning
kritiserat läsning av böcker, eftersom det har en dålig inverkan på memorering
eftersom det egna förnuftet och tänkandet inte används. Modernare exempel på detta
är användning av böcker och räknemaskiner vid provsituationen i skolan till exempel.
Jonsson (2008, s.114–115) menar att barns kunskap i utbildningen ofta utvärderas
utifrån vad man kan prestera vid en specifik situation på egen hand, även om teorier
visar på att lärande ofta sker i interaktion med artefakter och andra längre hunna
(Vygotskij, 1978, s. 85; Säljö, 2010).
Det som jag reagerade på av det insamlade materialet var att den digitala kompetensen
inte var ett koncept som lärarna använde eller refererade till gällande fördelar med
digitala verktyg, inte heller utvecklandet av kritiskt tänkande hos barn. En lärare
nuddade vid området då hen refererade till att man behöver bearbeta barns intryck av
media, om de sett något som gör dem upprörda. Emellertid tolkar jag uttalandet mest
som bearbetning av barns upplevelse än att arbeta med kritiskt tänkande i
förebyggande syfte. Det kan hända att orsaken till avsaknaden av dessa aspekter beror
på att begreppen vid tillfället var relativt nya och eller att de inte behandlat denna del
av det digitala arbetet inom personalen eller fortbildningen. Om det senare vore fallet,
är det intressant, eftersom digital kompetens borde vara målsättningen med det digitala
arbetet inom småbarnspedagogiken (Utbildningsstyrelsen, 2016, s. 22; Europeiska
kommissionen, 2018a).
101

I föreliggande studie uppfattades informationssökningen som väldigt stor fördel med
de digitala verktygen för barns lärande. Informationssökningen uppfattas bidra till ny
kunskap inom olika ämnesområden, samtidigt som barn lär sig att ta reda på. Lärare
behöver inte heller besitta kunskapen eller vänta ut med att få tillgång till böcker från
biblioteken, utan informationen finns nära till hands genom verktygen och dessutom
hålls barnens intresse för lärande på detta sätt vid liv, vilket också främjar lärande.
Säljö (2008, s. 19) beskriver i likhet med detta att digitala verktyg som artefakt ändrar
på lärandesituationen och sättet att betrakta kunskap. Människan behöver inte länge
själv besitta kunskapen utan viktigare är att hon behärskar sociala, kognitiva och
manuella förmågor att skaffa fram informationen med hjälp av artefakter. Detta är
något som Säljö (2008, s. 19) menar att krävs i framtida jobb. Vidare estimerar även
experter att framtidens kompetensområden ligger i livslångt lärande, hållbar
utveckling och digital kompetens (Utbildningsstyrelsen, 2020).

7.2.2 Lärares uppfattningar av
förändringar i verksamheten och lärarens roll
I den andra forskningsfrågan studeras hurdan uppfattning lärare har av förändring i
den pedagogiska verksamheten och i lärarens roll, sedan den reviderade planen trätt i
kraft ett år tidigare. Ur materialet framkommer det att alla lärare uppfattade att en
förändring har skett i den pedagogiska verksamheten. Det som skiljer uppfattningarna
åt var den upplevda orsaken till denna förändring. En del lärare ansåg att
styrdokumentet har medfört en förändring medan andra ifrågasätter ifall förändringen
beror på detta styrdokument. De refererar till andra orsaker, exempelvis att förändring
skett under en längre tid och att småbarnspedagogiken influerats av skolvärlden.
Intressant i detta resultat är, att de lärare som anser att det nya styrdokumentet medfört
förändringar i den pedagogiska verksamheten, visar en större insatthet i det nya
styrdokumentets målsättningar och förhåller sig generellt mer positivt till den
förändring det medför.
Efter

att

det

reviderade

styrdokumentet

Grunderna

för

planen

för

småbarnspedagogiken (2016) trätt i kraft ett år tidigare hade lärare främst märkt
skillnad i lärares förhållningssätt till digitala verktyg samt att tillgången till digitala
verktyg och fortbildning har ökat. Lärares förhållningssätt har ändrat i form av ökad
102

diskussion och medvetenhet om det digitala. Vidare motiverar alla att digitaliseringen
bör finnas med i småbarnspedagogiken. Vissa lärare har kanske tillägnat sig det
allmänna argumentet (se Utbildningsstyrelsen; Lundgren Öhman, 2014, s. 16) men har
inte helt på personligt plan accepterat tanken.
Utökningen av digitala verktyg och fortbildning uppges som en tydlig skillnad till hur
det var innan styrdokumentet. Därmed kan man anta att det digitala språnget i form av
investering i digitala verktyg och utökande av fortbildning förverkligas i praktiken i
de barngrupper som deltagit i denna studie (se Statens revisionsverk, 2019). Enligt
lärarna möjliggör de digitala verktygen det digitala arbetet och ökar även
användningen av verktygen i den pedagogiska verksamheten. En del lärare lyfter fram
att de upplevt en förväntan att implementera verktygen i den pedagogiska
verksamheten, trots att de inte hade vid stunden fått fortbildning. Detta beskriver även
sakkunniga vid Kommunförbundet som en miss i ”det digitala språnget”, och därefter
har fortbildningar ökat (Lolax, 2020). Även om det finns tillgång till digitala verktyg
och fortbildning behöver det inte betyda att digitala verktyg används i verksamheten.
Lärares uppfattning, intresse och känsla av trygghet till användningen av digitala
verktyg spelar en större roll (Etmer, 2005, s. 25; Player-Koro, 2012, s. 105).
Lärares uppfattningar av din pedagogiska roll i förändring utmynnade till följande
beskrivningskategorier; (A) Ett barncentrerat perspektiv förändrar lärarens
arbetssätt, (B) Lärarens kompetens inom digitalitet varierar, (C) Fortbildningen är
både en resurs och en utmaning.
Lärare lyfter fram att ett barncentrerat perspektiv har förändrat lärarens roll och
arbetssätt i den pedagogiska verksamheten. Flera lärare intar en längre tillbakablick
och lyfter fram att barns intresse och styrkor numera är utgångspunkten i planering
och genomförande av den pedagogiska verksamheten. Barns behov och lärandemålen
är därmed inte längre i förgrunden, utan uppfylls vid sidan om. Petko (2012, s. 1351)
menar att lärare som intar ett barncentrerat perspektiv tenderar att använda verktygen
mer frekvent med barn. Det projektbaserade arbetssättet (d.v.s. arbete med teman)
passar in i detta barncentrerade perspektiv och medför ett nytänkande enligt en del
lärare. En del lärare vill se barn som aktörer i den pedagogiska verksamheten och sig
som lärare mer i en handledarroll, som vägleder barnet i sitt lärande och ställer frågor
som utmanar barnets tänkande. Dessa aspekter om barns intresse, fenomenbaserade
103

arbetssätt och barn som aktör i sin lärandeprocess ingår i Grunderna för planen för
småbarnspedagogiken (2016, s. 39–40, 44, 63) som arbetssätt, vilket innebär att flera
lärare har anammat dessa delar av styrdokumentet och eftersträvar att jobba så i
praktiken.
Resultatet för föreliggande studie visar att lärares digitala kompetens varierar. Detta
argument baserar sig på lärares egen värdering av sin kompetens, vilket även speglar
lärares självsäkerhet gällande digitala verktyg. Hälften av lärarna värderade sig som
kompetenta användare och andra hälften uppfattade sig ha en låg kompetens i
digitalitet. Lärare från båda grupperna lyfter fram att den digitala kompetensen är
bunden till generationstillhörigheten. Detta instämmer med Prenskys (2001, s. 1–2)
indelning av digitala infödingar och digitala immigranter. De yngre lärarna är
överrepresenterade bland de som kände sig självsäkra i hanteringen av verktyget och
de äldre lärarna tenderade att vara ovana och mera osäkra användare av digitala
verktyg.
Emellertid finns ändå variation i båda grupperna, med en ung lärare som uppfattade
sin kompetens som bristfällig och en äldre lärare som uppfattade sig som
vardagskompetent

men

ändå

osäker

användare

av

digitala

verktyg

i

småbarnspedagogisk kontext. En yngre lärare kände sig självsäker med digitala
verktyg men osäker gällande hur man ska arbeta med verktygen i en pedagogisk
kontext. En annan yngre lärare medgav att även om hen upplever sig som kompetent i
användningen av digitala verktyg förhåller hen sig kritisk till de digitala verktygen
inom småbarnspedagogiken. Med beskrivningen ovan vill jag påvisa att även om man
lätt krasst indelar människor i olika kategorier, så finns det även stor variation inom
en kategori. Detta är i linje med Mertala (2018, 172–173) som menar att användningen
av digitala verktyg i privatlivet och i arbetet inte är sammanlänkade med varandra.
Fastän man hanterar digitala verktyg så innebär det inte att man vet hur de ska
användas i en pedagogisk kontext. På samma sätt innebär kompetens inte heller att
lärare förhåller sig okritiskt till digitala verktyg.
Jag anser därmed att man bör ta teorin om digitala infödingar och immigranter av
Prensky (2001, s. 1–2) med en nypa salt, även om det kan visa på tendenser. Däremot
kunde man genom det sociokulturella perspektivet förklara variationen i kompetensen
i digitalitet hos lärare. Enligt Säljö (2010, s. 14, 17) är människans sociala och
104

historiska aspekt av betydelse i individens lärandeprocess och vi tar del av kunskaper
beroende på vilka kulturella omständigheter vi lever i. Med bakgrund i detta spekulerar
jag att eftersom teknologins utveckling går så snabbt framåt, snabbare än övrig
kulturell utveckling, så är utgångspunkten olika beroende på om du använt dem hela
ditt liv och medierat genom dem, eller bekantat dig med dem i ett senare skede i livet.
Erfarenheterna och den kulturella miljö som man växt upp i präglar därmed hur vi lär
oss om nya fenomen. Ibland kan även hinder för lärande återfinnas i det emotionella
(jfr Bandura & Yrjönsuuri & Yrjönsuuri).
De lärare som värderar sin kompetens som relativt låg refererar till en mer kompetent
kollega, som de tyr sig till vid behov, vilket verkar uppskattas av de ovana användarna
och ge dem en trygghetskänsla i arbetet. De lärare som uppfattade sig som kompetenta
användare insåg även ovana användares behov av stöd. Två lärare anser att
småbarnspedagogikens lärområden borde utövas av de lärare som är intresserade av
och bekväma med ämnet. På detta sätt skulle man undvika att det upplevs som ett
stressmoment att arbeta med exempelvis digitala verktyg och barnen anses även få mer
ut av detta. Risken kan i detta fall bli att vissa lärområden helt och hållet utelämnas
om det inte finns någon i personalen som känner sig engagerad i ämnet. Då fullföljs
inte heller styrdokumentets riktlinjer som numera är en norm, vilket gör det
problematiskt (Utbildningsstyrelsen, u.å). Alternativt kan vissa lärare känna att de bär
stort ansvar på vissa områden av den pedagogiska verksamheten.
En av lärarna lyfter fram hen som kompetent användare kan lära de ovana användarna
genom inspiration. Att lära genom tvång är enligt hen inte en lösning utan gör lärandet
bara mer komplicerat. Genom att visa hur man jobbar med digitala verktygen med
barnen kan denna inspiration ske. Likaså menar hen att man ordnar miljön så att de
digitala verktygen är synliga och tillgängliga för barnen. Hen förklarar att steget då
blir mindre för den ovana att pröva jobba med verktyget själv. Läraren beskriver
samma fenomen som Vygotskij pratar om i lärandeprocessen, nämligen zonen för den
proximala utvecklingen, där läraren lär sig genom en annan längre hunnen. Yrjönsuuri
och Yrjönsuuri (2005, s. 118) förklarar i likhet med lärarens tankegångar att en
stödperson aktivt kan stöda den lärande och lösa de kognitiva och emotionella hinder
som hen upplever. Vidare känntecknas detta tillvägagångssätt även som
modellinlärning (Bandura refererad i Yrjönsuuri & Yrjönsuuri, 2005, s. 95).

105

En stödperson är betydelsefull men större vikt för lärares kompetensutveckling bör
ligga på fortbildning och utbildning. För att lärare ska veta hur de digitala verktygen
ska användas behöver utbildningen och fortbildningen ge lärarna tillräckliga
förutsättningar för att arbeta med digitala verktyg i undervisningen (OAJ, 2020). Tre
av lärarna uppger att de inte fått fortbildning i digitalitet vid den tidpunkt som data
samlades in. Av de som fått fortbildning ansåg dryga hälften att fortbildningen varit
tillräcklig och andra hälften att den varit otillräcklig. De som uppfattade fortbildningen
som tillräcklig hade endera mera fortbildning än hen mäktar eller så var hen nöjd med
den fortbildning som hen fått vid det laget. De lärare som såg fortbildningen som
otillräcklig hade inte kunnat gå på grund av personalbrist eller så saknade de mera stöd
inom digitaliteten. En del lärare upplevde även att fortbildningarna fokuserade mycket
på äldre barn i förskolan och skolan och önskade mer åldersanpassad fortbildning för
småbarnspedagogiken.
Den fortbildning som efterfrågades av lärarna som deltog i denna studie är att man
satsar på lärande av praktiska och tekniska färdigheter, som innefattar hantering av
lärplattan,

fördjupning

i

pedagogiska

applikationer,

kodning

och

digital

dokumentering. Till de praktiska färdigheterna vill lärarna lära sig konkreta arbetssätt
med olika lärområden och utökande av barns delaktighet i det digitala arbetet.
Vidare önskar lärarna att olika fortbildare drar fortbildningskurserna, så att det finns
variation i innehållet. Därtill önskar de att fortbildaren har en erfarenhet i arbetet inom
småbarnspedagogik, så att innehåller är praktiskt och realistiskt att uppnå i den
småbarnspedagogiska vardagen. Lärarna önskade även en större satsning på det
kollegiala lärandet, där alla i personalen skulle gå samma utbildning och att föreläsare
skulle besöka hela daghemmet. De önskar också att de kunde få ta del av och inspireras
av andra lärares arbetssätt.
Det framkom även en önskan om att fortbildningen skulle differentieras, så att de som
upplever verktygen som svåra också beaktas i undervisningen. Detta skulle enligt hen
innebära ett lugnare tempo i genomgången och en känsla av inklusion oavsett
kunskapsnivå. Adekvat digital kompetens förklaras av Skolverket (2020) innebära att
begreppet förändras i takt med teknologins utveckling och ser olika ut beroende på
personens ålder. Därmed kan digital kompetens hos lärare också se olika ut, på samma
sätt som man differentierar digitala kompetensen beroende barnets ålder. Personligen
106

framhåller jag att alla lärare ska kunna arbeta med digitala verktyg, i enlighet med
styrdokumenten, men kan göra det enligt sin egen förmåga och inte på bekostnad av
sin upplevelse av den egna självförmågan.

7.3 Avslutande sammanfattning
Lärares uppfattningar av digitala verktyg överensstämmer i stort sett med tidigare
forskning. Alla lärare hittade både fördelar och nackdelar med de digitala verktygen.
De digitala verktygen uppfattas inneha egenskaper som möjliggör många olika sorters
lärande. Det förekommer nackdelar med verktygen men dessa upplevs främst som ett
problem i hemmamiljön än på daghemmet. Uppfattningarna verkar spela en roll i hur
de digitala verktygen används och inte används med barn. En förklaring till detta kunde
vara avsaknad av en gemensam vision om det digitala arbetets betydelse, vilket också
styrks i experters uttalanden. Min tolkning är att en avsaknad av tydliga orsaker på
varför man jobbar på ett visst sätt, kan leda till att fördomar och olika förutfattade
meningar ökar. Många av dessa är myter som grundar sig i sådant ”som man hört”
någon annan säga, och en uppfattning skapas utifrån den. Samtidigt bör man också
kritiskt granska vilka aspekter av uppfattningarna är sanna och hur man kan jobba sig
runt nackdelarna med verktygen för att nå målen för småbarnspedagogiken och barns
utvecklande av en adekvat digital kompetens.
Av hela resultatet kan man säga att efter ett års arbete med digitaliteten i den
pedagogiska verksamheten för 3-5-åringar, har barngrupperna kommit olika långt i
processen. Främst märks utveckling i att det finns mer verktyg till förfogande,
användningen av dem har ökat och fortbildningen likaså. Vidare har det skett ett skifte
i lärares förhållningssätt till digitalitet som också förändrat arbetssätten jämfört med
tidigare. Barnets och lärarens roll har förändrats så att den pedagogiska verksamheten
är mera barncentrerad. Mycket av den förändring som skett är på tankenivå och
visioner om dessa arbetssätt. Det populäraste verktyget är lärplattan. Applikationerna
som används är främst sådana som är lätthanterliga för lärare och bygger på sådant de
redan gör, som att rita, färglägga, läsa e-böcker. Mer avancerad verksamhet kring
digitalitet, som arbete kring programmering, teknologi, audiovisuella meddelanden
förekom knappt eller kunde inte hänvisas till. Detta tyder på avsaknad av en medveten
plan på denna del av den digitala verksamheten.
107

Det märks att digitala verktyg väcker känslor, intervjupersonerna har uttryckt spår av
rädsla, oro, stress gentemot de digitala verktygen, samtidigt som andra uttryckt
inspiration, iver, motivation att utforska det mer. Det visar sig dock att dessa
oroskänslor har minskat något då man jobbat mer med de digitala verktygen.
Förändringen i den verksamheten gör sig synlig genom ökad diskussion och
användningen av de digitala verktygen. Mot bakgrund av denna studie att
fortbildningen behöver ta fasta på differentiering, kollegialt lärande och konkreta
arbetssätt och tydliggöra målen för det digitala arbetet. Man behöver även föra en mer
nyanserad diskussion om användningen av digitala verktyg och möta de känslor som
digitala verktyg väcker. På så sätt tror jag att lärare kan få en känsla av att lyckas i det
digitala lärandet.
Syftet med studien var att beskriva lärares uppfattningar av digitala verktyg och
användningen av dem i verksamheten för 3–5-åringar. Studiens syfte har uppnåtts
genom att lärares uppfattningar om de digitala verktygen och dess användning
besvarades genom forskningsfrågorna för studien. Likaså har forskningsfrågorna
besvarats genom att beskrivningskategorier representerat lärarnas uppfattning om
digitala verktyg i relation till barns lärande, den pedagogiska verksamheten och
lärarens roll.

7.4 Förslag till vidare forskning
Mertala och Koivula (2020, s.1) förutspår att studier inom detta område kommer att
öka med åren. Teknologin utvecklas i en snabb takt, vilket förändrar fortbildningen
som i sin tur inverkar på småbarnspedagogiken. Förändringen är därmed oundviklig
och gör ämnet konstant aktuellt att forska i. Som förslag till fortsatt forskning kunde
man synliggöra denna förändring i samband med människans lärande, med att
exempelvis göra om föreliggande studie efter ett antal år. Det vore intressant att göra
en longitudinell undersökning på samma lärare, där man skulle intervjua deras
uppfattningar i ett senare skede. Alternativt göra en studie där man studerar hur lärande
utvecklas jämfört med en annan tidpunkt, och kanske i relation till fortbildning eller i
avsaknaden av den. Denna studie innefattar endast kommunala daghem som en
avgränsning, men det kunde vara intressant att inkludera privata daghem i
undersökningen och se ifall denna faktor inverkar på resultatet och hur.
108

Det vore även fördelaktigt ifall kvantitativa studier gjordes jämsides med de
kvalitativa, exempelvis i likhet med eller baserad på samma undersökning som OAJ
gjorde år 2015, för att få en kartläggning på situationen i nuläget och för att få veta
vilka resurser som behövs. Projektet Lapsen mediabarometri gjordes senast 2013 och
en uppdatering om barns digitala medieanvändning, och hur den förändrats i finländsk
kontext, kunde vara till nytta.
Fortsatt forskning inom området är viktig för effektiv och målmedveten
implementering av digitala verktyg inom småbarnspedagogiken, för att försäkra att
såväl barn som lärare har möjlighet att utveckla en adekvat digital kompetens.

109

Referenser
Ahokas, M. (2020). Albert Bandura (1977): Social learning theory. Helsingfors
universitet.

Hämtad

23

maj

2020

från:

https://www.avoin.helsinki.fi/oppimateriaalit/sosiaalipsykologia/bandur
a.htm
Alexandersson, M. (1994). Den fenomenografiska forskningsansatsens fokus. I
Starrin, B. & Svensson, P-G. (Red). (1994) Kvalitativ metod och
vetenskapsteori. Ss.

111–138. Lund: Studentlitteratur.

Alvehus, J. (2013). Skriva uppsats med kvalitativ metod – en handbok. Stockholm:
Liber.
ALLEA, ALL European Academies. (2018). Den europeiska kodexen för
forskningens integritet. Reviderad utgåva. Berlin: ALLEA. [Hämtad 18
september 2020 från:
https://www.vr.se/download/18.7f26360d16642e3af99e94/1540219023679/S
W_ALLEA_Den_europeiska_kodexen_f%C3%B6r_forskningens_integritet_
digital_FINAL.pdf]
Bandura, A. (1990). Perceived Self-Efficacy in the Exercise of the Personal Agency.
Standford University. DOI:10.1080/10413209008406426
Bell, J. & Waters, S. (2016). Introduktion till forskningsmetodik. Lund:
Studentlitteratur.
Brising, E.R. (2016). Brist på forskning om IT. Hämtad 3 mars 2019 från:
https://forskolan.se/brist-pa-forskning-om-it-i-skolan/
Dahlgren, L.O. & Johansson, K. (2019). Fenomenografi. I Fejes, A. & Thornberg, R.
(Red). (2019). Handbok i kvalitativ analys. Stockholm: Liber.
Elyoussoufi, N. (2019). Digitalitet i förskolan. Nacka: Askunge Thorsén Förlag AB.

110

European Union Law. (2006). Livslångt lärande – nyckelkompetenser. Hämtad 26
mars

2020

från:

https://eur-lex.europa.eu/legal-

content/SV/TXT/?uri=LEGISSUM:c11090
Europeiska kommissionen. (2018a). Developing key competences for all throughout
life.

Hämtad

26

mars

2020

från:

https://ec.europa.eu/education/sites/education/files/document-librarydocs/2018-

01-youth-learning-pack-competences5.pdf

Europeiska kommissionen, (2018b). Nya åtgärder för nyckelkompetenser, digitala
färdigheter och EU-samarbete inom utbildning. (Pressmeddelande från
Europeiska kommissionen 17.1.2018).

Hämtad

26

mars

2020

från:

https://ec.europa.eu/commission/presscorner/detail/sv/IP_18_102
European commission, (2020). Continuing Professional Development for Teachers
Working in Early Childhood and School Education. Hämtad 14 maj 2020
från: https://eacea.ec.europa.eu/nationalpolicies/eurydice/finland/continuing-professional-development-

teachers-

working-early-childhood-and-school-education_en
Feist, J., Feist, G.J & Roberts, T-A. (2013). Theories of Personality. 8th Edition.
Singapore: McGraw-Hill

Education.

Fejes, A. & Thornberg, R. (Red). (2019). Handbok i kvalitativ analys. Tredje upplagan.
Stockholm: Liber.
Finansministeriet,

(u.å).

Digitalisering.

Hämtad

2

november

2020

från:

https://vm.fi/sv/digitalisering.
Finansministeriet, (2020). Digitala färdigheter en ny medborgarkompetens – en
omfattande enkät utreder finländarnas kunskaper. (Pressmeddelande från
Finansministeriet, 9.3.2020). Hämtad 7 november 2020: https://vm.fi/sv//digitala-fardigheter-en-ny-medborgarkompetens-en-omfattande-enkatutreder-finlandarnas-kunskaper

111

Finland Toolbox. (2019). Finland as a global leader of digitalization. Hämtad 2 maj
2020

från:

https://toolbox.finland.fi/business-innovation/finland-as-a-

global-leader-of-digitalisation/
Forsling, K. (2020). Hur tänkte du nu? Digitala verktyg och kollegiala lärprocesser i
förskolan.

Barn

(Trondheim,

Norway),

38(2),

pp.

57-73.

doi:10.5324/barn.v38i2.3706
Hietikko, P., Ilves, V. & Salo, J. (2016). Askelmerkit digiloikkaan. Hämtad 1 mars
2020 från:
http://www.oaj.fi/cs/oaj/OAJn%20askelmerkit%20digiloikkaan
Higgins, S. (2003). Does ICT improve learning and teaching in schools?
Pitkälä, A. (24.8.2015) Småbarnspedagogiken lägger grunden för livslångt lärande.
Utbildningsstyrelsens blogg.
Jacobsson, A. (2012). Sociokulturella perspektiv på lärande och utveckling. Lärande
som begreppsmässig precisering och koordinering. Pedagogisk

Forskning

i Sverige. 17 nr 3–4 s. 152–170.
Karila,

K.

(2013).

Ammattilaissukupolvet

varhaiskasvatuksen

pedagogiikan

toteuttajina ja kehittäjinä. I Karila, K. & Lipponen, L. (2013). (Red.).
Varhaiskasvatuksen pedagogiikka. Tampere: Vastapaino.
Kjällander, S. (2019). Övergripande aspekter av digitalisering i förskolan. I
Kjällander, S. & Riddersporre, B. (Red). (2019). Digitalisering i

förskolan

på vetenskaplig grund. Stockholm: Natur & Kultur.
Koivula, M. (2017). Lasten vertaisoppiminen päiväkodissa. I Koivula, M., Siippanen,
A. & Eerola-Pennanen, P. (Red.). (2017). Valloittava

varhaiskasvatus

–

oppimista, osallisuutta ja hyvinvointia.
Koivula, M. & Mustola, M. (2017). Varhaiskasvatuksen digiloikka ja muuttuva
sukupolvijärjestys? Jännitteitä lastentarhanopettajien ja lasten
kohtaamisissa digitaalisen teknologian äärellä. Kasvatus & Aika,
11(3), 37–50.

112

Kommunförbundet. (2019). Riktlinjer för bildningen 2030. Kommunförbundets
bildningspolitiska program. Helsingfors: Finlands Kommunförbund.
Kopisto, K., Salo, L., Lipponen, L., & Krokfors, L. (2015). Transformations and
tensions in Finnish Early Childhood Education and Care. I Kroll, L. &
Meier, D. (Red.) (2015). Educational Change in International Early
Childhood Context – Crossing borders of reflection. New York:
Routledge. (142–154).
Kvale, S. & Brinkmann, S. (2014). Den kvalitativa forskningsintervjun. Lund:
Studentlitteratur.
Lagen om småbarnspedagogik 54§10/2018. Hämtad 27 februari 2020 från:
https://www.finlex.fi/sv/laki/ajantasa/2018/20180540?search%5Btype
%5D=pika&search%5Bpika%5D=sm%C3%A5barnspedagogik
Learning Theories (2019). Social Learning Theory (Bandura). Hämtad 23 maj
2020 från: https://www.learning-theories.com/social-learning-

theory-

bandura.html.
Lipponen, P, Rönnholm, A. (2016). Pulpetista tablettiin: suomalainen koulu
edelläkävijäksi

maailman

muutoksessa. Kunnallisalan

kehittämissäätiö.

Polemia-sarjan julkaisuja 102. Hämtad 4 mars 2020 från: https://kaks.fi/wpcontent/uploads/2016/02/Pulpetista-tablettiin.pdf
Lolax, D. (2020, 3 februari). Rapport: Den finländska skolans digitala kliv saknar mål.
Kommuntorget.

Hämtad

25.3.2020

från:

https://kommuntorget.fi/bildning-dagvard/rapport-den-finlandska- skolansdigitala-kliv-saknar-mal/#
Lundgren Öhman, U-K. (Red.) (2014). Mediepedagogik på barnens villkor.
Stockholm:

Lärarförlaget.

Marton, F. (2015). Necessary conditions of learning. New York & London: Routledge.
Marton, F & Booth, S. (2000). Om lärande. Lund: Studentlitteratur.

113

Mertala, P. (2018). Kahden maailman kohtauspisteessä? Varhaiskasvatuksen
teknologiaintegraation kolmatta tilaa kartoittamassa. Varhaiskasvatuksen
Tiedelehti. Journal of Early Childhood Education Research. Volume 7. 170176
Mertala, P. (2019). Wonder children and victimizing parents - preservice early
childhood
teachers' beliefs about children and technology at home. Early
child development and care 2019-02-23, Vol.189 (3), p.392-404.
DOI:10.1080/03004430.2017.1324434
Mertala, P. & Koivula, M. (2020). Digital Technologies and Early Childhood: Guest
Editorial. Varhaiskasvatuksen Tiedelehti Journal of Early Childhood
Education Research

Volume 9, Issue 1, 2020, 1–5

OAJ, Opetusalan ammattijärjestö. (2020).

Koulutuksen digitalisaatio.

Hämtad

2020-02-27 från:
https://www.oaj.fi/politiikassa/koulutuksen-digitalisaatio/
Pallin, H. (6.9.2020). Vad är poängen med nya planen? Tidningen förskolan.
Patel, R. & Davidson, B. (2019). Forskningsmetodikens grunder: att planera,
genomföra och

rapportera en undersökning. Lund: Studentlitteratur.

Petko, D. (2012). Teachers’ pedagogical beliefs and their use of digital media in
Classrooms: Sharpening the focus of the ‘will, skill, tool’ model and
integrating teachers’ constructivist orientations. Computers &

Education

58(4), 1351–1359. DOI: 10.1016/j.compedu.2011.12.013
Phillips, D.C. & Soltis J.F. (2004). Perspectives on Learning. (4. ed.). New York:
Teachers College Press.
Player-Koro, C. (2012). Factors Influencing Teachers' use of ICT in Education.
Education Inquiry, 3(1), 93–108.
Plowman, L. & McPake, J. (2013). Seven myths about young children and
technology.

Childhood

Education,

10.1080/00094056.2013.757490

114

89(1),

27–33.

DOI:

Prensky, M. (2001). Digital Natives, Digital Immigrants Part 1. On the Horizon 9
(5), 1–6.
Skolverket, 2020. Adekvat digital kompetens – ett svårfångat begrepp. Hämtad 30
mars 2020 från: https://www.skolverket.se/skolutveckling/forskning-ochutvarderingar/forskning/adekvat-digital-kompetens---ett-svarfangatbegrepp#h-Adekvatdigitalkompetens
Sheridan, S. & Pramling Samuelsson, I. (2003). Learning through ICT in Swedish
Early Childhood Education from a Pedagogical Perspective of Quality.
Childhood Education, 79:5, (276–282).
Smidt, S. (2010). Vygotskij och de små och yngre barnens lärande. Lund:
Studentlitteratur.
Statens

revisionsverk

(2019-05-28).

lärandemiljöer

Digitalisering

i

av

undervisnings-

allmänbildande

och

utbildning.

https://www.vtv.fi/sv/publikationer/digitalisering-av-undervisnings-ochlarandemiljoer-i-allmanbildande-utbildning/
Statens medieråd. (2019). Småungar & medier 2019. Hämtad 25 april 2020 från:
https://statensmedierad.se/download/18.126747f416d00e1ba9469044/1
568041712057/Sm%C3%A5ungar%20och%20medier%202019%20till
ganglighetsanpassad.pdf
Statistikcentralen (2015). Liitetaulukko 4a. Vuonna 2015 18–74-vuotiaiden
palkansaajien yleisimmät ammattiryhmät sukupuolen ja iän mukaan.
http://www.stat.fi/til/tyokay/2015/04/tyokay_2015_04_2017-1020_tau_010_fi.html
Suoninen, A. (2013). Lasten mediabarometri 2013. 0–8-vuotiaiden mediankäyttö ja
sen muutokset vuodesta 2010. Helsinki: Nuorisotutkimusseura.

Hämtad

28 april 2020 från:
http://www.nuorisotutkimusseura.fi/images/julkaisuja/lastenmediabarometri2
013.pdf

115

Svensson, L. (1984). Olika uppfattningar beroende på olika bakgrund. I Marton, F.
& Wenestam, C-G. (Red.). (1984). Att uppfatta sin omvärld – Varför vi
förstår verkligheten på olika sätt. (250–266). Kristianstad:
AWE/Gebers/Nordstedts förlag.
Säljö, R. (2008). Lärande i människans landskap. I Rystedt, H. & Säljö, R. (Red.)
Kunskap

och

människans

redskap:

teknik

och

lärande.

Lund:

Studentlitteratur.
Säljö, R. (2010). Lärande i praktiken – ett sociokulturellt perspektiv. Stockholm:
Nordstedts.
Säljö, R. (2014). Lärande i praktiken: Ett sociokulturellt perspektiv (3. uppl.). Lund:
Studentlitteratur.
Säljö, R. (2011). Traditionalism och progressivism i synen på lärande. I Jensen, M.
(Red.) Lärandets grunder – teorier och perspektiv. Lund:

Studentlitteratur.

Sönnerås, K. (2017). Programmering i förskolan – Utveckla digital kompetens.
Stockholm:

Gothia fortbildning.

Teräs, M. (16 september 2020). Koulutuksen digitalisaation potentiaali – tarve
kriittiselle soveltavalle tutkimukselle. Ammatillinen opettajankoulutus,
Asiantuntija-artikkelit.

[Hämtad

9

oktober

2020:

https://tamkjournal.tamk.fi/koulutuksen-digitalisaation-potentiaali-tarvekriittiselle-soveltavalle-tutkimukselle/]
Thornberg, R. & Fejes, A. (2019). Kvalitet och generaliserbarhet i kvalitativa studier.
I Fejes, A. & Thornberg, R. (Red). (2019). Handbok i kvalitativ analys.
Stockholm: Liber.
Turja, L. (2017). Tiedekasvatus ja lapsen tutkiva toiminta. I Hujala, E. Turja,
(Red.). (2017). Varhaiskasvatuksen käsikirja. Jyväskylä: PS(178–195).
Trost, J. (2010). Kvalitativa intervjuer. Lund: Studentlitteratur.

116

L.

kustannus.

Utbildnings- och kulturministeriet. (2013). God Mediekunnighet. Nationella
riktlinjer

2013–2016.

Hämtad

2018-04-06

från:

http://julkaisut.valtioneuvosto.fi/bitstream/handle/10024/75279/OKM12.pdf
Undervisning- och kulturministeriet (UKM) (2019). Utbildningsstyrelsen beviljade
totalt 75 miljoner euro i statsunderstöd för utvecklingsprojekt

och

personalfortbildning. (Pressmeddelande från UKM 12.4.2019).

Hämtad 4

februari 2020 från:
https://minedu.fi/sv/artikel/asset_publisher/opetushallitusjakoivaltionavustuksia-kehittamishankkeisiin-ja- henkilostokoulutukseenyhteensa-75miljoonaa-euroa
Utbildningsstyrelsen. (2016). Grunderna för planen för småbarnspedagogik.
Utbildningsstyrelsen. (2018). Grunderna för planen för småbarnspedagogik.
Utbildningsstyrelsen. (2019). Experternas syn på framtidens kompetensbehov: I
arbetslivet behövs kunskaper i hållbar utveckling, digital kompetens och
kontinuerligt

lärande.

Hämtad

2020-08-11

från:

https://www.oph.fi/sv/nyheter/2019/experternas-syn-pa-framtidenskompetensbehov-i-arbetslivet-behovs-kunskaper-i-hallbar
Utbildningsstyrelsen. (u.å). Grunderna för planen för småbarnspedagogik i ett
nötskal. Hämtad 6 april 2020 från: https://www.oph.fi/sv/utbildning-ochexamina/grunderna-planen-smabarnspedagogik-i-ett-notskal
Vienola, V. (2017). Varhaisvuosien eettinen kasvaminen ja oppiminen. S. 158–177. I
Hujala, E. Turja, L. (Toim.). (2017). Varhaiskasvatuksen käsikirja.
Jyväskylä: PS-kustannus.
Vilmilä, F. (2015) Media + lapsi + kasvatus - Mediakasvatuksen tutkimuksellinen
kehittäminen.

Nuorisotutkimusverkosto/Nuorisotutkimusseura,

julkaisuja

157, Verkkojulkaisu-ja 80
Vygotsky, L.S. (1978). Mind in Society. The development of Higher Psychological
Processes. London: Harvard University Press.

117

Wertsch, J.V. (1993). Voices of the Mind: A Sociocultural Approach to Mediated
Action. Cambridge, MA: Harvard University Press.
Williams, P., Sheridan, S., Arnqvist, A. (2013). Dimensionernas interaktion. I
Pramling Samuelsson, I. & Tallberg Broman, I. (Red.) (2013). Barndom,
lärande och

ämnesdidaktik. s. 217.

Yrjönsuuri, Y. & Yrjönsuuri, R. (2005). Intentionality and Learning. Helsinki:
Oppilo.

118

Bilagor
Bilaga 1: Forskningsbrev till lärare inom verksamheten för 3–5åringar
Lärare verksam i X inom 3–5-årsverksamheten,
Mitt namn är Suzanne Ekholm och jag är på slutrakan av mina magisterstudier inom
barnpedagogik vid Åbo Akademi. Som avslutande del av utbildningen ska jag skriva min pro
gradu-avhandling.
Jag har fått tillstånd från (stad X) att utföra kvalitativa intervjuer och därmed skulle jag önska
att Du skulle understödja min undersökning och delta i intervju. Jag har gjort slumpmässigt
urval av svenskspråkiga daghem i (stad) och önskar att Du kunde ställa upp för intervju
till min forskning. Jag är intresserad av att intervjua verksamma lärare (socionomutbildning
godkänns) som jobbar inom 3–5-årsverksamheten. Min avsikt är att göra tio intervjuer
sammanlagt runt om i Svenskfinland och det kan innefatta 1–3 intervjupersoner per kommun.
Som ämne för min pro gradu-avhandling har jag valt att inrikta mig på användningen av
digitala verktyg inom småbarnspedagogiken. Området är relativt nytt och outforskat även om
det inom verksamheten använts vissa digitala verktyg redan en längre tid (som t.ex. dator,
kamera) samtidigt som nya verktyg ständigt utvecklas. Med digitala verktyg syftar jag på all
elektronisk apparatur som används i den pedagogiska verksamheten tillsammans med barn.
Det sker en snabb förändring i digitaliseringen av samhället och detta når även
daghemsverksamheten, vilket också syns i Grunderna för planen för småbarnsfostran (2016).
Jag intresserar mig för hur pedagoger jobbar med digitala verktyg men intresserar mig också
för personliga tankar och känslor kring ämnet. Jag vill betona att deltagande i studien inte
förutsätter specialintresse i ämnet, så man kan delta i undersökningen med låg tröskel. Jag är
ute efter hur verkligheten ser ut på fältet och därmed är alla daghem och deras verksamhet lika
relevanta för studien. Det enda som ”krävs” är att Du jobbar som lärare (oavsett utbildning)
och är verksam i 3–5-årsverksamheten.
Om Du har vidare frågor gällande studien och dess förfaringssätt når Du mig per telefon eller
e-post.
I hopp om Ditt deltagande,
Suzanne Ekholm
E-post:
Telefonnummer:

119

Hur går jag till väga?
Svara gärna på denna förfrågan av medverkande i studien åt mig per email. Jag kontaktar
Dig med vidare information, så kommer vi överens om ett passande tillfälle för intervju. Jag
ber Dig läsa igenom bifogade lapp om arrangemang av intervjusituationen och att skriva
under vid samtycke. Varmt tack för intresse för deltagande! Detta moment av studien är en
förutsättning för att jag ska kunna slutföra min avhandling.

Tillstånd för användandet av det insamlade materialet
Anonymiteten hos intervjupersonerna garanteras. Deltagandet i intervjun är frivilligt
och intervjupersonen har även rätt att avbryta medverkandet i studien under vilken
stund som helst under forskningens gång. Det insamlade materialet används endast i
undervisnings- och forskningssyfte. Intervjuaren ber i samband med denna förfrågan
om att använda samma material till eventuell fortsatt forskning. Intervjun kommer att
spelas in för att försäkra studiens tillförlitlighet. Om intervjupersonen har något
konkret material att uppvisa, med relevans för studien så tar intervjuaren eventuellt
några bilder av objekten. Inga personer eller igenkännande faktorer kommer att
uppvisas i bilderna och dessa används endast om de har ett värde för studien. Vid
hanteringen och lagringen av materialet kommer data att laddas upp på molnenheter,
för att försäkra att värdefullt datamaterial inte försvinner.
Jag jobbar som barnträdgårdlärare inom 3–5-årsverksamheten och jag ger mitt
samtycke i deltagande av intervjun.
Jag _____________________________ godkänner ovanstående
arrangemang och ger mitt samtycke till att det insamlade materialet från
den _________ 2018 får användas i forskningssyfte.
Plats och dag

Underskrift

_______________________ _________________________________

Tack för att Du deltar i intervjun! Ditt deltagande är värdefullt!
120

Bilaga 2: Intervjuguide
●
●
●
●

Examen och årtal:
Andra utbildningar, kurser:
Arbetserfarenhet med barn / på daghem, uppskattning i år:
Hur länge har du jobbar i 3–5-årsverksamheten

Vilka digitala verktyg uppfattar lärarna att de använder sig av i den pedagogiska
verksamheten? Hur beskriver lärarna att de arbetar med dessa?
1. Vilka digitala verktyg har ni på daghemmet? Vilka använder ni mest/minst?
Varför?
2. Vem har planerat er digitala utrustning? (föreståndaren, staden, lärarna, barnen
föräldrarna?)
3. När började ni använda dessa verktyg?
4. Hur och när använder ni er av dessa digitala verktyg i er verksamhet?
Vill du berätta om hur ni använder respektive digitala verktyg tillsammans med
barnen? Är det mer planerade eller mer spontana aktiviteter?
Använder ni verktyg för att lära er bemästra hur verktyget fungerar eller
använder ni mera digitala verktyg som hjälpmedel eller arbetsverktyg?
5. När och i vilka situationer under dagen används digitala verktyg? Vilka verktyg
används och när?
6. Hur ofta uppskattar du att ni använder er av digitala verktyg tillsammans med
barnen? Värdera i antal gånger i veckan/månaden.
7. Har du exempel på digitala projekt som ni har gjort? Berätta, hur handlade ni?
8. När har barnen tillgång till digitala verktyg? Vilka används då och hur?
Är på barnen ensamma eller tillsammans med någon då? Vad gör den vuxna?
Använder sig barnen av digitala verktyg under fria leken? Vilka och när?
9. Beskriv din planering beträffande användningen av digitala verktyg. Hur
förbereder du dessa stunder? Vad är viktigt? Var hittar du inspiration och idéer
för planeringen av dessa stunder?
10. (Om har lärplatta:) Vilka applikationer använder ni i lärplattan? Hur väljer ni
applikationer till lärplattan? Hur formar ni dessa stunder av användningen av
lärplattan?
11. Har du idéer på vilket sätt man kunde jobba vidare med digitala verktyg? Har du
hört om verktyg/arbetssätt som ni inte ännu använder?
Vilka för- och nackdelar anser lärarna att användandet av digitala verktyg har för
barnen och deras lärande?
1. Hur anser du att användningen av digitala verktyg kan påverka barns lärande?
Vad lär sig barnen i dessa stunder? Hur upplever du att samarbetet fungerar
barnen emellan?
121

2. Använder ni er av digitala verktyg vid dokumentation eller pedagogisk
dokumentation av? Hur?
3. A.Vilka fördelar finns det med användningen av digitala verktyg?
B. Finns det nackdelar för användningen av digitala verktyg?
C. På vilket sätt kan man utnyttja dessa möjligheter och hot (gällande digitala
verktyg) i verksamheten? Eller behövs detta alls uppmärksammas?
4. Hur upplever du att barnen förhåller sig till digitala verktyg då ni inkluderat det i
verksamheten?
5. Har barnen själva producerat digitalt innehåll / jobbat digitalt i någon form? Hur?
Berätta!

Hurdant förändringsarbete har den reviderade grunden för planen för
småbarnspedagogiken inneburit i verksamheten?
1. Har den nya planen för småbarnspedagogiken förändrat undervisningen på
daghemmet? På vilket sätt? Du kan tolka frågan generellt och ur digital
synvinkel.
2. Har er användning av digitala verktyg ändrat sedan den nya planen trädde i kraft?
Upplever du att ni använder digitala verktyg mera nu än tidigare?
3. Har era lärmiljöer ändrat sedan den nya läroplanen? Är digitala lärmiljöer bekant
för dig från förut? Brukar ni omforma lärmiljöerna inomhus med hjälp av digital
teknik?
4. Hur mycket jobbar ni med teknik/teknikfostran inom er verksamhet?
5. Hur ser du på programmering inom småbarnspedagogiken? Är det viktigt?
6. Har dokumenteringen av barns lärande ändrat sedan den nya läroplanen?
Pedagogens roll
7. Om du tänker dig en stund där ni jobbar med digitala verktyg, vilka aspekter
anser du att är viktiga i din roll och i barnens roll? Berätta på vilket sätt
digitaliseringen påverkar pedagogens roll?
8. Kan du värdera din egen självsäkerhet gällande användningen av digitala verktyg
med barn? Hur motiverad känner du dig
9. Vill du beskriva för mig hur du upplever förändringen, att verksamheten
digitaliseras? Vilka aspekter kräver mest förändring i ditt eget arbete?
10. Har ni fått fortbildning i användningen av digitala verktyg i barngruppen? I vems
regi? Vad hämtade du med dig från den kursen?
11. Om du helt fritt skulle få önska, kan du beskriva hurudan fortbildning skulle
intressera dig? Hur skulle du bygga upp den? Hurudant stöd skulle du vilja att
erbjöds?

122

Bilaga 3: Bakgrundsöversikt av barngruppernas digitala lärmiljö
Tabell A: Bakgrundsöversikt över barngruppernas digitala verktyg

Lärare (L)
Digitala

L1

L2

1

2

L3

L4

L5

L6

L7

L8

L9

L10

1

1

3

4

3

1

1

3

×

×

×

×

×

×

×

verktyg
Lärplatta

UF*

(Smart)telefon

×

Dator/Laptop

×

×

Projektor

×

Beebot
Skärm

×

×
×

×

×

-

-

1

×

×

×

Smartboard

× UF

Kamera

-

-

Radio

×

Ljusbord

× UF

-

(Nämnda)
digitala verktyg
totalt

4

Antal gånger i 3–4

3

4

4

6

7

7

2

2

1–3

1–2

0–1

1–2 5

2

20

1–2 0

veckan
* UF= ur funktion, apparaten fungerar inte

123

4

Hinder för användning av digitala verktyg
2

2

3
4
2

Problem med nätförbindelsen

Brist på kontinuitet i personalfrågor

Apparaturen fungerar inte

Tidsbrist

De digitala verktygen synkroniserar inte

Figur B. Lärares uppfattningar av hinder för användningen av digitala verktyg i den pedagogiska
verksamheten

124

