ÅBO AKADEMI

Möjligheter och utmaningar inom mofi-undervisningen
En kvalitativ undersökning om lärares syn på mofiundervisningen i Svenskfinland

Erika Granqvist

Avhandling för magisterexamen
Fakulteten för pedagogik och välfärdsstudier
Åbo Akademi
Vasa 2021

Abstrakt
Författare

Årtal

Erika Granqvist

2021

Arbetets

Möjligheter och utmaningar inom mofi-undervisningen
En kvalitativ undersökning om lärares syn på mofi-undervisningen i Svenskfinland
Opublicerad avhandling för magisterexamen i pedagogik

Vasa: Åbo Akademi, Fakulteten för pedagogik och välfärdsstudier

Sidantal

56

Referat

Avhandlingen är en delstudie inom projektet Mofi 2.0. Projektet Mofi 2.0 är ett utvecklingsoch forskningsprojekt inom modersmålsinriktad finska i finlandssvenska skolor. Syftet med
projektet är att utveckla den modersmålsinriktade finskundervisningen inom grundläggande
utbildning för att förtydliga undervisningens uppdrag i en ökande språklig och kulturell
mångfald i svenska skolor i Finland.
Syftet med min studie är att öka kunskapen om och beskriva lärares uppfattningar av mofiundervisningen inom den grundläggande utbildningen (1–9). Studien är av kvalitativt slag
och som forskningsansats för studien används fenomenografi. Som datainsamlingsmetod
används ljudinspelning av gruppintervjuer. Gruppintervjuerna som analyserats har ägt rum i
Helsingfors och i Vasa. Jag har inte varit på plats under gruppintervjuerna utan endast tagit
del av materialet.
Resultatdelen delas in i två huvudkategorier: Möjligheter inom mofi-undervisningen och
utmaningar inom mofi-undervisningen. Inledningsvis presenteras möjligheterna och därefter
följer utmaningarna. Under huvudkategorierna presenteras underkategorier som behandlats
under gruppintervjuerna. I resultaten anses ämnesintegrering som en stor möjlighet inom
finskundervisningen. Att kombinera ämnen sinsemellan väckte en positiv reaktion hos
lärarna. Undersökningen visar att det finns fler utmaningar inom mofi-undervisningen än vad
det finns möjligheter. Exempel på utmaningar som togs upp i gruppdiskussionerna var
bedömning, motivationsbrist, nivåskillnader och resursbrist.

Resultaten tyder på att den modersmålsinriktade finskundervisningen i Svenskfinland bör
utvecklas. I undersökningen presenteras också eventuella lösningar till hur mofiundervisningen kunde förbättras. Ett förslag är en handbok om hur mofi-undervisningen ska
se ut i Svenskfinland. Handboken skulle ge direktiv om vad ämnet mofi ska behandla under
en årskurs och denna bok skulle ges till alla finsklärare. En gemensam handbok skulle
garantera att alla elever i Svenskfinland lär sig samma saker i finska under sin skolgång.
Sökord/indexord

Mofi-undervisning, ämnesintegrering, tvåspråkighet, andraspråksinlärning

Innehåll
Abstrakt
1 Inledning ................................................................................................................................. 1
1.1Bakgrund ........................................................................................................................................ 1
1.2 Syfte och forskningsfrågor ............................................................................................................ 3
1.3 Disposition .................................................................................................................................... 3

2 Tvåspråkighet och identitet ..................................................................................................... 5
2.1 Tidigare undersökningar och utvärderingar .................................................................................. 5
2.2 Tvåspråkighet och identitet ........................................................................................................... 6
2.3 Andraspråksinlärning .................................................................................................................. 10

3 Mofi-undervisningens bakgrund ........................................................................................... 12
3.1 Mofi-lärokursens framväxt i läroplanen ..................................................................................... 12
3.2 Kartläggning av mofi-undervisningen på fältet .......................................................................... 14

3.3 Språkundervisning enligt grunderna för läroplanen för den grundläggande utbildningen 2014 ... 17
4 Ämnesintegrering .................................................................................................................. 20
4.1 Ämnesintegrering i skolan .......................................................................................................... 20
4.2 Tematisk undervisning ................................................................................................................ 23

5 Metod och genomförande ..................................................................................................... 25
5.1 Studiens syfte och forskningsfrågor ............................................................................................ 25
5.2 Metod och forskningsansats ........................................................................................................ 25
5.3 Intervju som datainsamlingsmetod ............................................................................................. 27
5.4 Studiens genomförande, databearbetning och analys ................................................................. 28
5.5 Reliabilitet och validitet .............................................................................................................. 29

6 Resultatredovisning............................................................................................................... 31
6.1 Lärarnas uppfattningar om möjligheter inom mofi-undervisningen i praktiken ......................... 31
6.1.1 Ämnesintegrering ................................................................................................................. 31
6.2 Utmaningar ................................................................................................................................. 32
6.2.1 Definition av en mofi-elev ................................................................................................... 32
6.2.2 Heterogena mofi-grupper ..................................................................................................... 34
6.2.3 Bedömning ........................................................................................................................... 36
6.2.4 Elevernas läs- och skrivfärdigheter ...................................................................................... 37
6.2.5 Bristfälliga resurser .............................................................................................................. 38
6.2.6 Motivationsbrist ................................................................................................................... 39

6.2.7 Brist på stöd från skolans ledning ........................................................................................ 40
6.2.8 Grammatikundervisning....................................................................................................... 41

7 Avslutande diskussion .......................................................................................................... 43
7.1 Resultatdiskussion....................................................................................................................... 43
7.2 Metoddiskussion och avslutande tankar ..................................................................................... 49
7.3 Förslag till fortsatt forskning....................................................................................................... 51

Litteratur .................................................................................................................................. 52
Bilaga 1
Figur 1

1 Inledning
I

detta

kapitel

redogörs

bakgrundsinformation

till

för

valet

temavalet

av
och

avhandlingens
därefter

tema.

presenteras

Inledningsvis

ges

forskningsfrågorna.

Avslutningsvis redogörs för avhandlingens upplägg.
___________________________________________________________________________

1.1 Bakgrund
Jag är tvåspråkig och valde därmed att läsa modersmålsinriktad finska under min tid i
grundskolan. I denna avhandling benämner jag modersmålsinriktad finska med förkortningen
mofi. Mofi är enligt mig inget lätt ämne även om jag behärskar det både till skrift och tal. Mitt
intresse för det finska språket i skolan började på årskurs sju. Jag förundrades över hur det är
möjligt att jag och så många andra som kan finska var tvungna att delta i specialundervisning
i mofi. Jag och mina klasskompisar förstod inte det som läraren gick igenom under lektionerna.
Vi fick låga betyg och detta var skrämmande eftersom det skulle påverka medeltalet på våra
betyg när vi sedan sökte vidare till gymnasiet. Jag bestämde mig där och då att jag kommer att
bli lärare och specialisera mig i det finska språket så jag kan bli mofi-lärare och se till att mofiundervisningen blir tydligare och lättare att förstå i framtiden.
Enligt grunderna för läroplanen för den grundläggande utbildningen ska alla elever ges en
möjlighet att utvecklas i det andra inhemska språket oavsett på vilken nivå de är. Målet är att
stärka elevernas tro på sin förmåga att kunna tala finska och använda finska i vardagliga
situationer. (Utbildningsstyrelsen, 2014.) Detta är något som jag upplever att inte uppfylldes
när jag läste mofi i grundskolan. Det var svårt att lära sig den finska grammatiken och i och
med att jag inte förstod något på lektionerna bidrog det till att min finska inte stärktes. Tvärtom
blev jag osäker och tänkte ibland om det vore bäst att byta till den andra finskagruppen som
går under benämningen A-finska. A-finskagruppen har ett långsammare tempo i sin
undervisning, och eleverna behöver inte lära sig samma grammatik som eleverna i mofigruppen. Därför ansåg jag, och många andra, att det skulle vara lättare att byta grupp, men det
gjorde vi inte.

1

Mofi-undervisningen ger tvåspråkiga elever många möjligheter. Elever med stark finska får
utveckla sina förmågor i det finska språket och framskrida i den takt de behöver. Mofiundervisningen är tyvärr ändå i ett utvecklingsskede. Till exempel har mofi-undervisningen
inget tydligt upplägg som alla som lär ut mofi följer, utan alla lärare gör såsom de själva anser
vara bäst. Behovet av en handbok till lärarna är stort. En handbok kunde ge vägledning till
mofi-lärarna och samtidigt se till att undervisningen i mofi är densamma i hela landet. Det finns
efterfrågan på en helhetsbild av mofi-undervisningen och vilka arbetssätt som skulle vara mest
lämpliga. I och med att den språkliga mångfalden blir allt större i skolorna är det viktigt att
skolan följer med denna utveckling. (Nummela & Westerholm, 2020, s. 5–6.)
Finska är ett ämne som också kunde utövas med andra ämnen för att väcka mera
uppmärksamhet. Ämnesintegrering är något som jag ser som en stor tillgång i undervisningen.
När jag gick i grundskolan fanns det inget som hette ämnesintegrering vilket är mycket synd
eftersom det ger eleverna så mycket att få höra finska i andra sammanhang än under
finsklektionerna. På detta sätt märker eleverna att man kan ha nytta av andra språk i vardagen.
Förutom själva mofi-undervisningen är jag också intresserad av den finska grammatiken.
Enligt mig är den finska grammatiken svår även för de som är helt tvåspråkiga. Till exempel
hade jag vänner i grundskolan som inte kunde presentera sig på finska eller överhuvudtaget
uttrycka sig på finska. Eftersom fokuset låg på grammatiken och hur man skulle säga en mening
helt korrekt med rätta böjningar och ändelser, var det många som konstaterade att finska är ett
svårt och onödigt språk. Istället för att ge eleverna ett mångsidigt ordförråd och förmågan att
tala finska i vardagliga situationer, undervisade lärarna hellre mera grammatik och lade vikten
på att uttala ord korrekt. Därmed slutade det med att mina svenskspråkiga vänner inte ens
vågade presentera sig eftersom de var så rädda att säga fel.
Jag vill veta mera om mofi-undervisningens utveckling och kanske till och med vara med och
utveckla mofi-undervisningen i framtiden. Därför har jag valt att delta i och skriva min
avhandling om projektet Mofi 2.0 som är ett samarbete mellan Åbo Akademi och
Utbildningsstyrelsen i Finland. Syftet med projektet är att utveckla modersmålsinriktad
finskundervisning inom den grundläggande utbildningen genom att förtydliga lärokursens
uppdrag.

2

I min avhandling har kvalitativa gruppintervjuer blivit analyserade och en fenomenografisk
ansats valts som forskningsmetod eftersom den lämpar sig bäst till min undersökning. I min
avhandling undersöker jag finsklärares uppfattningar kring möjligheter och utmaningar inom
mofi-undervisningen.

1.2 Syfte och forskningsfrågor
Syftet med min avhandling är att öka kunskapen om och beskriva lärares uppfattningar av mofiundervisningen i årskurs 1–9. Från syftet har jag utarbetat två forskningsfrågor:

1. Vilka uppfattningar har finsklärare av möjligheter i mofi-undervisningen i praktiken?
2. Vilka uppfattningar har finsklärare av utmaningar i mofi-undervisningen i praktiken?

1.3 Disposition
Avhandlingen är indelad i 7 kapitel. I kapitel 1, Inledning, redogörs det för avhandlingens
bakgrund samt avhandlingens syfte och forskningsfrågor. Avslutningsvis presenteras
avhandlingens upplägg. Kapitel 2, Tvåspråkighet och identitet behandlar tidigare
undersökningar och utvärderingar som blivit utförda inom mofi-undervisningen. Därefter ges
en förklaring om vad tvåspråkighet och identitet inom det finska språket innebär. Till sist
beskrivs andraspråksinlärning.
Kapitel 3, Mofi-undervisningens bakgrund, berättar först om mofi-ämnets framväxt i
läroplanen. Därefter ges en kartläggning om mofi-undervisningen på fältet. Kapitlet avslutas
med vad grunderna för läroplanen för den grundläggande utbildningen säger om mofi. Kapitel
4, Ämnesintegrering, ger en förklaring till begreppet ämnesintegrering och hur
ämnesintegrering utarbetas i skolan. Kapitlet ger också en inblick i vad tematisk undervisning
är.
Kapitel 5, Metod och genomförande, börjar med en presentation av syftet och
forskningsfrågorna därefter redogörs vilken metod och forskningsansats som blivit valda.
Kapitlet fortsätter med hur undersökningen blivit genomförd och hur databearbetningen samt
3

analysering av avhandlingen gått till. Avslutningsvis behandlas avhandlingens reliabilitet och
validitet.
Kapitel 6, Resultatredovisning, presenterar undersökningens resultat. Först ges ett upplägg av
resultatredovisningen och därefter följer resultaten. Resultaten är uppdelade enligt
forskningsfrågorna. Det sjunde och avslutande kapitlet, Avslutande diskussion, reflekterar över
avhandlingens resultat och metoder. I kapitlet framkommer också egna tankar kring
undersökningen. Till sist ges några exempel till fortsatt forskning.

4

2 Tvåspråkighet och identitet
I detta kapitel redogörs för tidigare forskning som gjorts inom mofi-undervisningen. Kapitlet
fortsätter med en definition av vad begreppet tvåspråkig innebär i praktiken. Därefter
poängteras den språkliga identitetens betydelse inom språkinlärningen. Avslutningsvis
behandlas andraspråksinlärning som en behavioristisk teori.
___________________________________________________________________________

2.1 Tidigare undersökningar och utvärderingar
Regionala utvärderingar har genomförts av det Nationella centret för utbildningsutvärdering
(NCU). Den första ägde rum våren 2001 och den andra undersökningen gjordes våren 2009.
Båda utvärderingarna fokuserade på elevernas kunskaper i finska. Tredje utvärderingen som
handlade om finska i skolan gjordes av undersökningen som framfördes av NCU år 2018. NCU
genomförde också en till undersökning mellan åren 2017 och 2018 som handlade om två- och
flerspråkighet. (Nummela & Westerholm, 2020, s. 15.)
Utvärderingen som gjordes på våren 2001 behandlade inlärningsresultatet i det andra inhemska
språket finska. I denna utvärdering deltog omkring tusen niondeklassare från sjutton
finlandssvenska skolor. 300 elever av dessa tusen läste mofi och resten läste A-finska.
Utvärderingen gick ut på att eleverna utförde uppgifter som handlade om språkets struktur,
skrivande, hörförståelse och skrivförståelse. En femtedel av eleverna som deltog i
utvärderingen fick dessutom en muntlig uppgift som de arbetade med i par dagen efter den
huvudsakliga utvärderingen. (Toropainen, 2002, s. 3.)
I resultaten framkom det att eleverna var mest kunniga på hörförståelse och på muntligt
framförande. Eleverna var sämst på att förstå finska språkets struktur och att förstå skriven
finska. Det kan också konstateras att de elever som läste mofi klarade sig överlag bättre i
utvärderingen än de elever som läste A-finska. (Toropainen, 2002, s. 3.)
Den senast genomförda undersökningen kring ämnet finska i skolan genomfördes av Nationella
centret för utbildningsutvärdering (NCU) år 2018. I denna undersökning deltog sammanlagt
1596 elever från A-lärokursen i finska och 1065 elever som läste mofi. Undersökningen
5

riktades mot elever i årskurs 6. Elever deltog från 46 olika kommuner vilket blev sammanlagt
165 olika skolor. Syftet med denna undersökning var att få tillförlitlig information om
finskkunskaperna i de finlandssvenska skolorna. Eftersom undersökningen var så utbredd fick
man också fram regionala skillnader inom finskundervisningen i Svenskfinland. (Nummela &
Westerholm, 2020, s. 15.)
NCU genomförde också en undersökning från år 2017 till 2018 gällande två- och flerspråkighet
i skolorna i Finland. Undersökningen behandlade utmaningen om hur skolorna hanterar den
allt mer större andelen två- och flerspråkiga elever i de finlandssvenska skolorna.
Undersökningen gav bland annat svar på hur skolorna gjorde för att ge alla elever en möjlighet
att utveckla sin språkliga förmåga, hur mycket resurserna begränsade lärarna och vilka
läromedel som användes i undervisningen. (Nummela & Westerholm, 2020, s. 15.)

2.2 Tvåspråkighet och identitet
Svenska Akademiens ordlista (SAOL, 2014) definierar begreppet tvåspråkig som någon som
behärskar två språk så att hen nästan kunde betrakta båda språken som talarens modersmål
(SAOL, 2014).
Enligt Sundman (1999) kan tvåspråkighet definieras på flera olika sätt och därmed har hon
listat upp fyra olika kriterier som man brukar skilja mellan. De fyra kriterierna är ursprung,
språkfärdighet, språkanvändning och identitet. (Sundman, 1999, s. 38.)
Med ursprung avser man vilken bakgrund eleven har gällande tvåspråkighet. Det kan handla
om vilken språkmiljö som eleven vuxit upp med eller vilket språk som föräldrarna talat till sitt
barn. Sundman (1999) menar att man anses som tvåspråkig om man har ett tvåspråkigt
ursprung, till exempel om ena föräldern talar finska. (Sundman, 1999, s. 38.)
Språkfärdigheterna betonar kompetenser som eleven har till språk. Det är inte lätt att mäta
elevens språkfärdigheter och därmed måste läraren testa eleven i olika delområden i ett språk.
Det kan hända att en elev är mycket begåvad på att läsa till exempel finska men inte lika bra
på att skriva på finska. Ifall en lärare använder språkfärdigheter som ett kriterium för att en
elev ska kunna kallas “tvåspråkig” måste läraren undersöka vilken kompetens eleven har inom
6

de olika delfärdigheterna i till exempel det finska språket. En aspekt som man brukar skilja
mellan gällande språkfärdigheterna är den passiva och aktiva språkförmågan, det vill säga hur
bra förstår eleven språket och kan eleven använda sig av det. Den muntliga och skriftliga delen
är också något som bör testas när läraren ska bedöma elevens språkfärdigheter, det vill säga att
eleverna bör kunna tala finska och samtidigt förstå hur det finska språket är strukturerat.
(Sundman, 1999, s. 38–39.)
Den finska grammatiken upplevs som svår enligt många och det är en orsak varför många
tvåspråkiga anser att de inte behärskar språket helt även om de kan tala finska. I Svenska Yle
kan man läsa en artikel, Finlandssvenskar lär sig inte finska i skolan - elever: “Undervisningen
satsar alldeles för mycket på grammatik” skriven av Axel Nurmio (2020) som handlar om
elevernas uppfattning om finskundervisningen i skolan. Eleverna berättar att undervisningen
behandlar så mycket grammatik att de överhuvudtaget inte lär sig att tala finska. Enligt eleverna
blir deras finska ännu sämre i vardagen när de samtidigt som de talar finska med någon hela
tiden måste tänka på om det uttrycker sig grammatiskt korrekt. Eleverna skulle mycket hellre
ta in grammatiken senare i undervisningen och börja med att lära sig tala och uttrycka sig på
finska. (Nurmio, 2020.)
Utbildningsstyrelsen är de som ställer upp kriterierna för vad eleverna ska lära sig i skolan.
Utbildningsstyrelsen utvecklar småbarnspedagogiken, utbildningen, det livslånga lärandet och
främjar internationalisering (Utbildningsstyrelsen). Utbildningsstyrelsen är också medvetna
om den rådande situationen i finskundervisningen i de svenskspråkiga skolorna i Finland.
Enligt Yvonne Nummela, som är undervisningsråd i finska vid Utbildningsstyrelsen, kretsar
finskundervisningen mycket kring grammatik. Nummela anser dock att det finns en orsak
varför finskundervisningen ser ut som den gör idag. Nummela säger att det finns mycket
grammatik som eleverna måste lära sig och att en del av finskundervisningen handlar om
läsförståelse och att kunna producera språk. Nummela påpekar också att grammatiken inte är
ett problem för alla elever men att det för en del kan vara en utmaning. (Nurmio, 2020.)
Orsaken varför den finska grammatiken kan kännas så svår är för att den inte är besläktad med
de germanska språken till exempel svenska eller engelska. Detta betyder att eleverna inte får
någon grammatik per automatik eftersom finska hör till ett helt annat språkträd än vad svenska
och engelska. Nummela påpekar också att grammatikens mängd i undervisningen beror på
vilken skola man är i och hurudan språkmiljön det är i skolorna. (Nurmio, 2020.)
7

Sundman (1999) skriver däremot att finskan hör till de språk som anses vara lätt att lära sig
eftersom finskan har en så fonematisk stavning. Begreppet fonematisk härstammar från
begreppet fonologi som definieras enligt Svenska Akademiens ordlista (SAOL) som läran om
språkljudet som ett funktionellt system (SAOL, 2014). Sundman tillägger att det likväl
uppkommer många svårigheter i språket även om man behärskar det. Till exempel hör stavfelen
till den största felkategorin för de tvåspråkiga eleverna. De stavfel som oftast förekommer hos
eleverna är särskrivning och sammanskrivning. Vokalerna o och u är bokstäver som ofta
förväxlas med varandra eftersom de betecknar relativt lika ljud i svenska och finska. Till
exempel uttalar man på finska “muu” på samma sätt som svenskan uttalar “mo”. (Sundman,
1999, s. 121.)
“Efter nästan två läsårs undervisning i finska kan eleverna inte stava finska ens någorlunda
korrekt. Detta tyder på att de läst och skrivit mycket lite finska under de två åren. (Sundman,
1999, s. 121.)
Även om det finska språket inte är besläktat med svenska eller engelska har finskan en fördel
genom att vara så fonetisk. Tack vare den fonematiska ortografin är finska ett språk där en
bokstav representerar ett ljud, sitt eget fonem. Det betyder också att språkljuden förblir i de
flesta fall samma oberoende var i ett ord bokstaven är placerad och i vilken ljudomgivning de
förekommer. (Ingo, 2004, s. 12.)
Förhållandet mellan språkinlärningen och grammatiken kan vara mycket oklar och väcker ofta
starka känslor hos både lärare och elever. Frågan lyder om det är nödvändigt att lära sig
grammatik för att kunna ett språk eller om eleverna bara kunde få lära sig ett språk spontant
och helt utan formella regler? Tyvärr kopplar eleverna sällan ihop det som de lärt sig under
grammatikundervisningen med till exempel praktiska tillämpningar som de utövar utanför
skolan. Grammatiken framstår som helt självständigt inom språkundervisningen. Eleverna vill
främst lära sig att tala ett språk när de går en språkkurs, men av någon anledning kopplas ofta
språkinlärning till grammatik och detta samband är inget som ses som en positiv koppling.
Läraren borde därför försöka få bort dessa negativa inställningar av eleverna så de kunde bli
mer motiverade att lära sig språk, om fallet är så att motivationsbristen beror på för mycket
grammatikundervisning. Läraren ska inte bara ha kunskaper i språket utan också ha kunskaper
om språket. Det är viktigt att läraren är tydlig och ger eleverna en begriplig
8

grammatikundervisning eftersom det har en betydande roll i elevernas inlärning. (Linnarud,
1993, s. 101–102.)
I överensstämmelse med språkanvändning är en person tvåspråkig om hen kan tala flera än ett
språk. I dagens läge är det dock svårt att tolka detta eftersom de flesta förstår flera språk men
behärskar det inte helt och hållet. Det är svårt att veta när en person förstår så mycket av ett
språk så man kan kalla personen tvåspråkig. Därför poängterar Sundman (1999) att man kunde
specificera kriteriet så att om man klassar en person som tvåspråkig när hen kan tala eller förstå
ett språk, bör hen kunna använda språken i dagligt bruk. Det räcker alltså inte bara med att man
förstår språket eller kan säga några ord. (Sundman, 1999, s. 40.)
Det fjärde kriteriet behandlar identitet. Enligt Sundman (1999) kan man klassa en person som
tvåspråkig om hen själv identifierar sig med två olika språkgrupper. Med språkgrupper avses
till exempel två grupperingar av människor som talar olika språk. Den språkliga identiteten
fordrar inte att en persons identitet bör sammanhänga med språkfärdighet eller med
språkanvändning. Till exempel kan en person härstamma från Finland utan att tala finska
överhuvudtaget. Sundman påpekar dock att det är mycket möjligt att kunna tala till exempel
flytande finska men ändå inte identifiera sig som en finländare. (Sundman, 1999, s. 41.)
Även om Sundman (1999) listar upp fyra kriterier som kan utgås ifrån när man väljer till
exempel en mofi-grupp är det inte så enkelt i praktiken. De flesta lärare har därför valt att
föräldrarna får bestämma till vilken grupp deras barn ska höra. Grunderna för läroplanen för
den grundläggande utbildningen påpekar också att språkstudierna ska främja utvecklingen av
tankeförmågan hos eleverna. Eleverna ska få en chans att forma en flerspråkig och
mångkulturell identitet. När eleverna utvecklar sitt ordförråd och olika språkstrukturer
utvecklas deras kommunikativa färdigheter samtidigt som förmågan att söka information
förbättras. (Utbildningsstyrelsen, 2014.)
“Språkundervisningen

ger

goda

möjligheter

till

glädje,

lek

och

kreativitet.”

(Utbildningsstyrelsen, 2014)

Läroplanen poängterar också att språkstudier ska väcka elevernas intresse för den kulturella
och språkliga mångfalden. Eleverna ska lära sig att värdesätta andra kulturer och andra språk.
9

Läraren bör använda sig av mångsidiga arbetsmetoder för att motivera eleverna.
(Utbildningsstyrelsen, 2014.)
För att inspirera eleverna till att tala andra språk än sitt modersmål bör läraren kunna hantera
dagens språkklassrum. Det borde vara en självklarhet att alla lärare har ämnes- och
bakgrundskunskap om språk så att alla elever oberoende språklig eller kulturell bakgrund
känner sig inkluderade. (Myndigheten för skolutveckling, 2001.)
Även om det mest centrala i en lärares vardag är att planera undervisningen så att alla elever
förstår innehållet, får en möjlighet att utvecklas och blir motiverade är det mycket viktigt att
läraren behärskar språket. Läraren har ett ansvar att utveckla eleverna i sina studier men också
uppfostra eleverna att förstå hur samhället fungerar i en mångkulturell värld. (Puurula, 1999,
s. 42.)
Eleverna ska ges en möjlighet att kommunicera med människor och bilda nätverk med
människor från olika håll runtom i världen, enligt grunderna för läroplanen för den
grundläggande utbildningen. Samtidigt ska undervisningen ge eleverna en färdighet som
uppmuntrar till delaktighet och en aktiv påverkan internationellt. För att undervisningen ska
stärka elevernas förtroende till sin förmåga att lära sig språk och aktivt våga använda sig av
den i praktiken bör läraren låta eleverna arbeta i egen takt och vid behov ge mera stöd.
Undervisningen ska anpassas så att också de som anser sig behärska språket har en möjlighet
att utvecklas. (Utbildningsstyrelsen, 2014.)

2.3 Andraspråksinlärning
Abrahamsson (2009) poängterar att andraspråksinlärning inte är en enkel process.
Andraspråksinlärningen blir enligt Abrahamsson (2009) lättare om man behärskar det språket
som en person kallar för sitt första språk. Genom att till exempel kunna grammatiken i sitt
första

språk

kommer

förståelsen

av

grammatikundervisningen

bli

lättare

i

andraspråksinlärningen. Gamla vanor överförs när man lär sig något nytt, en behavioristisk
teori. (Abrahamsson, 2009, s. 30–31.)

10

Behviorismen är en känd inlärningspsykologisk teori som anser att all mänsklig beteende, även
språkinlärningen, grundar sig i vanor. Enligt behaviorismen lär sig människan språk genom
återkoppling, imitation och övning. Att språkinlärningen bygger på vanor som en person har
sedan tidigare kan vara positivt eller negativt. En positiv transfer, även kallas facilitering, sker
när överföringen av inlärda vanor stämmer överens med nya vanor som man lärt sig. Det kan
konstateras att inlärningen underlättas när en facilitering uppkommer. En negativ transfer, även
kallad interferens, uppstår när de gamla vanorna inte stämmer överens med det nya som man
lärt sig. (Abrahamsson, 2009, s. 31.)
Facilitering och interferens är inte två helt olika begrepp utan de hänger ihop. När en person
lär sig något nytt överförs gamla vanor och utmaningen blir att försöka undantränga vanor som
inte är relevanta för de nya vanorna som ska bli inlärda. Kumulativ inlärning är ett begrepp
som hänger ihop med Behaviorismens teorier. Kumulativ inlärning innebär att ju fler vanor en
individ skapat, desto mer kommer dessa vanor att påverka inlärningen i framtiden. I språk
innebär detta att en person med mycket goda kunskaper inom ett språk har lättare att lära sig
andra språk än en person som inte har skapat så goda vanor inom språk. (Abrahamsson, 2009,
s.31.)
Andraspråksinlärning kan konstateras som svår om den inte stämmer grammatiskt överens med
det som en person anser som sitt första språk. Enligt Abrahamsson (2009) är det många
människor som anser att det svåraste vid andraspråksinlärning är hur stora skillnaderna är
mellan modersmålet och målspråket. Huvudorsaken till de språkliga fel som uppstår hos de
som talar ett andraspråk beror på språkens olika strukturer. (Abrahamsson, 2009, s. 32.)

11

3 Mofi-undervisningens bakgrund
I följande kapitel ges en bakgrund till hur mofi-undervisningen utvecklats samt en kort
beskrivning av de olika benämningarna på lärokurser inom ämnet finska i skolan. I kapitlet
ges också en kartläggning av mofi-undervisningen på fältet samt en beskrivning av en mofigrupp. Avslutningsvis framställs hur grunderna för läroplanen för den grundläggande
utbildningen 2014 behandlar mofi-undervisning i grundskolan.
___________________________________________________________________________

3.1 Mofi-lärokursens framväxt i läroplanen
Den språkliga mångfalden blir allt större i Finland. Lärarna behöver ha en mycket mera
utvecklad språkmedvetenhet än tidigare och samtidigt kunna språkpedagogiskt öka alla elevers
språkutveckling i skolan. Andelen elever som kommer från ett hem där det talas två språk har
ökat markant under åren. Från att siffran på de elever som kommer från ett tvåspråkigt hem
legat på 30 procent sedan 1998 var det år 2013 hela 40 procent. (Nummela & Westerholm,
2020, s. 6–7.)
I läroplanen som utkom år 1985 fanns det ingen separat lärokurs som var riktad till
svenskspråkiga elever med stark finska, dock fanns det formuleringar i läroplanen som i ett
senare skede kom att få ett eget ämne, nämligen mofi. I läroplanen från 1985 stod det att de
elever som kan använda finska och de elever som redan förstår finska måste få utveckla sig och
fördjupa sig i språket. En lärokurs skapades som ett led i utbildningsstyrelsens
handlingsprogram så att de som talar finska kunde utvecklas. Ett kommunalt beslut gjordes och
lärokursen som var riktad till tvåspråkiga elever kunde tas i bruk genast i årskurserna 1–6. År
1992 blev det också en förändring i finska i årskurserna 7–9. I den grundläggande läroplanen
från år 1994 finns den modersmålsinriktade kursen som en separat lärokurs. (Nummela &
Westerholm, 2020, s. 7.)
Som redan tidigare nämnts har andelen två- eller flerspråkiga elever ökat i skolorna och detta
har också lett till att allt fler väljer att gå den modersmålsinriktade lärokursen i finska. Skolorna
är dock inte förpliktade att ordna mofi-undervisning. Huruvida det blir en mofi-klass eller inte
beror på hur många elever som ska gå kursen samt hur det är ställt med skolans resurser. Det
12

finns dessutom skolor som ligger i nästintill helt svenska kommuner. Dessa skolor har inte ett
så stort behov att ordna en mofi-kurs om det inte finns elever som skulle delta i kursen eller
om det bara är några enstaka som skulle behöva mofi-undervisning. Om fallet är så, behövs det
troligen ingen fördjupad kurs i finska. Situationen är helt annan i svenskspråkiga kommuner
där finska talas av många, då är det en självklarhet att det krävs mofi-undervisning. (Nummela
& Westerholm, 2020, s. 7.)
Idag börjar man med en lång lärokurs i finska redan på årskurs ett i hela landet. Sedan 2000talet har man börjat med finska i de finlandssvenska skolorna i allt lägre årskurser men i början
på år 2020 blev det klart för alla skolor att inleda den långa lärokursen i finska redan under
första skolåret. År 2015 var det omkring 20 procent av alla elever på årskurs ett som inledde
sin långa lärokurs i finska. År 2016 hade andelen förstaklassare ökat med 21 procent och år
2018 var det 60 procent som började i den långa lärokursen i finska av förstaklassarna. Trots
dessa siffror var det ändå många skolor som väntade tills årskurs tre innan de började med den
långa lärokursen i finska. (Nummela & Westerholm, 2020, s. 10.)
Tabellen (figur 1) visar elevernas val av den långa lärokursen i finska i årskurserna ett och två
inom den grundläggande utbildningen från åren 2000–2020. (Nummela & Westerholm, 2020,
s. 10.)

13

Figur 1. (Källa: “Det är bra att börja i tid - Undervisningen i finska de Svenskspråkiga
skolorna, Nummela & Westerholm, 2020, s. 11)

När en elev går i skolan ingår det åtminstone en lång lärokurs och en medellång lärokurs i något
språk. Det andra inhemska språket i Finland, det vill säga finska eller svenska, måste vara ett
av språken. Främmande språk eller samiska bör vara det andra i den långa eller medellånga
lärokursen. En lång lärokurs i finska betecknas som en A-lärokurs i finska eller som
modersmålsinriktad finska. En A-lärokurs benämns också ofta som nybörjarfinska. Den
medellånga kursen i finska betecknas som B-lärokurs. (Nummela & Westerholm, 2020 s. 8.)

3.2 Kartläggning av mofi-undervisningen på fältet
Det finns ett behov av att kartlägga mofi-undervisningen i Svenskfinland. Yvonne Nummela
och Annika Westerholm från Utbildningsstyrelsen har därför sammanställt en rapport om

14

undervisningen, arbetssätten och inslagen i utvecklingsverksamheten och undervisningen samt
hur förhållandet till det finska språket ser ut. Rapporten behandlar också finskans roll i skolans
verksamhetskultur. (Nummela & Westerholm, 2020, s. 5.)
Nummela och Westerholms (2020) rapport handlar om undersökningen som NCU gjorde år
2018. Undersökningen riktades till rektorer, klasslärare och ämneslärare i årskurserna 1–9 i de
svenskspråkiga skolorna i Finland. Syftet med undersökningen var att försöka få kartlagt hur
situationen ser ut inom finskundervisningen. (Nummela & Westerholm, 2020, s. 6.) Enkäterna
som skickades ut till rektorerna, klasslärarna och finsklärarna hörde till projektet “Finskan i
fokus” som är ett delprojekt i utvecklingsprogrammet “Lyft Lärandet!” (Utbildningsstyrelsen,
2018).
I rapporten framkommer det att mofi-grupperna är heterogena vilket betyder att alla elever har
olika språkbakgrund och språkligt är de på relativt olika nivåer. Både klasslärarna och
ämneslärarna anser också att flickorna är mer motiverade att lära sig finska medan pojkarna
uttrycker sig mera till tals. (Nummela & Westerholm, 2020, s. 25.)
Det är en utmaning att undervisa ett språk som inte är elevens modersmål. Lärarna måste se till
att skolspråket svenska stöds genom modersmålsundervisningen och att det andra inhemska
språket stöds genom en god finskundervisning där alla elever ska ha en möjlighet att utvecklas.
De elever som har finska som hemspråk kan välja mofi för att få den undervisning som de
kräver för att gå framåt i sin språkutveckling. (Silverström, 2017, s. 2.)
“Denna undervisning beaktar att tvåspråkiga elever har ett större ordförråd och ett annat flyt
i sin finska än sina jämnåriga klasskamrater som kommer från hem där finska inte används.”
(Silverström, 2017, s. 2.)
Enligt klasslärarna har mofi-eleverna en god vilja att lära sig mera finska. De har en bra
inställning till språket och är nyfikna och aktiva under lektionerna. Utmaningen med
undervisningen är att få den anpassad så att den lämpar sig till alla elever, både de som är
tvåspråkiga och de som kommer från enbart ett svenskspråkigt hem. Eleverna har relativt olika
uppfattningar om vad mofi-undervisningen handlar om. (Nummela & Westerholm, 2020, s.
25.)

15

I rapporten framkommer det att det finns elever som tror att mofi-undervisningen enbart går ut
på att leka och tala eftersom så många av eleverna kan finska från tidigare. De flesta elever
uttrycker sig mycket duktigt på finska men svårigheterna upplevs enligt klasslärarna i
skriftspråket. Det är mycket talspråk som blandas med i skriftspråk och därför är skriftspråket
nästan svårt för så gott som alla elever. Att se en skillnad mellan tal-och skriftspråk är inte lätt
och det märks på eleverna, upplever klasslärarna i rapporten. Mofi-elevernas stavning är svag
och själva skrivandet upplevs som svårt av eleverna. Eleverna läser numera allt färre böcker
där de kunde lära sig ord omedvetet som de kunde ha nytta av. Det är en av orsakerna till att
elevernas ordförråd är mycket begränsat. Elevernas finska är mycket vardagligt, de kan skriva
och tala det som deras vardag handlar om men långt utanför det sträcker sig inte deras
ordförråd. (Nummela & Westerholm, 2020, s. 25.)
Ämneslärarna beskrev sina mofi-grupper som mycket varierande men att de flesta elever tycker
att mofi är ett roligt ämne. Eleverna är ivriga och tycker om att skapa och föra diskussioner i
klassrummet på finska. Ämneslärarna påpekade att det är allt färre mofi-elever som är helt
tvåspråkiga och därmed blir det svårare att anpassa undervisningen till alla elever. Ordförrådet
är, precis som klasslärarna också tyckte, mycket snävt. Det är vardagligt och räcker till att tala
med kompisar och familj, men att skriva skönlitterära texter är för svårt eftersom ordförrådet
inte räcker till. (Nummela & Westerholm, 2020, s.26.)
Enligt ämneslärarna är mofi-eleverna mycket självsäkra på sin sak och eleverna tror att de inte
behöver studera finska för att lära sig mera. Eleverna tror också att de på något sätt slipper
lättare undan eftersom de redan kan finska och förstår därför inte orsaken varför de måste jobba
för att få ett bra vitsord. Heterogena grupper i mofi gör att nivån på eleverna är mycket olika.
Ämneslärarna berättar att det finns mofi-elever som är mycket motiverade, högpresterande och
villiga att lära sig mera men samtidigt finns det också mindre motiverade mofi-elever som har
dåliga kunskaper i finska. (Nummela & Westerholm, 2020, s. 26.)
I enkäten som skickades ut till lärarna fanns olika påståenden kring mofi-elevernas
språkanvändning och språkbakgrund. Sammanfattningsvis anser lärarna att mofi-gruppen är en
mycket heterogen grupp och elevernas språkbakgrund är mycket varierande. (Nummela &
Westerholm, 2020, s. 26.)

16

Nummela och Westerholm (2020) nämner i sin rapport hur en grupp elever i finska ska delas
in. Finskundervisningen ska delas i en A-lärokurs och i en mofi-lärokurs, men också i dessa
enskilda grupper finns det olikheter mellan eleverna. Utbildningsanordnare menar att det finns
en tredelning av eleverna när det kommer till språk. För det första finns det de elever som kan
tala finska och även behärskar skriftspråket. För det andra finns det elever som behärskar
talspråket men inte skriftspråket och för det tredje finns det de elever som inte riktigt är starka
på varken tal-eller skriftspråket. Denna tredelning förekommer tydligare i A-lärokursen men
också i mofi-kursen kan det finnas tvåspråkiga elever som inte är helt tvåspråkiga. (Nummela
& Westerholm, 2020 s. 47.)
I en heterogen grupp är det en utmaning för lärarna att undervisa så att alla elever får en
möjlighet att utvecklas (Nummela & Westerholm, 2020, s. 47). Pörn (2012) lyfter också fram
heterogeniteten i sin artikel. Pörn (2012) skriver att den språkliga heterogeniteten ökar hela
tiden, både individuellt och regionalt, vilket kan leda till pedagogiska utmaningar för läraren
eftersom undervisningen borde vara meningsfull för alla elever. (Pörn, 2012.)
Även om det för läraren kan anses som svårt att undervisa en heterogen grupp kan det hända
att en heterogen grupp gynnar eleverna. I heterogena grupper får de elever som har en mindre
utvecklad kunskapsförmåga i något ämne en chans att själva utvecklas när de får lyssna till de
som i sin tur har en mer utvecklad kunskapsförmåga. Genom att lyssna till diskussioner och
våga ställa frågor finns det stora möjligheter för alla elever att utvecklas i en grupp oavsett
kunskapsförmåga. (Forslund Frykedal, 2008, s. 119.)

3.3 Språkundervisning enligt grunderna för läroplanen för den
grundläggande utbildningen 2014
Målet med undervisningen av det andra inhemska språket är att elevernas tro på den egna
språkliga inlärningen ska stärkas. Eleverna behöver känna att de kan lära sig språk och bli
uppmuntrade till att använda sig det språk som de lärt sig. (Utbildningsstyrelsen, 2014.)
Inlärning av språk spelar en viktig roll i utvecklingen av tankeförmågan. I och med att
ordförrådet och strukturerna i ett språk utvecklas kommer också de kommunikativa
färdigheterna och förmågan att söka information utvecklas. Undervisningen i det andra
inhemska språket ska väcka elevernas intresse för den språkliga mångfalden i skolan och i den
17

omgivande världen. För att behålla intresset för det finska språket bör undervisningen vara
mångsidig, omväxlande och innehålla praktiska arbetsmetoder. (Utbildningsstyrelsen, 2014.)
För att skapa en bättre förståelse av hur viktigt det är att lära sig språk, i detta fall finska, ska
läraren försöka komma i kontakt med finska skolor. På detta vis får de svenskspråkiga eleverna
en möjlighet att kommunicera med finskspråkiga elever. I det digitala samhället vi lever i finns
det många möjligheter att kommunicera även om man inte har möjlighet att träffas.
(Utbildningsstyrelsen, 2014.)
Elever som redan kan finska från tidigare ska också ha möjlighet att utvecklas och bli bättre på
finska. Alla ska kunna studera i egen takt och känna att de lär sig mera. Målet med
undervisningen är att få eleverna att tro på sig själva och modigt använda sig av det finska
språket också utanför skoltid. (Utbildningsstyrelsen, 2014.)
Numera inleds den långa lärokursen i finska redan på årskurs 1 i hela Finland (Nummela &
Westerholm, 2020, s. 10). Tidigare inleddes finskstudierna först på årskurs 3. Sedan 2000-talet
har dock många skolor börjat med finska i skolan tidigare än från årskurs tre ofta i form av
sång och lek på finska. I skolvärlden pratar man om att eleverna får en språkdusch. Eleverna
lär sig finska samtidigt som de sjunger, motionerar eller leker. Tidigare var det ganska långt
elevernas egna intressen som bestämde hur innehållet i ämnet finska skulle se ut i de lägsta
årskurserna innan de började i årskurs 3. (Utbildningsstyrelsen, 2014.)
I årskurserna 3–6 är det huvudsakliga målet med mofi-undervisningen att eleverna får fördjupa
sig i det finska språket och lära sig om den finska kulturens särdrag. Eleverna som läser Afinska ska däremot motiveras att lära sig finska och framförallt värdesätta finska och förstå att
finska är ett nationalspråk. Mofi-eleverna ska däremot märka att det finns en tydlig skillnad
mellan talad och skriven finska. Finska språket ska vara så korrekt som möjligt. Det är viktigt
att det som eleverna lär sig är relevant och att eleverna ska känna att de har nytta av det som
de lär sig. Därför bör lärare ge eleverna en möjlighet att använda det finska språket också
utanför finska lektionen så att eleverna får använda sig av språket i andra situationer än i
klassrummet. På detta sätt lär sig eleverna att använda finska i vardagliga situationer.
(Utbildningsstyrelsen, 2014.)

18

I årskurserna 7–9 är målet med finskundervisningen att stärka det som eleverna lärt sig under
de föregående skolåren. Eleverna ska också uppmuntras att använda finska i vardagen. I och
med att så många elever använder sig av det finska språket under sin fritid ska lärare anpassa
undervisningen så att eleverna känner att det som de går igenom under lektionerna är något
som de kan använda under sin fritid. Det ska även finnas en möjlighet för eleverna att utöva
finska under andra lektioner och inte enbart under finsklektionerna. (Utbildningsstyrelsen,
2014.)
Modersmålsinriktad finska i årskurserna 7–9 har bland annat som mål att eleverna ska kunna
se finska språkets regelbundenheter samt känna till finskans centrala språkvetenskapliga
begrepp. Språket ska vara så korrekt som möjligt. Eleverna ska uppmuntras till att använda
finska utanför skolan och modigt försöka tala med andra som pratar finska. Detta kan också
övas genom att eleverna får träna på olika situationer eller dialoger i klassrummet som kan
uppstå utanför skoltid. Det är viktigt att eleverna får öva på olika kommunikationsstrategier så
de kan använda språket i framtiden. (Utbildningsstyrelsen, 2014.)

19

4 Ämnesintegrering
Kapitlet behandlar begreppet ämnesintegration och ger en förklaring till hur ämnesintegrering
tillämpas i skolan. Kapitlet ger också en inblick i vad tematisk undervisning innebär.
___________________________________________________________________________

4.1 Ämnesintegrering i skolan
Ämnesintegrering innebär att man smälter samman olika ämnen. Det gäller både praktiska och
teoretiska ämnen. Ämnesintegrering är något som hör till en lärares vardag. (Aaltonen, 2003,
s. 18). Svenska Akademiens ordlista definierar begreppet integration som en sammansmältning
av blandade delar till en helhet (SAOL, 2014).
Att integrera ämnen i skolan är inte lätt. Det hör till läraryrket att kunna vara flexibel, men för
till exempel ämneslärare kan det vara mycket svårt att undervisa andra ämnen än det som de
själva är specialiserade i. Läraren måste planera och förbereda integrerade lektioner. Det
behöver nödvändigtvis inte vara att man integrerar ett teoretiskt ämne med ett praktiskt. Det är
möjligt att integrera vilka ämnen som helst men då krävs det mycket engagemang av läraren.
(Aaltonen, 2003, s. 18–19).
Grunderna för läroplanen för den grundläggande utbildningen poängterar också
ämnesintegreringens betydelse i skolan. Undervisningen ska ses som en helhet och ge eleverna
en grund för livslångt lärande och samtidigt skapa en allmänbildning som krävs i den tid som
vi lever i nu. Förutom god kompetens i olika ämnen ska man också sträva efter en
ämnesöverskridande kompetens. Läroplanen bestämmer därför mål och innehåll för
gemensamma teman för mångvetenskapliga lärområden och kompetensområden som förenar
olika läroämnen. För att ämnesintegrering ska lyckas och för att målen ska nås krävs det
systematiskt samarbete av lärarna. (Utbildningsstyrelsen, 2014).
“Undervisningen i finska kan integreras i undervisningen i olika läroämnen och de
mångvetenskapliga lärområdena och tvärtom. Eleverna ska uppmuntras att söka information
på finska i olika läroämnen. (Utbildningsstyrelsen, 2014, s. 380)

20

Braskén, Hemmi och Kurtén (2019) berättar om ämnesintegrering i skolani sin artikel. I
artikeln framkommer det att läroplanens nyaste tillägg är ämnesintegrering. Ämnesintegrering
innebär samarbete ämnen emellan och är tänkt att gynna elevernas arbetskompetens i framtiden
eftersom de tack vare ämnesintegrering lär sig att se helheter. Ämnesintegrering stärker
samarbetsförmågan med andra elever men också med andra lärare. Det står inte vilka ämnen
som ska integreras med varandra utan det är upp till lärarna själva att bestämma vilka ämnen
de vill kombinera och undervisa integrerat. (Braskén, Hemmi och Kurtén, 2019, s. 852–853.)
Braskén, Hemmi och Kurtén (2019) har tillsammans gjort en undersökning om hur
ämnesintegrering tillämpas i de svenskspråkiga skolorna i Finland. Undersökningen gjordes
under åren 2016–2017 och datainsamlingen i undersökningen var mycket bred.
Undersökningsfrågorna besvarades genom intervju av rektorer, lärare och elever. Rektorerna
och lärarna blev intervjuade medan eleverna fick fylla i frågeformulär samt delta i
gruppintervjuer. (Braskén, Hemmi och Kurtén, 2019, s. 853.)
Artikeln som Braskén, Hemmi och Kurtén (2019) publicerat fokuserar på hur rektorer och
lärare som undervisar matematik och vetenskapliga ämnen såsom kemi, fysik och biologi, tar
hänsyn till den grundläggande läroplanen och förverkligar de förväntningar som står i
läroplanen angående ämnesintegrering. Att undersökningen fokuserar på hur matematik och de
naturvetenskapliga ämnena integreras med andra ämnen i skolan beror på att de upplevs som
svåra att integrera. Detta på grund av att de skiljer sig så mycket från andra ämnen i skolan.
(Braskén, Hemmi och Kurtén, 2019, s. 853.)
I undersökningen ställdes två frågor. Fråga 1 behandlade rektorernas, matematiklärarnas och
de vetenskapliga ämnenas lärare funderingar kring hur de genomför en ny tvärvetenskaplig del
till undervisningen. Fråga 2 handlade om utmaningar som ämnesintegrering för med sig i de
specifika ämnena som blev valda till denna undersökning. (Braskén, Hemmi och Kurtén, 2019,
s. 853–854.)
Rektorerna deltog i denna undersökning eftersom deras stöd i undervisningen är mycket viktig.
Rektorer kan också vara orsaken varför ingen förändring sker i undervisningen. Det kan hända
att rektorn har en vision om hur undervisningen ska se ut men att lärarna som undervisar
eleverna inte är nöjda. I Finland är det dock vanligt att rektorerna också undervisar i vissa
ämnen. (Braskén, Hemmi och Kurtén, 2019, s. 854.)
21

Lärarna besvarade fråga 1, som handlade om ämnesintegreringens förverkligande i
undervisningen, relativt positivt. Lärarna upplevde att samarbetet med andra lärare var ett av
det bästa med att integrera ämnen sinsemellan. Genom att fundera och bolla idéer tillsammans
om hur man kunde kombinera ämnen med varandra ledde till att lärarna började se andra lärares
undervisningssätt. Dessa undervisningssätt kunde de senare själva utnyttja i praktiken. En till
positiv aspekt var att lärarna samtidigt fick samarbeta med andra lärare istället för att sitta
ensam och planera lektioner. Orsaken varför samarbete betonades var att lärare allt som oftast
planerar enskilt och utför sin egen undervisning själv. (Braskén, Hemmi och Kurtén, 2019, s.
860.)
Rektorerna ansåg att genom tillämpning av ämnesintegrering i skolan får eleverna en bredare
uppfattning om ämnen som undervisas. Eleverna kunde möjligtvis använda det som de lär sig
i praktiken istället för att bara få det teoretiskt under timmarna. Enligt rektorerna är en av de
viktigaste aspekterna med ämnesintegrering att eleverna ska få en möjlighet att se hur teori och
praktik hänger ihop. (Braskén, Hemmi och Kurtén, 2019, s. 860.)
Fråga 2, gällande möjligheterna och utmaningarna med ämnesintegrering, medförde mera
olikheter i undersökningens resultat. Eftersom alla ämnen inte går att kombinera med varandra
är det ingen idé för lärare att försöka tvinga att få dem integrerade. Ämnesintegrering i skolan
beror allt som oftast på lärarens initiativtagande och vilken syn på ämnesintegrering läraren
har. Det finns ämnen som lärarna ifrågasätter ifall de ska gå att integrera eller inte. Lärare har
olika uppfattningar om vad som är lätt att integrera och vad som kan anses som svårt. I en
undersökning gjord av James, Lamb, Householder och Bailey (2000) (refererat i Aaltonen,
2003, s. 52) kom det fram att lärare som enbart undervisar matematik ansåg att matematiken
inte var ett lämpligt ämne att integrera med andra ämnen. Matematiklärare tyckte att det inte
fanns vare sig rum eller tid för ämnesintegrering.
En utmaning med ämnesintegrering är att det i värsta fall kan blanda bort eleverna om det blir
för mycket kombination av olika ämnen. Enligt rektorerna måste lärarna vara tydliga med vilka
ämnen som undervisas och vad som hör vart så att inget blir oklart för eleverna. Lärarna själva
anser att hela idén med ämnesintegrering är att det inte ska märkas vilket ämne som undervisas,
eleverna ska själva få räkna ut det. Eleverna måste också lära sig att ta ansvar och engagera sig
i undervisningen för att det ska fungera. Läraren försöker ta avstånd från att enbart stå och
22

undervisa och låter eleverna själva försöka komma fram till svaren. (Braskén, Hemmi och
Kurtén, 2019, s. 860, 862–863.)
Bedömningen i kombinerade ämnen var också en utmaning enligt lärarna. Hur ska man bedöma
ett ämne som är inbakat i ett annat och tvärtom? Lärarna påstod att det är svårt att veta vad
eleverna lär sig under lektionerna eftersom de ofta går ut på att eleverna ska jobba parvis eller
i grupp och själva komma fram till svar genom att kombinera det teoretiska tillsammans med
det praktiska. Det finns ingen chans att läraren kan hålla koll på alla elever eller grupper. Det
finns många utvecklingsmöjligheter kring ämnesintegrering men enligt lärarna fungerar det bra
om lärarna har ett lyckat samarbete och eleverna förstår tanken med ämnesintegrering.
Eleverna måste också förstå vilket ansvar det innebär för dem att ta för att säkerställa att lärande
sker. (Braskén, Hemmi och Kurtén, 2019, s. 862.)

4.2 Tematisk undervisning
Ämnesintegrering innebär att ett eller flera ämnen kombineras, medan tematisk undervisning
bygger på ett tvärvetenskapligt synsätt där meningen med undervisningen inte är att organisera
ämnen strikt utan istället utföra dem tematiskt. Meningen med tematisk undervisning är att
olika skolämnen integreras till en helhet. Lärare ska röra sig fritt och leta efter meningsfulla
kunskapssammanhang. (Nilsson, 2007. s. 5–6.)
“Tematisk undervisning utmärks bland annat av att olika ämnen integreras till en helhet, att
olika färdigheter, som att läsa och skriva, övas i funktionella sammanhang och att det tematiska
innehållet sätts i centrum. Tematisk undervisning utmärks också av att innehållet i
undervisningen har en tydlig koppling till elevernas vardagserfarenheter och vardagliga
förståelse av olika samhälleliga förhållanden och företeelser.” (Nilsson, 2007, s. 15.)
Många lärare anser att tematisk undervisning är flummigt och missvisande. Att det är flummigt
och missvisande är enligt Nilsson (2007) inte det största problemet inom tematisk
undervisning. Det svåraste är själva temavalet. Nilsson (2007) menar att man huvudsakligen
kan se två olika typer av teman. Det finns teman som man kan kalla skolämnesorienterade och
sen finns det teman som kallas för problem-/relationsorienterade. Skolämesorienterade teman
behandlar till exempel forntiden, djur, kontinenter eller vikingatiden medan problem23

/relationsorienterade teman utgår från elevernas vardagserfarenheter som till exempel rädsla
eller mobbning. Nilsson (2007) tillägger att man ännu kunde nämna ett tema till utöver dessa
två. Det temat behandlas i ett litteraturhistorisk eller i en estetisk företeelse såsom till exempel
hösten eller sagor. (Nilsson, 2007, s. 16.)
Precis som med ämnesintegrering finns det fördelar och nackdelar med tematisk undervisning.
Tack vare tematisk undervisning finns det en större möjlighet för alla elever att bli intresserade
av undervisningen. Intresset väcks oftast som följd av att det finns ett tema som behandlar ett
brett område och då finns det utrymme för olika åsikter och hållningar. Eleverna kan förstå
olika synpunkter till ett ämne eller flera på ett bättre sätt när det som de lär sig sätts in i
begripliga och meningsfulla sammanhang. Dessutom väljs ofta innehållet i undervisningen
med utgångspunkt från elevernas förståelse och erfarenheter. En tematisk förväntning bildas
hos eleverna när sammanhållna utbildnings- eller kunskapskontexter skapas. Dessa kontexter
får en möjlighet att bildas när varje avsnitt hålls samman och inte blir utsatta för ständiga
avbrott. (Nilsson, 2007, s. 30.)
Det finns också utmaningar med tematisk undervisning. Det kan hända att viktiga delar inte tas
upp i undervisningen eftersom de glöms bort på grund av för mycket innehåll. Risken för
bortfall av viktiga saker i den tematiska undervisningen blir också större om det är många lärare
involverade i undervisningen. Det blir därför mycket större krav på läraren. Dessutom måste
läraren förbereda sig väl så att undervisningen ska fungera så bra som möjligt. (Nilsson, 2007,
s. 30.)
Temavalet kan också vara problematiskt. Det finns ingen säkerhet att alla elever automatiskt
anser att varje tema är meningsfullt. Detta kommer att påverka elevens intresse och
initiativtagande så länge temat är aktuellt och kan i värsta fall ge eleverna många svårigheter.
Tematisk undervisning ger eleverna en möjlighet att fokusera på samma saker oberoende
lektion. Undervisningen innehåller en begriplig logik som ger undervisningen ett sammanhang.
(Nilsson, 2007, s. 29–30.)

24

5 Metod och genomförande
I detta kapitel presenteras de metoder som använts till insamling av data och hur analys och
redogörelse har gått till. Kapitlet inleds med en presentation av syftet och forskningsfrågorna.
Efter det presenteras forskningsansatsen och metoden som använts när resultaten blivit
analyserade och redovisade. Avslutningsvis belyses studiens validitet och reliabilitet.
___________________________________________________________________________

5.1 Studiens syfte och forskningsfrågor
Det övergripande syftet med avhandlingen är att öka förståelsen av och beskriva lärares
uppfattningar av mofi-undervisningen inom den grundläggande utbildningen (åk 1–9).
Utgående från det övergripande syftet har följande forskningsfrågor utformats:
1. Vilka uppfattningar har finsklärare av möjligheter i mofi-undervisningen i praktiken?
2. Vilka uppfattningar har finsklärare av utmaningar i mofi-undervisningen i praktiken?

5.2 Metod och forskningsansats
Jag väljer att göra en kvalitativ studie med intervju som datainsamlingsmetod. Målet med en
intervju är enligt Dalen (2007) att få fram information som beskriver hur de intervjuade
upplever sin livssituation. En kvalitativ studie framhäver informantens egna tankar,
erfarenheter och känslor. (Dalen, 2007, s. 14.) Det handlar om att karaktärisera något och
intervjuaren ska gestalta det (Larsson, 1986, s. 7). I kvalitativa intervjuer ställer intervjuaren
enkla frågor som informanten får besvara så innehållsrikt som hen tycker, ju mer information
informanten ger desto mer material har man som intervjuare att ta till när analyseringen av
materialet sätts igång. (Trost, 2010, s. 25.)
Som forskningsansats används fenomenografi eftersom den lämpar sig bra till kvalitativa
studier. Undersökningen innehåller beskrivningskategorier som används inom fenomenografi.
25

Beskrivningskategorierna sammanför kvalitativt olika uppfattningar som de som blivit
intervjuade i en grupp har av samma fenomen. Begreppet fenomenografi innebär att man vill
veta vad människor har för uppfattningar av olika saker i omvärlden. Fenomenografi utgår ifrån
att olika händelser i världen kan ha olika innebörd för människor. (Uljens, 1989, s. 10, 39.)
Lindgren (refererad i Starrin och Svensson (1994, s. 91) skriver att intervjuarens egna
uppfattningar och förutfattade meningar måste sättas åt sidan och intervjuaren bör bara lyssna
till andra och hur de uppfattar det som undersöks.
Den centrala definitionen för fenomenografi är uppfattning. I fenomenografi finns det en
skillnad på vad som ska analyseras. Inom fenomenografi analyserar man inte vad människor
har för uppfattning om olika företeelser utan man analyserar människors uppfattning av olika
händelser. Med detta menas följande: det som analyseras är vad människorna har för
grundläggande förståelse av något. Ifall man skulle analysera vad människor har för
uppfattningar om olika händelser avser man att människan gör något till föremål för medveten
reflektion samt sammanbinder en värdering till denna tanke. Fenomenografi intresserar sig för
individens uppfattning av fenomenet. Det som är viktigt att komma ihåg som forskare är att
man ska göra en tydlig skillnad på vad något är och vad det uppfattas vara. (Uljens, 1989, s.
10–13.)
Fenomenografi som forskningsansats ger intervjuaren den uppfattningen som andra har av
omvärlden. Det betyder att intervjuaren är ute efter innebörden hos olika fenomen, inte
förklaringar, frekvenser eller samband. Det som intervjuaren vill få fram av de som blir
intervjuade är snarare hur något framstår än hur något egentligen är. (Larsson, 1989, s. 13.)
Fenomenografi koncentrerar sig på hur andra uppfattar verkligheten och man brukar tala om
att detta kallas “andra ordningens perspektiv”. “Första ordningens perspektiv” handlar om ens
egna uppfattningar om olika aspekter. När man analyserar andra ordningens perspektiv är man
inte intresserad ifall de uppfattningar som individerna som intervjuas stämmer överens med
verkligheten, man vill bara veta hur de individerna upplever det som frågas. (Uljens, 1989, s.
10–14.)
Genom att ha fenomenografi som forskningsansats går det att kvalitativt avslöja skilda sätt att
få kunskap om olika fenomen. Enligt Marton och Booth (2000) finns det två relevanta frågor
att lösa. För det första måste man försöka lista ut vilka dessa sätt att se på olika fenomen är och
26

för det andra hur dessa sätt framträder i ett specifikt fall eller vid en specifik tidpunkt. Det är
också nödvändigt att se det ur ett annat perspektiv och se om de sätten som diskuterats inte
framträder vid ett särskilt fall eller vid en särskild tidpunkt. (Marton & Booth, 2000, s. 176.)
“Det handlar om att identifiera just på vilka sätt någonting kan erfaras. Och det är forskarens
sätt att erfara variationen i andra människors sätt att erfara någonting.” (Marton & Booth,
2000, s. 176.)

5.3 Intervju som datainsamlingsmetod
Jag har valt att använda mig av intervju som datainsamlingsmetod. Jag har tre forskningsfrågor
som jag utgår ifrån. Det data som jag använder mig av är insamlat inom ramen för forskningsoch utvecklingsprojektet Mofi 2.0 vid Åbo Akademi. Datainsamlingen som består av intervjuer
med lärare genomfördes på tre orter i Svenskfinland, Helsingfors, Åbo och Vasa. Jag valde att
enbart analysera gruppintervjuerna från Helsingfors och Vasa.
För att få så många olika perspektiv på studien som möjligt blev informanterna intervjuade i
grupper, dvs. genom gruppintervju. Med begreppet gruppintervju menar man vanligen en
intervjuare som intervjuar flera personer samtidigt. En kategori av gruppintervjuer kallas
fokusgruppsintervjuer vilket innebär att informanterna själva för samtalet och intervjuaren
observerar situationen. Det är intervjuaren som styr intervjun och ser till att samtalet inte
avlägsnar sig alltför mycket från ämnet. (Trost, 2010, s. 44–45.)
I grupperna fanns det en som ledde samtalet och såg till att informanterna höll sig till ämnet.
Gruppledaren hade färdiga frågor (se bilaga A) som hen utgick ifrån. Dessa frågor var frågor
som ledde till diskussion. Enligt Trost (2010) är det viktigt att gruppledaren har i förväg mycket
välformulerade frågor. Frågorna ska inte vara många och framförallt borde de ta upp stora
delområden inom ämnet som diskuteras. (Trost, 2010, s. 71.)
Som gruppledare fungerar en person som är påläst i ämnet. Det är enligt Trost (2010) något
som borde vara en självklarhet för att få till en bra och givande intervju. Genom att ha ett tydligt
syfte och tydliga intervjufrågor kan man säkra sig om att få reliabla svar. Eftersom
gruppintervjuerna i min studie genomfördes på olika ställen var det också viktigt att
27

gruppledaren frågade frågorna i samma ordning oberoende intervjuplats så att alla informanter
hade ungefär samma utgångspunkt. (Trost, 2010, s. 71–72.)
I varje grupp fanns en gruppledare och ett forskningsbiträde. Gruppen som intervjuades i
Helsingfors bestod av 5 informanter utöver gruppledaren och forskningsbiträdet. I Vasa var
antalet lärare 4 utöver gruppledaren och forskningsbiträdet. Diskussionsunderlaget (Bilaga A)
skickades ut till lärarna på förhand. Diskussionsunderlaget inleddes med kort fakta om när och
var intervjun kommer att äga rum. I underlaget framkom det även att projektet är ett samarbete
mellan Åbo Akademi och Utbildningsstyrelsen. I underlaget presenterades också
undersökningens syfte och därefter 6 olika frågeställningar som diskussionen skulle utgå ifrån.
Frågorna var följande:
1. Vilken erfarenhet har du som mofi-lärare, hurdana mofi-grupper har du
undervisat/undervisar du?
2. Vad är mest givande med att undervisa mofi?
3. Vad är mest utmanande med att undervisa mofi?
4. Hur ser du på mofi-undervisningens uppdrag? / Vilket är målet med mofiundervisningen?
5. Vilka arbetssätt gynnar mofi-undervisningen enligt dig?
6. Vilka är dina önskemål för utvecklingsarbete?

5.4 Studiens genomförande, databearbetning och analys
Materialet som jag använt i min undersökning är inspelade gruppintervjuer. Jag har inte varit
närvarande under gruppintervjuerna utan fick dem färdigt på ett USB-minne. När jag fick
inspelningarna från gruppintervjuerna transkriberade jag dem. Enligt Johansson (2005) kan
begreppet “transkription” beskrivas som muntligt förmedlade berättelser inspelat på band som
överförs från tal till text. Vid transkription är forskarens ställning att vara en form av
översättare. Forskaren lyssnar till materialet och för sedan över det i textform. (Johansson,
2005, s. 282.)
I projektet Mofi 2.0 spelades muntliga intervjuer in. Muntliga intervjuer för med sig en del
nackdelar trots att den ger mycket till intervjuaren. Det som ofta är problematiskt med muntliga
28

intervjuer är att de innehåller så mycket mera än bara det som informanter säger. Sättet som
informanter berättar på lämnas bort eftersom man inte ser det flera gånger än den gången som
intervjun sker. Det kan finnas tveksamhet och rättelser som kan ha en stor betydelse till
intervjuns resultat. Detta syns inte i texten utan bara på plats när intervjun äger rum. (Johansson,
2005, s. 24.)
Det data som jag använde mig av är endast en ljudinspelning av händelsen. Jag har inte varit
delaktig när själva intervjun genomförts och kan därmed enbart analysera data genom att lyssna
på inspelningarna och transkribera dem. I resultatredovisningen citeras vissa kommentarer av
finsklärarna. Dessa kommentarer har blivit ändrade från talspråk till standardsvenska.

5.5 Reliabilitet och validitet
Med reliabilitet avses i grund och botten om undersökningen är pålitlig eller inte. Det vill säga
ifall undersökningen upprepas en till gång kommer den att ge samma resultat. (Eliasson, 2013,
s. 14.)
När en kvalitativ undersökning genomförs är det viktigt att komma ihåg att undersökningen
genomförs på samma sätt åt alla som deltar oavsett när eller var den utförs. Det finns också
olika sätt som det går att öka reliabiliteten på för att få mera trovärdiga svar. Genom att till
exempel förbereda undersökningen väl och ha klara och tydliga tillvägagångssätt hur intervjun
ska genomföras redan före den äger rum. (Eliasson, 2013, s. 15–16.)
Validitet handlar om ifall undersökningen gäller eller inte. Begreppet validitet kommer från
ordet “valid” som betyder giltig. Det är viktigt att i en kvalitativ undersökning samla in data
som är sann. (Eliasson, 2013, s. 16.)
En kvalitativ gruppintervju kan medföra olika problem när det kommer till studiens validitet.
Informanterna anpassar sig snabbt i gruppen och säger sällan sådant som hen inte vill att andra
ska få till kännedom. När intervjun utförs i en grupp finns det flera som lyssnar till en.
Tystnadsplikten borde gruppen vara informerade om men om alla kan hålla det som diskuteras
inom intervjusituationens ramar är inget att ta för givet. Därför är det lätt hänt att allt inte blir
sagt och viktiga delar kan försvinna helt. När det är frågan om enskilda intervjuer vet
29

informanten att intervjuaren har fullständig tystnadsplikt och då spelar det inte en så stor roll
om informanten slänger ut orden med lite förhastade uttryck och åsikter eftersom de inte har
något värde efter intervjun. (Trost, 2010, s. 45.)
För att gruppintervjun ska hållas så valid som möjligt är det också nödvändigt att tänka på
gruppens storlek. Förut var det vanligt med gruppintervjuer som innehöll mellan tio och tolv
personer men i dagens läge är det alldeles för mycket. Det är viktigt att kunna hålla reda på alla
deltagarna och därför lämpar sig grupper på runt fem deltagare bäst. (Trost, 2010, s. 45.)
För att gruppintervjun ska bli så tillförlitlig som möjligt är det viktigt att alla i gruppen får
framföra sina åsikter. Det är lätt hänt att de som är mest pratglada leder diskussionen medan de
som är lite mera tystlåtna inte får ordet så ofta. Det kan vara svårt för intervjuaren att märka
detta eftersom intervjuaren bör hålla reda på så mycket annat samtidigt, till exempel det som
informanten säger och vad informantens kroppsspråk visar. Intervjuarens uppgift är att skapa
en vi-känsla i gruppen och på detta sätt skapa en gemenskap och uppfattning i gruppen att alla
kan säga vad de känner utan att behöva ångra sig efteråt. Känslan att säga något som man inte
borde säga är mycket vanlig i gruppintervjuer. Det händer ofta att informanterna samlas kring
en åsikt som anses lämplig i en situation. Grupptrycket blir för stort och tystnadsplikten är inte
alltid pålitligt vilket leder till att informanterna är noggranna med vad de väljer att berätta för
de andra. (Trost, 2010, s. 46–47.)

30

6 Resultatredovisning
I följande kapitel kommer jag att sammanfatta svaren tillsammans från de båda orterna var
undersökningen ägt rum. Svaren på forskningsfrågorna är kategoriserade enligt de
samtalsämnen som togs upp i diskussionerna.
___________________________________________________________________________

6.1 Lärarnas uppfattningar om möjligheter inom mofi-undervisningen
i praktiken
I materialet framkom det både möjligheter och utmaningar. Gruppintervjuernas resultat tyder
dock på att det finns allt fler utmaningar inom mofi-undervisningen än vad det finns
möjligheter. I gruppintervjuerna som analyserats är åsikterna kring mofi-undervisningen från
båda grupperna relativt lika.
Enligt de nationella läroplansgrunderna ska språk värdesättas i skolan samtidigt som det ska
vara naturligt att använda flera olika språk i skolans vardag. Genom att integrera ämnen, till
exempel musik och finska, lär sig eleverna färdigheter inom huvudämnet (i detta fall är musik)
samtidigt som eleverna lär sig att framställa olika händelser språkligt (i detta exempel på
finska). (Utbildningsstyrelsen, 2014.)
Näst presenteras en omfattande möjlighet som finsklärarna lyfte fram i gruppdiskussionerna.
Resultatet är sammanställt från båda grupperna.

6.1.1 Ämnesintegrering
Diskussionen kring integrering av ämnen skapade en positiv reflektion hos lärarna. Att
integrera finska med andra ämnen ger lärarna en möjlighet att smidigt införa finska i
undervisningen. Finska, och språk överlag, är något som kan utövas i andra ämnen också än
enbart under språklektionerna. En lärare berättade om hur hen hållit musiklektioner på finska
och att det fungerat bra eftersom eleverna får lyssna till finska på ett annat sätt än under
finsklektionerna. De elever som dessutom känner sig svagare på svenska och starkare på finska

31

får också en möjlighet att känna sig mera synliga och möjligtvis vara mera delaktiga under
lektionen. Att läraren integrerar ämnen gör att hen bidrar till en helhetsskapande undervisning.
Som finsklärare har man möjligheten att tala finska i en svensk skola och enligt lärarna var det
något man verkligen ska dra nytta av. Många lärare berättade att de talar finska med sina mofielever hela tiden, inte enbart under mofi-lektionerna. Detta har lett till att flera elever som inte
har finska med mofi-läraren också börjat prata finska med mofi-läraren när man möts till
exempel i korridoren, och det är bara positivt enligt intervjugrupperna. Även om lärarna
poängterar att de under den största delen av deras karriär som lärare uppmanat eleverna att
prata svenska i en svensk skola har de nu börjat ändra sig.
“Jag säger anteeks minä en ymmärrä om de börjar prata svenska med mig.”
Möjligheten att kunna diskutera på finska och föra en konversation elever och lärare emellan
inom en mofi-grupp är något som uppskattades i båda grupperna. Att diskutera till exempel
aktuella händelser är något som fungerar bra i mofi-klasser och dessutom är aktuella händelser
också något som intresserar de flesta. Läraren får dessutom också in lite ämnesövergripande
undervisning utan att eleverna lägger märke till det. Pressen att som lärare ha ett korrekt
skriftspråk under lektionerna är inte heller lika stor i en mofi-klass som i en A-finska klass.
Detta beror på att eleverna förstår läraren även om hen inte uttrycker sig helt grammatiskt
korrekt.

6.2 Utmaningar
I båda grupperna kom det tydligt fram att det finns mycket mera utmaningar än vad det finns
möjligheter inom mofi-undervisningen. Nedan presenteras åtta utmaningar som finsklärarna
lyfte

fram

under

gruppdiskussionerna.

Resultaten

är

sammanställda

från

båda

gruppintervjuerna.

6.2.1 Definition av en mofi-elev
En stor utmaning för alla lärare är hur man delar in eleverna i olika grupper, dvs. vilken elev
kan definieras som mofi-elev. Till exempel nämnde en från gruppen i Helsingfors att i deras

32

skola kom eleven automatiskt till mofi-klassen om hen var tvåspråkig. Problemet med detta
tillvägagångssätt är att i flera fall kommer eleven från ett hem där föräldrarna inte bor
tillsammans. Eleven kommer kanske i kontakt med den finsktalande föräldern en gång i
månaden. Det blir då en utmaning för läraren att bestämma i vilken grupp eleven hör hemma.
Ska eleven vara i en mofi-grupp där eleverna är helt tvåspråkiga och talar finska dagligen eller
ska eleven höra till en A-finskagrupp eftersom eleven inte talar eller hör finska varje dag.
I intervjuerna framkom det att det på många orter är föräldrarna som väljer om barnet ska delta
i A-finska eller mofi. De flesta föräldrar vill att deras barn ska gå i mofi-klass helt enkelt av
den orsaken att de ska få mera utmaning och lära sig finska bättre. Det resulterar i att många
som varit i en mofi-klass inte kunnat tala eller förstå finska alls så bra som de borde för att nå
upp till de förväntningar som finskläraren har. Därför har lärare börjat kräva att barnen ska ha
ett ordentligt ordförråd på finska för att vara i mofi-klassen. De behöver inte nödvändigtvis
vara tvåspråkiga utan det räcker också med att till exempel ha en hobby som går på finska,
huvudsaken är att man kan tala och förstå finska. Ifall man inte når upp till de kriterierna får
man byta till A-finska. Enligt lärarna är det bra att eleverna börjar i mofi-klassen och flyttar
sedan till A-finska klassen ifall de känner att det är för utmanande att vara i mofi-gruppen. Det
som kan anses som en dålig sak med att det är så lätt att byta grupp mellan mofi och A-finska
är den att eleverna ofta byter för att de inte orkar gå i mofi-gruppen. Eleverna orkar inte kämpa
för att lära sig finska utan byter istället grupp för att de inte ska behöva anstränga sig så mycket.
“De vet att de får byta om föräldrarna säger att barnet mitt ska inte i mofi längre utan i Afinska då kan vi inte säga emot någonting, men även om de hatar matte så finns där inte någon
sådan möjlighet så det är bara att kämpa på.”
Nummela och Westerholm (2020) skriver om de heterogena mofi-grupperna i skolan i deras
rapport som utbildningsstyrelsen gjort år 2018. Undersökningen gjordes för att kartlägga
situationen i undervisningen i finska. I den delen av undersökningen som handlade om hur
finsklärarna skulle beskriva sina mofi-grupper framkom det att eleverna har mycket olika
bakgrund när de kommer till skolan och deras språkliga nivå kan variera mycket. Alla mofielever kommer inte från tvåspråkiga familjer, det finns också de som kommer från helt
svenskspråkiga hem. (Nummela & Westerholm, 2020, s. 25.)

33

Enligt finsklärarna väljs mofi-grupperna mycket varierande skolorna emellan och det
poängterades också att inga skolor gör precis på samma sätt. Alla lärare gör som de själv känner
att är bäst i deras egen klass. Lärarna skulle vilja ha en handbok för ämnet mofi för att underlätta
gruppindelningen i läroämnet finska. Dessutom kunde det med hjälp av en handbok vara
möjligt att mofi-grupperna skulle ha relativt likadan undervisningsnivå i hela Svenskfinland.

6.2.2 Heterogena mofi-grupper
Antalet elever i mofi-grupperna har ökat och detta har lett till att nivåskillnaderna inom gruppen
blivit större. Det var fler elever som valde mofi i Nyland än i Österbotten. I Nyland anses mofi
vara populärt och ca 70 av 100 elever deltar i en mofi-klass. I intervjuerna framkom det olika
kriterier som lärarna har när de bildar en mofi-klass. I slutändan var alla lärare ändå överens
om att det inte spelar så stor roll vilken bakgrund eleven har, huvudsaken är att gruppen
fungerar. Nationella riktlinjer har nog diskuterats, dvs. att alla skolor i Svenskfinland skulle ha
samma kriterier för att få höra till en mofi-grupp. Detta skulle underlätta både lärare och elever
när det kommer till att välja vilken grupp som skulle lämpa sig bäst för eleven.
”Vi får ju elever från fyra olika lågstadier och nog är det skillnad på dehär fyra. En del, de
har faktiskt lekt på lågstadiet på mofi-timmarna. De gör ingenting, de kan ingenting och de
vet ingenting om någonting och de vill inte enns lära sig någonting.”
Från gruppen i Vasa ansåg lärarna också att tröskeln till att välja mofi till sjuan var högre. Detta
berodde på att många skolor har A-finska och mofi integrerat på grund av en dålig ekonomi.
Därmed vet inte eleverna riktigt på vilken nivå de är när de kommer till sjuan och väljer Afinska för att vara på den säkra sidan. Det finns också förvånansvärt lite skolor i Österbotten
som har mofi som ett ämne från årskurserna f–6. Det betyder att de elever som är tvåspråkiga
har A-finska ända tills de går ut sexan. När de börjar sjuan blir de indelade i olika finska grupper
och får först här tillhöra en grupp som är tillräckligt utmanande för dem. Detta kan också vara
en bidragande orsak till att eleverna känner att de inte vill delta i en mofi-grupp eftersom de
tror att de inte kommer att klara av den nivån.
”De som inte har haft skilda grupper och mofi-undervisning eller någonting ens ditåt så dehär
väljer ogärna sen mofi när de kommer till högstadiet och tröskeln är väldigt hög då för dem
som ändå väljer mofi i högstadiet, så att det bir ett jättestort kliv, det är ett stort problem.”
34

Det är ett svårt uppdrag för lärarna att kunna bestämma vem som ska höra till en mofi-grupp
och vem som ska gå A-finska. Speciellt svårt är det att veta vart elever hamnar som är
tvåspråkiga och har läs-och skrivsvårigheter. Läs-och skrivsvårigheter hos en elev kan bidra
till att hen inte hänger med i den takt som mofi-gruppen har och detta är också en utmaning för
lärarna. Lärarna önskar att de skulle finnas tydliga kriterier till exempel i läroplanen som de
kunde följa när det kommer till att veta vem som ska höra vart.
Lärarna tycker också att det är svårt att få alla elever att känna att de lär sig något nytt och inte
enbart repeterar något som de redan kan från tidigare. I de skolor där det inte finns någon mofi
i årskurserna f–6 är det mycket svårt att försöka hitta en lektionsmodell som anpassar sig både
åt de som inte talar finska flytande eller inte har finsk bakgrund och till dem som kan tala
finska. Därför borde alla skolor ha mofi-undervisning i tidigare årskurser och inte först när
eleverna kommer till årskurs sju anser lärarna, men här har bristen på resurser antagligen sin
andel.
I både gruppen som intervjuades i Helsingfors och gruppen som intervjuades i Vasa
diskuterades det mycket om nivåskillnaderna som eleverna har i finska när de kommer till
sjuan. Oftast kommer eleverna från flera olika skolor och då syns det tydligt hur olika
undervisning de fått. Lärarna skulle vilja ha tydliga riktlinjer på vad eleverna ska kunna när de
går ut sexan så alla skulle ha åtminstone samma grundkunskaper när de kommer till sjuan.
Många lärare poängterade också hur viktigt det skulle vara att eleverna fick ha en ämneslärare
i finska och inte bara en tvåspråkig klasslärare. I diskussionsgrupperna framkom det fall där
det funnits assistenter eller helt svenskspråkiga lärare som hållit finskundervisningen. Många
lärare var dessutom förvånade över hur dåligt vissa elever både läser och skriver när de kommer
till sjuan. Den rådande bristen på speciallärare i Svenskfinland är stor och detta kan ha en
bidragande orsak varför så många har läs-och skrivsvårigheter. Det finns inte tid att lära alla
att läsa och skriva flytande tills de kommer till sjuan.
Att få eleverna att satsa på finska är ingen självklarhet. I gruppen från Helsingfors framkommer
det flera fall där eleverna anser att de inte behöver lära sig mera finska eftersom de kan det
redan. Därför är det viktigt enligt lärarna att man håller mofi-undervisningen på en tillräckligt
utmanande nivå så alla känner att de behöver lära sig mera finska. En stor utmaning i
Österbotten var att få eleverna att förstå att finskundervisningen är betydelsefull. Eleverna
känner att de inte behöver lära sig finska eftersom de kommer att bo på en svensk ort i Finland
35

eller flytta till Sverige. Attityden mot det finska språket hos eleverna i Österbotten är ett stort
problem enligt lärarna.
”Ibland som misstar man själv som lärare att man tror att det som de bästa kan göra, kan alla
göra. Det här har jag gjort många gånger fel att då är ju dehär som inte är så duktiga blir ju
ganska olyckliga för att det är helt enkelt för höga krav.”

6.2.3 Bedömning
Bedömning är en aspekt som togs snabbt upp som en utmaning både i Helsingfors och i Vasa.
Det framkommer ingenstans om en elev har gått i mofi-klass eller i en A-finska klass. När
eleverna går ut nian kan det hända att en elev som gått i mofi-klass har en sexa i finska medan
en som gått i A-finska klass går ut med en nia i betyget. Detta beror på att det är hårdare
bedömningskriterier i mofi än vad det är i A-finska. Detta kommer att påverka elevernas
medeltal i betyget när de ansöker till ett gymnasium eller en yrkesskola. Många elever väljer
därför att byta från mofi-klass till A-finska klass när de kommer till nian för att få höja sitt
vitsord så de får högre medeltal i betyget. Mofi-eleverna får inte extra poäng eller på något sätt
det synliggjort i betyget att de gått den mera utmanande finska kursen i grundskolan. Lärarna
är överens om att eleverna borde få det bevisat i betygen att de deltagit i mofi-undervisningen.
”Det där är en jättestor fråga om man tänker på dagens ungdomar som försöker gå den lättaste
vägen så risken är ju stor att vi på sikt kommer att förlora mofi-elever till A-finska. Det här är
ju en jättestor utmaning som vi borde ta tag i. Hur göra denhär mofi-undervisningen så
meningsfull så att de ändå tycker att det är värt att kämpa och vara där trots att det inte syns
någonstans.”
Det är inte enbart lärarna och eleverna som har märkt hur skillnaden syns i betygsättningen
beroende på om man är i mofi-klass eller i A-finska klass. Lärarna får allt som ofta också ta
emot samtal från föräldrar som ifrågasätter deras barns vitsord. Föräldrar till elever som är i
mofi-grupp undrar ofta varför deras barn får så lågt vitsord även om de kan tala flytande finska.
För det första finns det en skillnad i betygsättningen i mofi och i A-finska men också elevernas
dåliga skriftspråk påverkar betyget. Det kan vara att eleverna kan tala finska men när de ska ha
något nedskrivet låter det inte alls lika bra som när de talar. Lärarna i grupperna sade att de
gärna skulle ha en handbok på vad de ska svara på de frågor som ställs angående bedömningen
36

i mofi-undervisningen. Ett skäl varför en handbok vore nödvändig är till exempel för att det
kan vara svårt för läraren att motivera varför eleverna i mofi, som kan tala flytande finska, får
lägre vitsord än vad de egentligen är värda.
“Mofi eleverna straffas för sin tvåspråkighet när det kommer till bedömningskriterier. De får
inga credits för att de kämpar med mofi för vitsordet åtta, det syns ingenstans att de har haft
en strängare bedömning än en elev som har haft A-finska och fått vitsordet åtta. De likställs
inga kredits någonstans under hela vägen.”

6.2.4 Elevernas läs- och skrivfärdigheter
Att tala finska fungerar bra i de flesta mofi-grupper. Eleverna har ett bra talspråk men det är i
skriftspråket som problemet ligger. Den muntliga delen är det inga svårigheter med, men när
något ska skrivas ner till pappers eller på datorn uppstår det bekymmer. Nivån har sjunkit
betydligt och enligt lärarna kan eleverna inte skriva längre och det märks också i
studentskrivningarna. Det som lärarna inte vet är hur mycket de ska satsa på att öva på den
skriftliga delen. Det finns så mycket som eleverna borde lära sig om man jämför med hur lite
tid de har på sig. Dessutom har eleverna ingen motivation att öva på det skriftliga eftersom de
anser att de inte kommer att behöva skriva i framtiden tack vare den moderniserade världen.
”Du har en klass och har dessa superduktiga som gör vadsomhelst och så har du dem som är
som att om någon lyckas skriva såhär mycket så kan de vara stolta över det. Du kan som lärare
inte heller ha mål eller jag menar att du inte kan få alla att göra det som du vill att de ska göra
men du kan ha riktningen ditåt men sen vad det blir... sällan är grupperna homogena.”
Läsningens betydelse i mofi-undervisningen är stor och det är förvånansvärt svårt för lärarna
att få eleverna att läsa böcker. Allt som oftast hamnar lärarna att tvinga eleverna att låna en bok
och läsa den. Här kunde man enligt lärarna ha mera ämnesövergripande metoder. Om en elev
har hittat en intressant bok på finska och skulle vilja läsa den under en modersmålslektion
kunde läraren godkänna det istället för att förneka det. Det går inte alltid förstås men om det
kommer en lämplig situation kunde det vara ett bra sätt att få eleven att behålla intresset för det
finska språket. En utmaning med att ha eleverna att läsa finska böcker är den att eleverna också
borde förstå vad de läser. Det kan hända att eleverna läser ett kapitel eller två men kan inte
återberätta kapitlen eftersom de inte förstår vad de har läst. Enligt lärarna har läsnivån sjunkit
37

markant med åren. I de flesta skolor kräver lärarna att eleverna ska läsa en bok per språk.
Kraven får inte vara för höga eftersom eleverna inte får känna sig tvingade att läsa av den
orsaken att detta kunde bidra till en negativ bild gentemot läsning.

6.2.5 Bristfälliga resurser
En sak som diskuterades mera i Österbotten än i Nyland var de bristfälliga resurserna. Lärarna
har inte tillgång till uppdaterat material utan undervisar med gammalt material eller något som
de gjort själva. Materialbrist är något som inte enbart är aktuellt i Österbotten utan också i
Nyland. Lärarna önskar att de hade en gemensam materialbank där de kunde få idéer och
material från varandra. Problemet med en gemensam materialbank ansågs ligga i att de som
publicerar i materialbanken inte får något för att de gör materialet och därför motiverar det inte
heller att publicera det för andra lärare. Det som också framkom som en negativ aspekt med en
gemensam materialbank var den att det troligtvis bara skulle vara några lärare som publicerar
material medan andra bara tar åt sig av materialet utan att själva bidra med något som de kunde
dela med sig av. I flera skolor hade man också provat på att använda sig av material från
finskspråkiga skolor men detta har visat sig vara lite för utmanande för eleverna.
I vissa skolor leder de bristfälliga resurserna till att det inte finns möjlighet till mofiundervisning utan alla elever är i samma klass och läser enligt A-finskans struktur. Detta
betyder att de som vanligtvis borde gå i mofi inte får möjligheten att få den utmaning som de
borde. Orsaken varför det ofta är ämnet mofi som kommunen och skolorna väljer att lämna
bort, när det inte finns tillräckligt med resurser, är den att de utgår från att det viktigaste är att
eleverna kan finska. Mofi-elever kan finska vilket betyder att ämnet inte är nödvändigt i
klasserna f-6 ifall det ekonomiskt sett inte är möjligt. I gymnasiet finns det till exempel inte
överhuvudtaget material gjort för mofi-elever. I gymnasiet går alla som gått i mofi-klass i
grundskolan automatiskt en lång A-lärokurs i finska.
I Nummela och Westerholms (2020) rapport ”Det är bra att börja i tid” - Undervisningen i
finska i de svenskspråkiga skolorna” 2020, skriver de om hur språkutbudet i skolorna också
begränsas av bristfälliga resurser hos kommunerna. För att lyckas fylla grupper som man inför,
till exempel en mofi-grupp, bör det finnas elever som är intresserade och villiga att delta i den.
Det måste också finnas resurser som gör det möjligt att anställa en lärare som kan ha hand om

38

gruppen och helst borde denna lärare vara lämplig för att undervisa i detta fall mofi. (Nummela
& Westerholm, 2020, s. 10.)
I en insändare i dagstidningen Hufvudstadsbladet (1 september 2019) med rubriken Mofiundervisningen - en dålig vits som bara blir värre? skriver en anonym skribent om hur
bristfälliga resurser leder till att vissa lärare bara undervisar mofi för att fylla ut sin kalender
eller få in någon extra timme åt sig även om läraren inte kan finska. Enligt den anonyma
skribenten anser många elever att det är bättre att flytta till A-finska gruppen eftersom mofiklassen inte ger mofi-eleverna någon chans att utvecklas ifall läraren inte kan undervisa korrekt.
Det är något som lärarna i intervjuerna också diskuterade. Att ha kunniga lärare inom mofiundervisningen är viktigt. Det måste vara någon som kan inspirera och hjälpa eleverna med att
bli bättre och utvecklas inom språket även om eleverna anser att de redan kan allt.
Resursbristen påverkar också tillgången till böcker. Många av lärarna har ett bibliotek i
klassrummet där eleverna kan låna och läsa böcker på finska. Lärarna skulle gärna ha fler
böcker än de som hittas i hyllan men resurserna räcker inte till. Flera lärare har tagit med finska
böcker hemifrån som de själva läst eller som deras barn har läst och satt dem i skolans bibliotek.
Lärarna poängterar att det går att söka stipendier och det brukar de göra för att få en möjlighet
att skaffa fler böcker. Desto mer variation på urvalet desto större är chansen att eleverna hittar
någon bok som intresserar dem. I gruppen från Nyland lades det fram att skolans ledning kan
ha mycket med bokbeställningen att göra. Till exempel berättade en lärare om ett fall i skolan
där hon själv jobbar. Rektorn i skolan var modersmålslärare och intresserad av läsning och
detta bidrog till att rektorn ville investera i böcker eftersom hen såg läsningen som en viktig
aspekt i undervisningen.

6.2.6 Motivationsbrist
Att få alla elever att trivas i en mofi-grupp har ansetts vara en utmaning enligt lärarna. Att få
mofi-undervisningen intressant och givande för alla elever är svårt. Trots att lärarna försöker
sitt bästa är det likväl elever i mofi-grupperna som vill byta till det som de kallar den “lättare
finska gruppen” dvs. till A-finska eftersom de anser att mofi är för utmanande för dem. En
orsak till att de byter till A-finska är den att de inte hänger med i mofi-gruppens takt. Den mest
avgörande aspekten till val eller byte av grupp landar dock på bedömningen. Genom att byta
till A-finska gruppen får oftast de som kan finska flytande relativt höga vitsord. Ibland kan
39

lärare få meddelanden av föräldrar som berättar att det är vitsordet som är orsaken varför de
vill att deras barn ska byta grupp. I Österbotten är detta ett stort problem. Eleverna vill oftast
gå över där ribban ligger lägst, säger lärarna från gruppen som intervjuades i Österbotten. I
dagens läge är det också möjligt eftersom föräldrarna får bestämma i vilken grupp de vill att
deras barn ska vara. De som vill byta grupp är oftast de elever som inte är så bra på finska.
Däremot säger lärarna att det finns många mofi-elever som kan finska flytande men att de är
så lata så de inte orkar anstränga sig. Dessa elever kommer till mofi-gruppen med den
inställningen att de redan kan allt och ser därför ingen idé i att lära sig flera former och ord.
“De vill hela tiden byta till lättare finska. Jag säger att det finns ingen lätt finska eller svår
finska, det finns bara finska. De vill inte jobba för att i mofi måste man ju ändå arbeta, inte får
du ju gratis någonting där. Det är det vad de tror att de inte behöver göra någonting och det
är ett ganska stort problem hos oss att mofi-eleverna är så “patalaiskoja”.
I Råholms (2019) artikel angående elevernas uppfattning om grammatikundervisningens roll i
mofi kom det också fram att vissa elever byter till A-finska eftersom de anser att mofi är för
svårt för dem även om de är tvåspråkiga och kan tala flytande finska. Råholm poängterar dock
att en elevs grammatikkunskaper inte säger något om hur eleven kan tala språket. (Råholm,
2019.)

6.2.7 Brist på stöd från skolans ledning
Den huvudsakliga uppgiften är att utveckla det finska språket hos eleverna men en stor uppgift
är också att eleverna ska också lära sig mera om den finska kulturen. Många skolor har därför
börjat besöka finskspråkiga skolor eller börjat ha några elever från en finskspråkig skola som
gäst hos dem. Även om detta fenomen är enligt finsklärarna ett bra sätt att lära sig finska på är
det inget som utövas i alla skolor.
Den tvåspråkiga identiteten poängterades i båda grupperna. Eleverna ska få stärka sin
tvåspråkiga identitet och känna att den är viktig. Det är en bra sak att vara tvåspråkig och man
ska vara stolt över det. Problemet är det att man inte får så mycket stöd från skolans ledning.
Det är bra att eleven är tvåspråkig men att stärka det är inget som skolan direkt stöder. En lärare
från Österbotten lyfte fram ett bra exempel från när en elev hade varit till biblioteket på en
modersmålslektion. Eleven lånade en bok på svenska och hittade också en intressant bok på
40

finska. Eleven fick inte låna den finska boken eftersom det var under en modersmålslektion
som de var och lånade i biblioteket. Enligt lärarna är det rätt så långt lärarens egna intressen
som påverkar hur man ser på ämnet finska och framförallt på mofi-undervisningen. Läraren
borde nämligen vara inspirerande, ha ork att tala om aktuella händelser, ge eleverna möjlighet
att utöva det finska språket och själv visa att finska är något som behövs och något som eleverna
inte kommer att klara sig utan. Därför är det viktigt för läraren att lära känna sin grupp och se
vad som fungerar i den egna mofi-klassen. På detta sätt stärker eleverna sin tvåspråkiga
identitet på bästa vis.

6.2.8 Grammatikundervisning
Lärarna är överens om att elevernas grammatikkunskaper borde förbättras i både det svenska
språket och i det finska språket. Mycket av den grammatik som mofi-eleverna går igenom på
finsklektionerna från årskurserna 7–9 har de lärt sig under modersmålslektionerna på svenska
redan från årskurserna 1–6. Det är till stor hjälp att veta vad de olika termerna betyder i den
svenska grammatiken när man ska försöka lära sig dem på finska, konstaterar mofi-lärarna.
Lärarna känner att de måste lära eleverna alla grunder på nytt när eleverna kommer till årskurs
7. Det är svårt för eleverna att börja lära sig mera grammatik eftersom de inte minns något av
den grammatik som de lärt sig i de lägre årskurserna som de kunde ha nytta av. Detta gäller
inte alla elever men en stor del. Lärarna kräver att eleverna åtminstone skulle ha ett ordentligt
ordförråd i det finska språket när de kommer till årskurs 7 eftersom det kan hända att
grammatiken är för svår för elever som går i årskurserna F–6.
“Jag har många gånger sagt att det enda jag skulle vilja att de lär sig på lågstadiet är det där
större ordförråd, för de är för små för att kunna begrepp och på det viset grammatik, att de
skulle läsa där.”
Lärarna vill ha samma riktlinjer också när det gäller mofi-undervisning i de lägre årskurserna,
så att alla som börjar årskurs 7 skulle ha samma utgångsläge. Det ger lärarna en möjlighet att
börja från samma läge varje år. Lärarna vill kunna lita på att eleverna, oavsett vilken skola de
gått i, har repeterat samma saker i de lägre årskurserna. När fallet är så behöver inte läraren
lära några specifika elever något nytt som andra på klassen redan kan. På detta sätt sparar
lärarna tid och det är nödvändigt eftersom veckotimmarna i finskundervisning inte är många.

41

Lärarna skulle gärna se mera timmar i ämnet finska i skolan. Detta skulle ge eleverna en
möjlighet att lära sig mera finska under skoltid. Lärarna i årskurserna 7–9 berättar att de
huvudsakligen har två finsklektioner per vecka under årskurs 7 och 8 och när eleverna kommer
till nian höjs veckotimmarna i finska till tre finsklektioner. Timfördelningen varierar från skola
till skola men överlag är antalet veckotimmar i finska mycket få och det oroar lärarna eftersom
det är alldeles för lite timmar för eleverna att hinna lära sig allt de borde i grundskolan.

42

7 Avslutande diskussion
I detta kapitel diskuteras undersökningens resultat och valet av de undersökningsmetoder som
använts

i

avhandlingen. Först

kommer

resultatdiskussionen som följer de

två

forskningsfrågorna som stått som grund för undersökningen. Kapitlet fortsätter med en
metoddiskussion och avslutande tankar. Avslutningsvis ges förslag på fortsatt forskning.
_________________________________________________________________________

7.1 Resultatdiskussion
Diskussionerna som mofi-lärarna höll gav en god inblick i hur mofi-undervisningen ser ut i
Svenskfinland i dagens läge. Gruppdiskussionerna som analyserats hölls i Helsingfors och i
Vasa. Resultaten av diskussionerna ser relativt lika ut oberoende var i Svenskfinland lärarna
kom ifrån. I resultaten blev vissa aspekter mera betonade än andra. I båda grupperna upplevde
lärarna att det fanns betydligt mer utmaningar inom mofi-undervisningen än vad det fanns
möjligheter.
Ett omtalat samtalsämne var bedömningen. Bedömning är en utmaning för alla lärare, inte bara
mofi-lärare. Det som anses vara svårast för mofi-lärare angående bedömningen är att det inte
syns i mofi-elevernas betyg att de gått mofi. Eleverna kan ha dåliga vitsord även om de kan
tala finska och de som går A-lärokursen i finska kan ha bra vitsord även om de inte kan tala
finska överhuvudtaget. Hur bedömningen ska bli rättvis gentemot alla elever är ett mysterium.
Eleverna har en varierande inlärningsförmåga och alla lär sig inte på samma sätt. Det är svårt
för läraren att utvärdera inlärningen i en grupp där elevernas inlärningsförmåga är mycket
varierande (Undervisningssektorn, 2013).
Grunderna för läroplanen för den grundläggande utbildningen berättar att meningen med mofi
i årskurserna 3–6 är att göra eleverna medvetna om deras kunskaper i finska och ge dem en
möjlighet att utvecklas på ett mångsidigt sätt. Bedömningen är mångsidig och ger alla elever
en möjlighet att visa vad de kan. I slutet av terminen ger läraren enskilt en verbal bedömning
till varje elev eller alternativt ger läraren eleverna ett siffervitsord. Läraren använder sig av de

43

nationella

bedömningskriterierna

för

A-lärokursen

i

modersmålsinriktad

finska.

(Utbildningsstyrelsen, 2014.)
Bedömningen av elever i årskurs 7–9 ska enligt läroplanen ske på flera olika sätt, bland annat
genom självbedömning och kamratbedömning. Läraren ska också ge uppbyggande respons så
eleverna kan bli medvetna om sina kunskaper och få en möjlighet att utveckla dem. Precis som
i bedömningskriterierna gällande årskurserna 3–6 ska också bedömningen i årskurserna 7–9
vara mångsidig. En slutbedömning ges till varje elev och för att läraren ska ha något att utgå
ifrån när hen inleder bedömningen fastställer läraren elevernas vitsord genom att jämföra
elevens kunskaper i relation till de nationella kriterierna för slutbedömningen i A-lärokursen i
modersmålsinriktad finska. (Utbildningsstyrelsen, 2014.)
Grunderna för läroplanen för den grundläggande utbildningen ger mofi-lärarna en god grund
att stå på när de ska bedöma och ge vitsord till sina elever. Det som inte står i läroplanen, och
det som också oroar lärarna i undersökningen, är problemet med att det inte framkommer om
eleven gått mofi eller A-lärokursen i finska. Även om läroplanen ger exakta råd för hur läraren
ska veta om eleven är värd till exempel vitsord 8, kan det hända att eleven som kan tala och
skriva finska flytande inte uppnår de kriterier i mofi-klassen. Däremot kan eleven som går Alärokursen uppnå dessa kriterier eftersom de inte har en så utmanande undervisning som mofieleverna. Hur man ska få bort detta problem är ännu inte klart, men det är något som enligt
lärarna borde lösas. För att behålla mofi-eleverna i mofi-gruppen och samtidigt motivera dem
att lära sig nya saker i finskundervisningen borde deras prestationer i mofi betonas i
slutbetygen, anser lärarna.
En annan stor utmaning som framkom i resultaten var nivåskillnaderna i finska. När eleverna
kommer till sjuan från olika skolor kan det hända att de har helt olika grunder att utgå ifrån.
Grupperna är heterogena vilket innebär att eleverna är på olika nivåer, och detta försvårar
lärarens arbete eftersom hen måste anpassa sin undervisning så att den lämpar sig för alla elever
i gruppen.
Att alla elever ska få en möjlighet att utvecklas är en utmaning. Det är inte bara lärarna i
undersökningens fokusgrupper som påpekar detta utan även Nummela och Westerholm skriver
om det i deras rapport. Nummela och Westerholm (2020) påpekar i sin rapport att många lärare
som deltog i undersökningen som Utbildningsstyrelsen gjorde år 2018, där det undersöktes hur
44

finskundervisningen ser ut i Svenskfinland, ansåg att de heterogena grupperna var en utmaning.
Det är enligt Nummela och Westerholm (2020) svårt för lärare att undervisa mofi på den nivå
som elevernas språkkunskaper fordrar. I Utbildningsstyrelsens utvärdering framkom det också
att det fanns skillnad på lärarnas kompetens att undervisa i finska samt i lärarnas kompetens att
undervisa heterogena grupper. (Nummela & Westerholm, 2020, s. 47.)
Båda fokusgrupperna som deltog i undersökningen kom fram till att en handbok skulle vara
bra att ha som ett hjälpmedel i undervisningen. Handboken skulle ge lärarna information om
vad som ska undervisas i mofi och vad eleverna ska kunna när de till exempel börjar i årskurs
sju. En handbok skulle ge lärarna en möjlighet att ge alla elever samma finskundervisning i
grundskolan, och lärarna kunde försäkra sig om att eleverna har gått igenom samma saker när
de till exempel går över från sexan till sjuan. En handbok kräver mycket planering och
engagemang. En eller flera lärare måste ta initiativ och vara redo att ge boken mycket av sin
tid och sådana lärare är inte lätt att hitta enligt lärarna.
Grammatikundervisning är inget som lockar eleverna och speciellt inte mofi-eleverna. Den
största orsaken till att grammatik inte anses som nödvändigt i undervisningen är att mofieleverna redan tror sig kunna allt. De flesta av dessa elever väljer automatiskt mofi-gruppen
när de kommer till årskurs sju eftersom de inte upplever ämnet som svårt. Däremot skulle
lärarna vilja se fler elever som inte är så starka på finska välja att gå i mofi. Att sänka tröskeln
till mofi-gruppen är något som framkom i gruppdiskussionerna. Enligt lärarna är eleverna lite
rädda för att anta utmaningen att välja mofi istället för A-finska. Gruppen i Vasa påpekade att
där verkar tröskeln vara riktigt hög till mofi eftersom det i många skolor inte finns någon mofiundervisning innan eleverna börjar i årskurs sju. Detta beror på resursbrist. När eleverna väl
kommer till årskurs sju har de ingen aning om vad mofi-gruppen gör och hur undervisningen
går till. För att känna sig trygga väljer eleverna A-finska eftersom de vet att de klarar av det.
Eleverna hör mycket om mofi-undervisning innan de kommer till årskurs sju. Den svåra
grammatiken skrämmer eleverna. Att grammatik är en betydande del av mofi stämmer, men
det är något som eleverna skulle vilja ändra på. Lärarna skulle vilja se att eleverna först och
främst förstår grammatiken på sitt eget modersmål. När eleverna kan det är det lättare att
försöka lära sig grammatik på ett annat språk. Gamla vanor förs över när man lär sig något nytt.
Abrahamsson (2009) påpekar behaviorismens inverkan i språkinlärning.

45

Behaviorismen är en känd inlärningspsykologisk teori som anser att allt mänsklig beteende,
även språkinlärningen, grundar sig i vanor, och Abrahamsson poängterar att gamla vanor förs
över till ny inlärning (Abrahamsson, 2009, s. 30–31). Lärarna har helt rätt när de anser att
eleverna kunde lära sig grammatiken i finska bättre om de till en början med lärde sig
grammatiken på sitt eget modersmål. Det vore då lättare att använda grammatiska termer i
finskan eftersom lärarna kunde förlita sig på att eleverna vet vad de betyder. Det tar både tid
och energi för lärarna att först förklara vad de grammatiska termerna betyder och hur de låter i
det svenska språket och sen föra över det till den finska grammatikundervisningen.
I Nurmios (2020) artikel Finlandssvenskar lär sig inte finska i skolan - elever:
“Undervisningen satsar alldeles för mycket på grammatik” publicerad i svenska Yle framkom
åsikter om grammatikundervisningen i finska. Enligt eleverna som blev intervjuade betonas
grammatiken alldeles för mycket i finskundervisningen. Som följd av att undervisningen
fokuserar på grammatik lär sig eleverna inte att tala finska utan bara hur de ska tala. Eleverna
börjar tänka för mycket på hur något ska uttalas och rädslan att säga något fel gör att de då låter
bli att tala finska.
Det är inte bara Nurmio (2020) som skrivit om elever som är missnöjda med mofiundervisningen utan även Tintin Råholm (2019) skriver i sin artikel Vad gör jag med
grammatiken, undrade Julia Huovinen och startade en häftig mofi-debatt “Varför ska man som
tvåspråkig lära sig finska som ett nytt språk” publicerad i Svenska Yle, om hur elever upplever
undervisningen i Mofi. I artikeln framkommer flera elevers syn på språkinlärning och främst
inom mofi. Enligt eleverna lär de sig helt fel saker i mofi-undervisningen och skulle hellre se
att de fokuserade på att kunna tala finska hellre än att satsa så mycket på grammatiken som de
gör. Eleverna skulle gärna se att de till exempel skulle få lära sig att skriva ett CV på finska
eller träna på arbetsintervjuer som går på finska eftersom de anser att det är något de kunde ha
nytta av i framtiden. (Råholm, 2019.)
Den grundläggande utbildningens läroplan listar upp mål som hör till finskundervisningen i
skolan. I målen för den långa lärokursen i finska (A-finska) i årskurserna 7–9 framkommer det
mycket hur eleverna ska lära sig att använda finska i vardagen. Eleverna ska nog lära sig olika
strukturer och grundregler för uttal i finska men den huvudsakliga betoningen ligger på
kommunikation och att våga använda sig av språket utanför skolan. Målet för finska i den långa
lärokursen enligt läroplanen är att elevernas språk ska vara så korrekt som möjligt.
46

(Utbildningsstyrelsen, 2014) Det här är något som till exempel eleverna i Nurmios (2020)
artikel och eleverna Råholms (2019) artikel inte håller med om.
Mofi-undervisningens mål, enligt läroplanen, låter relativt likadant som den långa lärokursens
mål i finska. Eleverna ska uppmuntras att kommunicera på finska och samtidigt ha ett så korrekt
språk som möjligt. (Utbildningsstyrelsen, 2014.) Det är inte lätt för lärarna att veta hur de ska
uppmuntra mofi-eleverna att lära sig mera finska. Dels för att eleverna tror sig kunna allt men
också dels för att grammatiken tar en så stor del av mofi-undervisningens upplägg och detta
inte är något som motiverar eleverna.
Ämnesintegrering ansågs enligt finsklärarna som en stor möjlighet inom mofi-undervisningen.
Ämnesintegrering var dessutom ett ord som framkom i både gruppen från Vasa och från
gruppen i Helsingfors. Att integrera ämnen ansågs som en positiv aspekt i undervisningen.
Läroplanen poängterar också hur till exempel musik är ett tacksamt ämne att integrera med
andra ämnen. Inom ämnet musik går det utmärkt att ha ämnesövergripande teman
(Utbildningsstyrelsen, 2014).
Att integrera ämnen ger lärarna en möjlighet att kombinera teoretiska ämnen med praktiska.
Det finns ändå nackdelar med ämnesintegrering även om de flesta ser det som en bra sak. En
nackdel med ämnesintegrering anses vara den om två ämnen integreras kanske eleverna inte
fördjupar sig ordentligt i de enskilda ämnena. En oroväckande tanke är om ämnesintegrering
bara lämnar stora frågetecken åt eleverna ifall de inte förstår sig på varför läraren kombinerat
till exempel två ämnen med varandra. Lärare får tillsammans planera sin ämnesintegrerade
undervisning eftersom det inte finns någon handbok som säger hur de ska gå tillväga. Hur man
lär två ämnen samtidigt är inte lätt och därför krävs det tid för lärarna att planera
undervisningen. En fråga som ofta uppstår är den om lärarna ska inleda ämnena enskilt och
först lära eleverna grunderna i ämnet och sen integrera det med ett annat ämne eller om de ska
börja gemensamt från början. (Aaltonen, 2003, s. 49.)
En till negativ aspekt som Aaltonen (2003) lyfter fram i sin forskning om ämnesintegrering är
lärarnas status i skolan. Det finns lärare, främst i årskurserna 7–9 och gymnasiet, som är emot
ämnesintegrering eftersom de anser sig bara vara lärare inom ett ämne. Enligt Beane (refererat
av Aaltonen, 2003, 50) bygger läraren upp en yrkesidentitet som hen vill behålla. Det kan också
handla om ett visst status eftersom alla ämnen är olika populära. En lärare är inte bara “lärare”
47

utan “historielärare” eller “matematiklärare” (Aaltonen, 2003, s. 50). Ämnesintegrering lyftes
inte fram som något negativt i undersökningen varken av gruppen i Vasa eller gruppen i
Helsingfors. Inga diskussioner om vilket status ett ämne har framkom inte i grupperna.
I gruppdiskussionerna lades det mycket tid och betoning på utmaningar och möjligheter inom
undervisningen i mofi. Vilket uppdrag lärarna ansåg att mofi-undervisningen har blev lite
diffust i diskussionerna. Den huvudsakliga uppgiften var lärarna ändå ense om. Mofi har som
uppdrag att utveckla det finska språket hos eleverna. För att eleverna ska kunna utvecklas måste
undervisningen vara mångsidig. Många skolor har börjat besöka finska skolor och försöker på
detta vis få eleverna att bli mera motiverade att tala finska. Att besöka finska skolor var också
något som eleverna i artikeln som Nurmio (2020) publicerat i Svenska Yle ansåg att var
givande. Genom att besöka andra skolor och träffa elever som talar ett annat språk får eleverna
en möjlighet att utöva det som de lärt sig teoretiskt i praktiken. Grunderna för läroplanen för
den grundläggande utbildningen poängterar också att eleverna ska få en chans att utveckla
kommunikativa färdigheter (Utbildningsstyrelsen, 2014).
Den tvåspråkiga identiteten ska stärkas i en mofi-grupp. Precis som läroplanen också påpekar
nämnde också lärarna i gruppdiskussionerna att eleverna ska få en möjlighet att forma en
flerspråkig och mångkulturell identitet. (Utbildningsstyrelsen, 2014.)
Ett uppdrag som anses som svårt enligt lärarna är att få eleverna att trivas och bli motiverade i
mofi-gruppen. Ofta vill eleverna gå över där ribban är lägst och väljer därför en grupp där de
vet att de lyckas. Mofi kan anses som ett svårt ämne bland de flesta elever eftersom den
innehåller mycket grammatik som kan upplevas som svår och till och med onödig enligt
eleverna. Lärarna tycker att eleverna har blivit lata och gör det som är lättast för dem. I en
grupp kom det fram att mofi-eleverna gärna byter till det som de själva kallar “lättare
finskagruppen” dvs. A-finska. Eleverna byter grupp för att de anser att de inte klarar av mofi
och vill komma lättare undan. Det är något som borde ändras på, och det är upp till läraren att
se till att få alla mofi-elever att trivas i gruppen. Undervisningen måste vara anpassad till
elevernas nivå även om grupperna är mycket heterogena.
Slutligen kan det konstateras att ämnet mofi inte är ett lätt ämne att undervisa i. Eftersom det
inte finns någon handbok att gå efter och knappt något material att använda sig av är det nästan
omöjligt att ge alla elever i Svenskfinland samma möjligheter inom mofi-undervisning. Det
48

bör även påpekas att ifall det fanns en handbok för mofi-undervisningen borde det ekonomiska
läget i skolan vara stabilt. Det måste finnas möjligheter att ha en mofi-lärare, en mofi-grupp
och material till mofi-undervisning.

7.2 Metoddiskussion och avslutande tankar
I undersökningen användes kvalitativa intervjuer som datainsamlingsmetod. I kvalitativa
intervjuer ställer intervjuaren raka och enkla frågor. Genom att ställa denna typ av frågor får
intervjupersonen innehållsrika svar. Det betyder att när intervjun är färdig har intervjupersonen
mycket material att arbeta med. (Trost, 2010, s. 25.)
Jag, som forskare deltog inte i gruppdiskussionerna som ordnades, men diskussionerna
bandades in och på detta sätt fick jag tillgång till dem. Att jag inte var på plats under
gruppintervjuerna innebär att jag inte fått ta del av hur informanterna använt sitt kroppsspråk.
Även om jag lyssnat och analyserat det inspelade materialet noga kan det finnas något som jag
missat eftersom jag inte har någon inre bild av hur personerna ser ut när de talar.
I projektet Mofi 2.0 deltog mofi-lärare från tre olika ställen i Finland. Dessa platser var
Helsingfors, Åbo och Vasa. I min undersökning valde jag att analysera diskussionerna från
grupperna som samlades i Helsingfors och Vasa. Gruppintervjuerna gick ut på att
intervjupersonen inledde med att be alla lärare att presentera sig. Därefter inleddes
diskussionerna som utgick från intervjufrågorna. De som blev intervjuade hade fått frågorna
på förhand via e-post så de kunde förbereda sig till gruppdiskussionen.
Gruppintervjuer är knepiga på så vis att de inte alltid säger sanningen. Det går inte att lita på
att alla personer som blir intervjuade i gruppen håller sin tystnadsplikt när gruppdiskussionen
är färdig. Det kan hända att vissa därför låter bli att berätta allt eftersom de inte känner sig
trygga. Storleken på gruppen kan också spela stor roll när det kommer till att berätta olika
saker. Dels med tanke på att man inte vågar berätta sin åsikt för många personer, men också
dels för att det till exempel kan hända att en grupp innehåller för många deltagare. För många
deltagare kan leda till att alla inte får möjlighet att säga sin åsikt i diskussionerna eftersom de
inte hinner säga dem så länge ämnet diskuteras. (Trost, 2010, s. 45.)

49

Gruppintervjuer ger en möjlighet för de som blir intervjuade att diskutera med varandra och
gemensamt komma till ett svar (Trost, 2010, s. 46). I diskussionerna som analyserades var
lärarna mycket eniga i sina svar. Svaren stämde in på många lärare och i materialet som
analyserats låter det inte som att lärarna enbart håller med varandra till exempel på grund av
grupptryck, utan mofi-undervisningen har en mycket likadan ställning i hela Svenskfinland.
Det som jag som forskare inte fick se var kroppsspråket på dem som blev intervjuade.
Kroppsspråk kan berätta relativt mycket om en person och en inspelning ger inte samma intryck
av de som intervjuas (Trost, 2010, s. 75). Undersökningens validitet kan ha blivit påverkat
eftersom intervjun hölls i grupper. Eftersom båda grupperna ändå hade relativt samma åsikter
kring intervjufrågorna kan det konstateras att undersökningen är reliabel.
Som forskningsansats valdes fenomenografi. Fenomenografi är en kvalitativt inriktad
analysmetod vars mening är att beskriva människors uppfattning av olika fenomen i världen.
(Uljens, 1989, s. 7.) Fenomenografi lämpade sig bra till min undersökning eftersom de som
blev intervjuade beskrev hur de ser på mofi-undervisningen. Svaren gav mig som forskare en
bra inblick över hur ämnet mofi uppfattas av de olika mofi-lärarna och därmed fick jag
tillräckligt med material till min undersökning.
Att jag inte var på plats när gruppdiskussionerna ägde rum tror jag inte att påverkar de resultat
som jag kommit fram till genom att analysera det som spelats in. Kroppsspråk spelar stor roll i
gruppintervjuer men genom mina analyseringar och tolkningar av tystnad och harklingar under
intervjuerna kan jag relativt bra uppfatta om lärarna är oseriösa eller ironiska utan att behöva
se deras ansiktsuttryck i verkligheten.
Att få delta i projektet Mofi 2.0 var en mycket givande upplevelse. Jag fick ta del av åsikter
och uppfattningar av lärare från olika delar i Svenskfinland och det är något som intresserat
mig en längre tid. Genom att få gruppintervjuerna färdigt inspelade på ett USB-minne kom jag
relativt lätt undan i själva intervjudelen. Jag behövde heller inte förbereda intervjufrågor till
gruppdiskussionerna utan de skapades av de som drar i trådarna för projekt Mofi 2.0. Även om
jag själv inte gjort intervjufrågorna är jag mycket nöjd med dem eftersom de gav svar till det
som jag undersökte. Inspelningarna var sakliga och tydliga. Det gläder mig att tekniken är så
utvecklad idag att minsta lilla ljud hörs på det som inspelats.

50

Jag är mycket nöjd med intervjufrågorna och att de behandlade intressanta aspekter inom mofiundervisningen. Lärarna hade mycket att tala om och diskussionerna var hela tiden i full gång.
Lärarna höll sig bra till intervjufrågorna och genast när någon nämnde en aspekt som inte
tillhörde intervjufrågan som var aktuell just då påpekade hen som höll gruppdiskussionerna att
det kan diskuteras i ett senare skede. Det fanns en röd tråd genom hela diskussionerna i alla
grupper.

7.3 Förslag till fortsatt forskning
Denna undersökning handlade om vad lärarna som undervisar mofi i skolan anser om
finskundervisningen i skolan och vilken förändring de skulle vilja se. Lärarna talade om
utmaningar och möjligheter inom mofi-undervisningen och det framkom att de gärna skulle
vilja ha en gemensam handbok som lärarna kunde följa så att alla elever i Svenskfinland skulle
lära sig samma saker. En egen handbok för den finska som eleverna lär sig i årskurserna f–6
och en handbok till årskurs 7–9. På detta vis kunde lärarna garantera att elever runtom i
Svenskfinland får en mofi-undervisning på ungefär samma nivå. Det skulle vara intressant att
forska vidare i detta och se om en handbok skulle lösa problemet med finskundervisningen
runtom i Svenskfinland. Forskningen borde göras först när handboken har använts i några år
för att se om situationen har blivit bättre eller om den fortfarande är som i nuläget, dvs. Att alla
skolor har relativt olika mofi-undervisning.
Ett till förslag till fortsatt forskning skulle vara att undersöka själva mofi-undervisningen. Vad
tas upp i undervisningen och ifall allt som eleverna måste lära sig är nödvändigt. Mofiundervisningen är mycket grammatiskt uppbyggt och eleverna ska lära sig många olika
benämningar och formler. Eleverna påpekade om grammatikundervisningen i Nurmios (2020)
artikel. Grammatiken var enligt eleverna alldeles för betonad och enligt dem vore det viktigare
att lära sig att tala finska genom att utvidga ordförrådet än att fokusera på grammatiken.
Forskning kring hur mofi-undervisningens uppbyggnad skulle vara riktad till både lärare och
elever. Det skulle vara intressant att veta vad mofi-lärare anser om mofi-undervisningen och
om de tycker att allt de lär ut är nödvändigt. Eleverna skulle också få föra fram sina åsikter
kring mofi-undervisningen och berätta deras syn på saken. För att få så många synpunkter som
möjligt skulle detta få vara en kvantitativ undersökning där enkäter kunde skickas ut till alla
mofi-lärare och mofi-elever i Svenskfinland.
51

Litteratur
Aaltonen, K. (2003). Pedagogisen ajattelun ja toiminnan suhde. Opetustaan integroivan
opettajan tietoperusta lähihoitajakoulutuksessa. Joensuun yliopisto.
Abrahamsson, N. (2009). Andraspråksinlärning. Lund: Studentlitteratur.
Booth, S. & Marton, F. (2000). Om lärande. Lund: Studentlitteratur.
Braskén, M., Hemmi, K. & Kurtén, B. (2019). Implementing a Multidisciplinary Curriculum
in a Finnish Lower Secondary School – The Perspective of Science and Mathematics. Sid. 852–
868. Uppsala: Uppsala Universitet.
Dalen, M. (2015). Intervju som metod. Malmö: Gleerups 2015.
Hufvudstadsbladet, anonym insändare. (2019). Mofi-undervisningen - en dålig vits som bara
blir värre? Hufvudstadsbladet. Hämtad 27 augusti 2020 från https://www.hbl.fi/artikel/mofiundervisningen-en-dalig-vits-som-bara-blir-varre/
Forslund Frykedal, K. (2008). Elevens tillvägagångssätt vid grupparbete - om ambitionsnivå
och interaktionsmönster i samarbetssituationer. Linköping: Linköpings Universitet.
Ingo, R. (2004). Finska som andraspråk. Lund: Studentlitteratur.
Johansson, A. (2005.) Narrativ teori och metod. Lund: studentlitteratur
Larsson, S. (1986). Kvalitativ analys - exemplet fenomenografi. Lund: Studentlitteratur.
Linnarud, M. (1993). Språkforskning för språklärare. Lund: Studentlitteratur.
Myndigheten för skolutveckling. (2001). Språkboken. En antologi om språkundervisning och
språkinlärning. Örebro: Stake Kommunikation.
Nilsson, J. (2007). Tematisk undervisning. Jan Nilsson och Studentlitteratur 1997, 2007.
52

Nummela, Y., & Westerholm, A. (2020). “Det är bra att börja i tid”- Undervisningen i finska
i de svenskspråkiga skolorna. Helsingfors: Utbildningsstyrelsen.
Nurmio, A. (11 februari 2020 uppdaterad 13 februari 2020). Finlandssvenskar lär sig inte finska
i skolan - elever: “Undervisningen satsar alldeles för mycket på grammatik”.
Puurula, A. (1999). Moni- ja interkultuurinen taidekasvatus. Taito-ja taideaineiden opetuksen
integrointiseminaari 19.3.1999. Helsingfors: Helsingfors Universitet.
Pörn, M. (2012). “Det är lätt att falla i ett gammalt mönster...” - om språklärande,
språkundervisning och utveckling av finskundervisning i den finlandssvenska skolan. Hämtad
den

16

oktober

2020

från

https://www.kieliverkosto.fi/fi/journals/kieli-koulutus-ja-

yhteiskunta-huhtikuu-2012/det-ar-latt-att-falla-i-ett-gammalt-monster
Råholm, T. (15 oktober 2019). Vad gör jag med grammatiken, undrade Julia Huovinen och
startade en häftig mofi-debatt: “Varför ska man som tvåspråkig lära sig finska som ett nytt
språk?”. Hämtad 14 oktober från https://svenska.yle.fi/artikel/2019/10/15/vad-gor-jag-medgrammatiken-undrade-julia-huovinen-och-startade-en-haftig-mofi
Silverström, C. (2017). Hanteringen av två- och flerspråkighet i de svenskspråkiga skolorna
2017-2018. Helsingfors: Nationella centret för utbildningsutvärdering.
Svenska Akademiens ordlista, SAOL. (2014). Fonologi. (Hämtad den 21 oktober 2020 från
https://svenska.se/tre/?sok=fonologi&pz=1 ).
Svenska Akademiens ordlista, SAOL. (2014). Integration. (Hämtad den 13 oktober 2020 från
https://svenska.se/tre/?sok=integretion&pz=1 )
Svenska Akademiens ordlista, SAOL. (2014). Tvåspråkig. (Hämtad den 16 oktober 2020 från
https://svenska.se/tre/?sok=tv%C3%A5spr%C3%A5kig&pz=1

53

Svenska.yle.fi.

Hämtad

den

25

september

2020

från

https://svenska.yle.fi/artikel/2020/02/11/finlandssvenskar-lar-sig-inte-finska-i-skolan-eleverundervisningen-satsar
Starrin, B. & Svensson, P-G. (Red), (1994). Kvalitativ metod och vetenskapsteori. Lund:
Studentlitteratur.
Sundman, M. (1999). Barnet, skolan och tvåspråkigheten. Helsingfors: Helsingfors
Universitet.
Toropainen, O. (2002). Nationell utvärdering av inlärningsresultat i finska i åk 9 våren 2001.
Helsingfors: Helsingfors Universitet.
Trost, J. (2010). Kvalitativa intervjuer. Lund: Studentlitteratur.
Uljens, M. (1989). Fenomenografi - forskning om uppfattningar. Lund: Studentlitteratur.
Undervisningssektorns Fackorganisation, OAJ. (2013). Undervisningssektorns etiska råd
uttalar sig om elevbedömningen 7.5.2013. Helsingfors: OAJ.
Utbildningsstyrelsen. (Hämtad den 21 oktober 2020 från https://www.oph.fi/sv/om-oss ).
Utbildningsstyrelsen. (2014). Grunderna för läroplanen för den grundläggande utbildningen.
Helsingfors: Utbildningsstyrelsen.
Utbildningsstyrelsen. (2018). Finskan i fokus - utveckling av finskundervisningen. Helsingfors:
Utbildningsstyrelsen.

54

Bilaga A

55

Figur 1

56

