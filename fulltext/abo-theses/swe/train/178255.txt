Krympande kommuner
i Finland
– en studie om hur kommunerna hanterar
befolkningsminskning i sina strategier

Avhandling pro gradu
Fakulteten för samhällsvetenskaper och ekonomi
Statsvetenskap
Inriktningsalternativ Offentligt ledarskap
Åbo Akademi
Emilia Mattsson 40297
Handledare: Sari Pikkala
Hösten 2020

1

ÅBO AKADEMI – FAKULTETEN FÖR SAMHÄLLSVETENSKAPER OCH
EKONOMI
Abstrakt för avhandling pro gradu

Ämne: Offentligt ledarskap
Författare: Emilia Mattsson
Arbetets titel: Krympande kommuner i Finland – en studie om hur kommunerna hanterar
befolkningsminskning i sina strategier
Handledare: Sari Pikkala
Abstrakt:
Krympande kommuner, det vill säga kommuner med befolkningsminskning, blir allt vanligare då
flera invånare vill bo i större städer. Kommunallagen 410/2015 förpliktar ändå kommuner att
erbjuda lagstadgad service oberoende av kommuninvånarstorlek. Befolkningsminskning för
därför med sig olika utmaningar för kommuner som till exempel ekonomiska utmaningar.
Syftet med den här avhandlingen är att granska hur krympande kommuner hanterar
befolkningsminskning i sina strategier och hur krympande kommuner beskriver den situation de
befinner sig i. Forskningsfrågorna är följande: ”Hur beskriver de krympande kommunerna sin
situation? Påverkar kommunernas storlek ifall tillväxt- och anpassningspolitiska åtgärder nämns
i strategierna? Följer kommunerna en tillväxt- eller anpassningspolitisk strategi?” Studien är en
tvärsnittsdesign. Kommunstrategier från 23 urvalskommuner analyseras via en kvantitativ
innehållsanalys.
Resultaten visar att befolkningsminskning, -ökning, en åldrande befolkning och en oro för
ekonomin inte nämns i större utsträckning i strategierna. Kommunernas storlek påverkar inte i
högre grad hur kommunerna nämner tillväxtpolitiska åtgärder. Inom anpassningspolitiska
åtgärder däremot finns några skillnader, de små kommunerna nämner två åtgärder märkbart mera
än de övriga kommunerna. Tillväxt- och anpassningspolitiska åtgärder nämns av alla kommuner
men åtgärderna varierar i grad och politiskt svårare åtgärder som exempelvis
kommunsammanslagningar nämns inte i strategierna. En majoritet av kommunerna följer en
tillväxtpolitisk strategi och få kommuner följer en anpassningspolitisk strategi. Slutsatser är att
de finländska krympande kommunernas strategier hanterar befolkningsminskning med tillväxtoch anpassningspolitiska åtgärder till viss mån, men kommunernas strategier beskriver ändå inte
den verklighet som kommunerna befinner sig i.

Nyckelord:
Finland, krympande kommun, befolkningsminskning, kommunstrategi,
tillväxtpolitisk strategi, anpassningspolitisk strategi, tillväxtpolitiska åtgärder och
anpassningspolitiska åtgärder.
Datum: 22.9.2020
Abstraktet godkänt som mognadsprov:

Sidoantal: 63

2

Innehållsförteckning
1 Inledning.................................................................................................................................. 5
1.1 Bakgrund och problemformulering .................................................................................. 5
1.2 Syfte och forskningsfrågor ............................................................................................... 7
1.3 Disposition ....................................................................................................................... 7
2 Regional differentiering .......................................................................................................... 9
2.1 Läget i finländska kommuner ........................................................................................... 9
2.2 Krympning på globalt plan ............................................................................................. 11
2.3 Kommuners ekonomiska tillstånd .................................................................................. 12
2.4 Reformarbete .................................................................................................................. 14
3 Orsaker och konsekvenser ..................................................................................................... 16
3.1 Orsaker till befolkningsminskning ................................................................................. 16
3.2 Urbanisering ................................................................................................................... 17
3.3 Befolkningsminskningens följder i krympande kommuner ........................................... 18
3.4 Tillväxt- och anpassningspolitiska strategier ................................................................. 20
3.5 Tillväxt- och anpassningspolitiska åtgärder ................................................................... 24
4 Upplägg och genomförande av den empiriska studien ......................................................... 28
4.1 Forskningsdesign ............................................................................................................ 28
4.2 Kommunurvalet .............................................................................................................. 29
4.3 Datainsamlingsmetod ..................................................................................................... 31
4.4 Databearbetning ............................................................................................................. 33
4.5 Dataanalysens tillvägagångssätt ..................................................................................... 34
4.6 Validitet och reliabilitet .................................................................................................. 36
5 Analys och resultat ................................................................................................................ 38
5.1 Hur kommunerna beskriver sin situation ....................................................................... 38
5.2 Tillväxt- och anpassningspolitiska åtgärder ................................................................... 42
5.3 Tillväxt- eller anpassningspolitiska strategier ................................................................ 46
6 Avslutande diskussion ........................................................................................................... 49
6.1 Sammanfattning ............................................................................................................. 49
6.2 Diskussion ...................................................................................................................... 52
6.3 Avslutning ...................................................................................................................... 57
Litteraturförteckning ................................................................................................................ 59

3

Tabellförteckning

Tabell 1a: Urval av krympande kommuner under 5000 invånare (n=10) ................................ 29
Tabell 1b: Urval av krympande kommuner med 5000–9999 invånare (n=8) .......................... 30
Tabell 1c: Urval av krympande kommuner med minst 10 000 invånare (n=5) ....................... 30
Tabell 2: Hur kommunerna beskriver sin situation i kommunstrategierna (andel (%) kommuner
som nämner åtgärden i sin strategi).......................................................................................... 39
Tabell 3: Positiva ord som nämns i kommunstrategierna (andel (%) kommuner som nämner
ordet i sin strategi) .................................................................................................................... 40
Tabell 4: Tillväxtpolitiska åtgärder i kommunstrategierna (andel (%) kommuner som nämner
åtgärden i sin strategi) .............................................................................................................. 43
Tabell 5: Anpassningspolitiska åtgärder i kommunstrategierna (andel (%) kommuner som
nämner åtgärden i sin strategi) ................................................................................................. 44
Tabell 6: Vilken strategi kommunerna följer i kommunstrategierna (andel (%) kommuner som
följer strategin) ......................................................................................................................... 47

4

1 Inledning

Världens befolkning växer hela tiden men befolkningsutvecklingen är ojämn. Det finns länder
och kommuner där invånarna blir allt färre. Många kommuner i Finland krymper och
befolkningsprognoser ger föga hopp om större invånarantal i framtiden. Globalisering,
finansiering, digitalisering och demografisk utveckling förändrar i hög grad hur våra kommuner
arbetar. Kommuner har ändå lagstadgade uppgifter som de ska erbjuda sina invånare. De
förväntar sig goda servicetjänster men många vill ändå inte betala mera för dem. Att
kommuners befolkning krymper för med sig flera konsekvenser.
En studie av Finansministeriet (2019a) visar att befolkningen under de senaste åren främst ökat
i de största städerna och i de omgivande kommunerna. Cirka 40 procent av hela landets
befolkning bor i de tio största städerna. Befolkningsprognoser visar att befolkningen
fortsättningsvis koncentreras till de största städerna och likaså kommer det att fortsätta i
framtiden. Det blir även allt vanligare att de äldre utgör en stor andel av befolkningen.
Kommunförbundet (02/2019) varnar tillika för bokslutsprognoserna år 2018 i den kommunala
ekonomin. Resultatet är negativt i två tredjedelar av kommunerna. En äldre befolkning och färre
skattebetalande invånare är inte de bästa ingredienserna för en välmående kommun.
Kommunerna behöver vidta åtgärder för att klara framtidens utmaningar och bibehålla en stabil
organisation. Inser kommunerna själva vilken situation de befinner sig i? Nämns den
krympande situationen i kommunernas strategier? Ämnet är aktuellt och mitt intresse för
krympande kommuner väcktes på ett seminarium som ordnades av Finansministeriet år 2019.
Seminariet handlade om framtidens kommuner och forskare Josefina Syssner var där och höll
en presentation om krympande kommuner och anpassningspolitik. Hennes forskning används
även som en av utgångspunkterna i studien.

1.1 Bakgrund och problemformulering
De finländska kommunernas situation är bekymrande. Många kommuners befolkning krymper
och därmed följer konsekvenser som bland annat ekonomiska utmaningar. Sousa och Pinho
(2015, 16) menar till exempel att mindre skatteinkomster och ökade kostnader för service per
invånare är en av konsekvenserna för kommuner med befolkningsminskning. På grund av att
det blir allt vanligare att kommuner krymper är det intressant att välja ut ett antal krympande
5

kommuner i Finland och granska hur kommunerna hanterar befolkningsminskning och hur de
beskriver den krympande situation de befinner sig i. Med krympande kommuner i avhandlingen
avses kommuner med betydande befolkningsminskning sedan år 2000. Kommunallagen
410/2015 förpliktar kommunerna att ha en strategi och därför är kommunstrategin ett verktyg
som ger insikt i hurdan strategi kommunerna följer.
Helin (2012, 98–103) menar att visionerna i kommunstrategier ofta är vaga och att målen är
orealistiska önskemål som skapar flera frågor än vad de ger svar på. Omvärlden förändras
samtidigt snabbare än innehållet i strategierna och strategierna har oroväckande ofta brist på
medvetenhet om kommande kriser som till exempel sämre ekonomi eller försörjningskvot.
Syssner (2018, 49–51) menar att ordet ”tillväxt” finns i policydokument på alla nivåer. Lokala
politiker känner sig ofta tvungna att använda argument om tillväxt då de bemöter
befolkningsminskning eftersom fördelarna med ett växande eller stabilt befolkningsunderlag
kan lösa sociala problem, öka produktiviteten och minska arbetslöshet. Befolkningsminskning
medför igen ökade klyftor, stress och miljöbelastning. Syssner (2018, 57–58) anser att det
behövs politiker som vågar bryta mot en stark samhällelig tillväxtnorm och kan utveckla ett
tydligt språk för hurdan strategi det talas om. Hon talar om två olika strategier, en
tillväxtpolitisk strategi och en anpassningspolitisk strategi.
Krympande kommuner är ett relativt väl forskat område i bland annat Tyskland och USA. Även
i Sverige finns en hel del forskning kring krympande kommuner. I Finland finns det dock
begränsat med forskning om krympande kommuner, men däremot finns forskning om
kommunstrategier i större utsträckning. Finlands kommuner har utmaningar med en krympande
befolkning och kommunernas ekonomi och struktur behöver granskas innan det är för sent att
rädda kommunerna. Många förändringar börjar på gräsrotsnivå och kommunerna behöver
själva inse att förändring behövs. Därför är det intressant att undersöka om krympande
kommuner hanterar befolkningsminskning i sina strategier och hur kommunerna beskriver den
situation de befinner sig i. Medger kommunerna att de är krympande och att åtgärder behövs
eller fortsätter de som tidigare och väntar på att allt ska lösa sig? Finns det skillnader mellan
olika kommunstorleksgrupper? Hurdan strategi följer kommunerna?
Urvalet av kommuner koncentreras till Finland. Det finns många krympande kommuner även i
andra länder men fokuseringen läggs på Finlands kommuner för att kommunorganisationer och
strategier har olika strukturer i andra länder. Ålands kommuner lämnas även utanför
avhandlingen och fokuseringen är enbart fastlandets kommuner. Detta på grund av att Ålands
6

kommuner lyder under åländsk lagstiftning och självstyre. För att få en god regional spridning
på fastlandet väljs kommuner från olika landskap. Urvalet av kommuner presenteras mera
ingående i kapitel fyra. Kommunernas strategier väljs att studeras i avhandlingen. Strategier
väljs som verktyg för att de är lagstadgade, lättillgängliga och ska ge kommuners långsiktiga
mål för kommunens verksamhet.

1.2 Syfte och forskningsfrågor
Krympande kommuner är aktuellt i Finland och syftet med min pro gradu-avhandling är att
granska hur krympande kommuner hanterar befolkningsminskning i sina strategier och hur
krympande kommuner beskriver den situation de befinner sig i, det vill säga hurdant intryck
kommunerna vill förmedla om sig själva som kommun. Genom att studera kommunernas
strategier undersöks hur kommunerna ser på sin egen situation som krympande kommun.
För att genomföra undersökningen väljs forskningsfrågor ut. Den första forskningsfrågan
undersöker hurdant intryck kommunerna förmedlar om sig själva och lyder: ”Hur beskriver de
krympande kommunerna sin situation?” Den andra forskningsfrågan undersöker om det finns
skillnader mellan olika kommunstorleksgrupper och lyder: ”Påverkar kommunernas storlek
ifall tillväxt- och anpassningspolitiska åtgärder nämns i strategierna?” Efter att åtgärderna och
kommunstorleksgrupperna undersökts granskar den sista forskningsfrågan hurdan strategi
kommunen

följer

med

forskningsfrågan:

”Följer

kommunerna

en

tillväxt-

eller

anpassningspolitisk strategi?” Mina förväntningar angående resultaten presenteras efter den
teoretiska ramen för att kunna grunda förväntningarna på tidigare forskning.

1.3 Disposition
Avhandlingen är indelad i två delar, en teoridel och en undersökningsdel. De tre första kapitlen
hör till teoridelen medan kapitel fyra till kapitel sex bildar undersökningsdelen. I det första
kapitlet presenteras kort ämnets aktualitet, problemformulering och avhandlingens syfte. Det
andra kapitlet handlar om regional differentiering och hur läget med de finländska kommunerna
ser ut. I kapitel tre studeras vanliga orsaker till befolkningsminskning och medföljande
konsekvenser i krympande kommuner. I slutet av kapitlet beskrivs strategier om tillväxt- och
anpassningspolitik samt tillväxt- och anpassningspolitiska åtgärder. Strategierna och åtgärderna
7

har en central roll i avhandlingen. Kapitel fyra handlar om avhandlingens upplägg och
genomförande av den empiriska studien. Här redogörs det för metod och tillvägagångssätt samt
vilka krympande kommuner som ingår i urvalet. I kapitel fem analyseras data och resultaten
redogörs för. Avhandlingen utmynnas i kapitel sex där sammanfattning, slutdiskussion och
avslutning binds ihop.

8

2 Regional differentiering

I det här kapitlet ligger fokus på hur kommunerna i Finland differentieras regionalt och det ges
en bild över hur läget ser ut i Finland. Inledningsvis ges en allmän bakgrund över kommunerna
i Finland och efter det följer en genomgång av hur Finlands befolknings- och regionutveckling
ser ut. Sedan följer en överblick av hur situationen ser ut på global nivå för att ge en bild över
hur helhetsläget ser ut i världen. Efteråt kommer en genomgång av den ekonomiska situationen
i finländska kommuner. Kapitlet avslutas med exempel på regeringens reformåtgärder för att
hjälpa kommuner.

2.1 Läget i finländska kommuner
Enligt Statistikcentralens webbsida (u.å.) har Finland cirka 5,5 miljoner invånare och 86,1
procent av dem bor i ett tätortsområde. Som tätort räknas ett område med minst 200 invånares
byggnadshus där avstånden mellan byggnaderna inte är längre än 200 meter.
I Finland är kommunernas struktur och funktion lagstadgad i kommunallagen 410/2015.
Kommuner har olika uppgifter och enligt lagen hänför de sig till följande tjänster: dagvård och
utbildning,

social-

och

hälsovårdstjänster,

kultur,

bibliotek,

stadsplanering

och

markanvändning, vatten- och energiproduktion, avfallshantering, miljötjänster samt brand- och
räddningsväsendet. Kommunerna kan därtill åta sig andra uppgifter som ofta handlar om
ekonomi, sysselsättning och boende. (Finansministeriet, u.å.)
Finland har idag 310 kommuner, varav 107 kallar sig stad och 203 kommun. Enligt invånarantal
är Finlands minsta kommun på fastlandet Luhanka med 690 invånare. Finlands minsta stad är
Kaskö med 1246 invånare och största stad är Helsingfors med ca 650 000 invånare. Finlands
kommuner är till sin storlek små. Städer som har över 100 000 invånare är endast nio till antalet
och i dessa bor 2,2 miljoner människor. I huvudstadsregionen bor ungefär 1 190 000 invånare.
Finlands medel kommunstorlek är 17 766 invånare. Kommunernas medianstorlek är 6 066
invånare. Hälften av Finlands kommuner är mindre än medianen och hälften större till
invånarantalet. (Kommunförbundet, 2019)
Arealen i kommunerna varierar även stort. Den minsta kommunen är till exempel bara sex
kvadratkilometer till ytan medan den största kommunen är 17 334 kvadratkilometer.
9

Befolkningstätheten varierar stort från landskap till landskap. I det tätast befolkade landskapet
Nyland bor det i medeltal 178 invånare per kvadratkilometer och i det glesaste befolkade
landskapet, Lappland, bor det endast två personer per kvadratkilometer. Hela Finlands
befolkningstäthet är 18,1 invånare per landkvadratkilometer och kan jämföras med EU där den
genomsnittliga

befolkningstätheten

är

hela

117

invånare

per

kvadratkilometer.

(Kommunförbundet, 2017a)
Under de senaste tretton åren, 2005–2020, har 79 kommunsammanslagningar genomförts i
Finland. Flest kommunsammanslagningar skedde under 2005–2007. Under 2015–2017 skedde
inte kommunsammanslagningar och under 2018 endast en. Under år 2019 pågick tre
kommunindelningsutredningar, varav en av dem ledde till en kommunsammanslagning.
(Kommunförbundet, 2020). Det är värt att nämna att data från kommuner som gått samman har
tillika gått samman och statistiken för kommunernas invånarantal påverkas av det.
Statistikcentralens senaste befolkningsprognos (2019, 1–3) antar att Finlands totala folkmängd
börjar minska år 2031 om den nuvarande utvecklingen fortsätter. År 2050 kommer
folkmängden att vara omkring 100 000 mindre än idag. Om 15 år finns det i Finland inte ett
enda landskap där det föds fler barn än människor går bort. Uträkningen utgår från att
nativiteten är konstant i framtiden och fruktsamhetstalet ligger kring 1,35. År 2018 fanns det
ännu 60 kommuner där det föddes fler människor än människor som gick bort. Den förväntade
livslängden förutspås även att öka med fyra till fem år fram till år 2040. Andelen arbetsföra
personer av befolkningen är nu 62 procent men andelen kommer att minska till 57 procent fram
till år 2060. Statistikcentralens befolkningsstruktur (2018) visar också stora skillnader i
Finlands åldersstruktur. År 1950 fanns det 30 procent 0–14 åringar jämfört med 16 procent år
2018. Enligt befolkningsprognosen för 2070 kommer det att finnas cirka 11 procent 0–14
åringar. Samtidigt förekommer en stor ökning bland den äldre befolkningen. År 1950 var 6,4
procent av Finlands befolkning mellan 65–84 år medan samma procent år 2014 var 19,2. Enligt
befolkningsprognosen för 2070 kommer det att finnas cirka 24 procent 65–84 åringar.
Enligt Statistikcentralens befolkningsprognos (2019, 2–3) har det 2018 skett ökning i
folkmängden i endast fyra landskap på fastlandet. År 2040 kommer folkmängden på fastlandet
att öka endast i Nyland. Befolkningen kommer att fortsätta koncentreras till de största städerna.
I prognosen beaktas och uppskattas det att Finlands inflyttningsöverskott från utlandet är 15
000 personer per år. Befolkningsprognosen visar att befolkningsminskningen är störst i små
kommuner med under 5000 invånare. Fram till 2040 minskar ändå befolkningen överallt utom
10

i städer med över 100 000 invånare. Därtill ökar den demografiska försörjningskvoten i alla
kommuner. Försörjningskvoten visar hur många personer i icke-arbetsför ålder arbetslivet det
finns per person i arbetsför ålder. MDI (2019b) har också gjort en befolkningsprognos om
Finland fram till år 2040. I den finns det tre regioner på fastlandet som växer mycket,
Helsingfors-, Åbo- och Tammerforsregionen. Men samtidigt töms resten av Finland snabbare
än

väntat.

Södra

Savolax

och

Kajanaland

har

de

dystraste

prognoserna

för

befolkningsutvecklingen. Enligt MDI:s prognos bor den största delen av befolkningen i de 12
största städerna år 2040.
Andelen högutbildade i Finland har ökat mycket sedan 1990-talet men spridningen var
högutbildade bosätter sig är ojämn. I Nyland år 2002 klassades 33 procent som högutbildade,
medan samma siffra i Kajanaland låg på 19 procent. Högutbildade flyttar mera på sig och det
finns landskap som vinner på det men också landskap som förlorar på det. År 2002 flyttade
över 20 000 högutbildade inom Finland och även här blir balansen mellan landskapen ojämn.
Bland högutbildade i åldrarna 15–34 flyttade tre procent bort från Nyland medan 8–9 procent
flyttade bort från Lappland, Södra Savolax och Kajanaland. Högutbildade lämnar de norra och
centrala regionerna medan den södra regionen behåller sina unga invånare och drar nytta av
deras kunskap. I regioner där unga flyttar bort blir befolkningen allt äldre. (Heikkilä och
Pikkarainen 2010, 327–330)

2.2 Krympning på globalt plan
Jordklotets befolkning växer hela tiden men befolkningsutvecklingen är ojämn. Idag bor mer
än hälften av världens befolkning i städer jämfört med för hundra år sedan då siffran låg vid 15
procent. Inom Europeiska unionen (EU) minskade befolkningen i elva av medlemsstaterna
mellan åren 2004 och 2011. Befolkningsutvecklingen inom EU visar stora skillnader. Men här
handlar det mest om en skillnad mellan stad och landsbygd. Majoriteten av stadsregionerna har
befolkningstillväxt och landsbygden avfolkas. Mönstret är ungefär detsamma i stora delar av
EU. Befolkningsminskning i EU kan hittas i bland annat östra Tyskland, gränsen mellan
Tyskland och Nederländerna, södra Italien, stora delar av Portugal och Spanien. (Syssner 2018,
9–15) Under de senaste åren har även 54 procent av EU:s urbana regioner haft
befolkningsminskning, så krympningen handlar inte enbart om urbanisering. (Wiechmann och
Pallagst 2012, 261) På EU-nivå lyfts också utmaningarna med krympande regioner fram. I ett
policydokument skrivs det att den demografiska förändringen i Europa leder till stora
11

policyutmaningar. Ungefär 28 procent av Europas befolkning bor på landsbygden.
Befolkningen på landsbygden uppskattas minska med nästan åtta miljoner till år 2050, medan
urbana områden kommer att öka med cirka 24 miljoner människor. (ESPON 2018, 2)
Befolkningsminskningen i kommunerna i grannlandet Sverige är också stadig. Sedan den
senaste svenska kommunsammanslagningsreformen avslutades för drygt 40 år sedan, har
invånarantalet sjunkit i nästan hälften av landets kommuner. Exempelvis har invånarantalet
minskat i 138 av de 290 kommuner under 13 av de senaste 20 åren. (Erlingsson, Syssner och
Ödalen 2015, 2)
Andra delar av världen tampas också med befolkningsminskning. Bland annat i USA har cirka
370 städer med över 100 000 invånare upplevt ett minskat befolkningsunderlag med över 10
procent under de senaste femtio åren. Pittsburgh och Detroit ges ofta som exempel på
krympande städer, efter 1950- och 60-talen har de förlorat mer än hälften av sin befolkning.
Städerna byggdes för att möta en expanderande fordonsindustri, men efter att bilindustrin
förändrades flyttade de som kunde till andra städer för att arbeta medan de svaga stannade kvar.
Nuförtiden är städerna illa skötta, har övergivna bostadsområden, stängda butiker och
fattigdom. (Syssner 2018, 10–11)

2.3 Kommuners ekonomiska tillstånd
Krympande kommuner står inför ekonomiska utmaningar i form av mindre skatteinkomster och
ökade kostnader för service per invånare (Sousa och Pinho 2015, 16). I det här stycket ges en
allmän bild över hur alla finländska kommuners ekonomiska tillstånd ser ut för att få en
förståelse över att kommunekonomin redan är stram i många kommuner, även i kommuner som
inte krymper.
I början av 2000-talet var det ekonomisk tillväxt i Finland och i kommunerna. Finanskrisen
rörde om i grytan och ekonomin vände. Kommunernas lånestock har sedan 2007 växt i medeltal
med 8,7 procent per år. (Korento et al. 2016, 6,14) Den kommunala ekonomin växte igen under
de senaste åren men år 2018 vände utvecklingen på nytt. Enligt bokslutsprognoser 2018
försämrades kommunernas årsbidrag i alla landskap och kommunstorleksgrupper, men mest
försämrades årsbidraget i kommunstorleksgruppen med 6 000–10 000 invånare. År 2018 fanns
det sammanlagt 43 kommuner med ett negativt årsbidrag medan det ett år tidigare bara fanns
fyra kommuner. Den kommunala ekonomin kan dock förändras mycket på årsbasis, men
12

lägesbilden av kommunekonomin verkar vara sämre än vad som tidigare uppskattats. Beroende
på kommunernas befolknings- och åldersstruktur kan trycket på servicebehovet också vara
mycket varierande i olika kommuner. Befolkningsutvecklingen leder till en särutveckling av
kommunfältet då tillväxten främst koncentrerats till de allra största städerna samt landskapens
centralstäder. (Finansministeriet 2019b, 9–11)
Kommunekonomin fortsatte sin nedgång under 2019. Verksamhetshetsbidraget försämrades
med 1,3 miljarder euro och årsbidraget med 0,4 miljarder euro. Kommunekonomins lånestock
växte med 2,3 miljarder euro. År 2019 fanns det redan 56 kommuner med negativt årsbidrag.
Under 2020 uppskattas tre till fyra kommuner utvärderas som kriskommun enligt statens
kriskommunsförfarande. (Finansministeriet 2020, 19–20)
Den offentliga ekonomin försämras när den ekonomiska tillväxten mattas av. Den åldrande
befolkningen ökar pensions- och vårdkostnader som i sin tur sätter press på de offentliga
finanserna. Dessutom minskar den skattebetalande befolkningen i arbetsför ålder. Därtill
beräknas behovet av social- och hälsotjänster som kommunerna ansvarar för öka med en dryg
procent per år under de närmaste åren. Däremot kan den sjunkande nativiteten däremot minska
servicebehovet inom utbildning. Men utan strukturella reformer och åtgärder som minskar på
utgiftstrycket för kommuner kommer det att finnas ett stort tryck på att höja
kommunalskattesatserna de närmaste åren. Enligt kalkyler kommer den finansiella ställningen
att förbättras endast i kommuner med över 100 000 invånare. Utvecklingen är sämst i de minsta
kommunerna, dvs. i kommuner med färre än 6 000 invånare. (Finansministeriet 2019b, 10–12)
Kommunekonomiprogrammet

för

2021–2024

bedömer

tillika

att

kommunernas

verksamhetsutgifter kommer att öka med 2,4 procent under 2021 och under 2022–2024 med
ungefär tre procent per år. Kommunernas intäkter ökar ändå inte i samma takt.
(Finansministeriet 2020, 67–69)
Även i regeringsprogrammet 2019 observeras kommunernas ekonomiska utmaningar.
Kommunernas uppgifter ska finansieras med egna skatteinkomster och med ett rättvist och
tillräckligt stöd från staten. Statsandelssystemet, som ger ekonomisk hjälp till kommunerna, ska
utvecklas så att det bättre än tidigare beaktar regionernas behov och särdrag.
Statsandelssystemets huvudsakliga uppgift är att se till att alla kommuner oberoende av
situation ska kunna erbjuda sina invånare de lagstadgade tjänsterna. Kommuners samarbete för
att trygga livskraften och ordna service ska stödjas. Genom att undanröja ekonomiska hinder

13

ska kommuner uppmuntras att frivilligt förstora sina kommunstrukturer. (Regeringsprogram
2019, 108–110)
Coronakrisen påverkar hela världen ekonomiskt. Enligt Finansministeriet (2020, 9–12) minskar
Finlands bruttonationalprodukt med flera procentenheter under 2020 och det påverkar i sin tur
kommunekonomin.

Även

kommunerna

påverkas

av

pandemin,

mest

påverkas

kommunekonomin av att skatteintäkterna minskar då kommuninvånare är permitterade eller
arbetslösa. Samfundsskatten minskar, vårdutgifterna ökar och verksamhetsinkomster uteblir till
följd av pandemin. Regeringen ska ge ett stödpaket till kommunerna men det kommer inte att
täcka allt. De ekonomiska prognoserna ändrar hela tiden men enligt Kommunförbundets
prognos kommer kommunekonomin att försvagas med 1,8 miljarder euro under 2020
(Kommuntorget, 04/2020).

2.4 Reformarbete
En del politiker vill utveckla mystiska landskap och landsbygdens Finland medan andra vill
utveckla städer och stadsområden. Slutresultatet blir att ingenting utvecklas ordentligt, säger
regionforskare Timo Aro. (Helsingin Sanomat, 2017)
Ur förvaltningssynvinkel har flyttrörelser setts som ett skadligt samhälleligt fenomen i Finland.
Kyrkan, senaten och staten har i tur och ordning försökt påverka flyttningsrörelser ända sedan
1880-talet. Med offentliga åtgärder har det försökts och försöks än idag påverka var produktion
tillverkas och var invånarna bor i landet. (Aro 2007, 288)
Flera regeringar har försökt få igenom en vårdreform för att underlätta på kommunernas
uppgifter. Sipiläs regering arbetade länge för en vård- och landskapsreform, men den föll innan
riksdagsvalet 2019. Den nuvarande regeringen är den fjärde regeringen som försöker åtgärda
en reform på Finlands vårdsystem. (Maakunta- ja sote uudistus, u.å)
I regeringsprogrammet (2019, 158–160) nämns regeringens visioner för ett fortsatt
reformarbete. En reform av social- och hälsovårdstjänsterna är nödvändig eftersom
kommunernas ekonomi inte håller för att finansiera och ordna tjänsterna. Servicesystemets
utmaningar är olika i olika delar av Finland. Det förekommer problem med tillgången till socialoch hälsotjänster i bland annat krympande kommuner. Regeringen ämnar göra en beredning till
en reform där ansvaret för att ordna social- och hälsotjänster ligger hos självstyrande områden
som är större än kommuner. Det blir 18 självstyrande landskap med egna direktvalda
14

beslutsfattare. I regeringsprogrammet (2019, 107) står det även att människors rätt till
basservice i glesbefolkade områden och skärgården ska tryggas genom att samarbete mellan
regionerna stöds, nya tillvägagångssätt införs och tillräckliga resurser anvisas.
I en publikation publicerad av Kommunförbundet frågas det ”Hur ser framtidens kommun ut?”
Det är fråga om strategiska val och hur kommunerna profilerar sig. Differentiering är
kommunernas viktigaste konkurrensstrategi. Det är även fråga om att bygga framtiden,
kommunernas framtid är inte färdigt utstakad utan den måste skapas. Kommunerna måste vara
realistiska och förstå sin egen situation och vilka faktorer som påverkar dess utveckling, till
exempel demografin. Det är fråga om delaktighet och starkt aktörskap. När kommunernas roll
förändras är det viktigt att invånarna är delaktiga, det är viktigt för demokratin, stabiliteten och
säkerheten. Men det är också fråga om ledning, förnyelse och innovationer. Ledarskapet
betonas i förändringstider. Samtidigt är det fråga om kommunikation inom kommuner, men
likaså mellan utomstående intressentgrupper. Kommunikationen påverkar mycket hur
invånarna ser på framtidsbygget. Sist men inte minst är det fråga om samhällets
verksamhetskultur. Det är svårt för kommuner att hitta sin roll om inte staten stöder en
utveckling uppifrån neråt, men kommuner behöver ändå tillräckligt med frihet för att lockas till
att utvecklas och skapa nytt. En fungerande självstyrelse för kommuner är en förutsättning för
ett fungerande förhållande mellan staten och kommuner. (Nyholm et al. 2017, 546–548)
I en rapport av Finansministeriet (2017, 22–23) lyfts det fram fyra olika framtidsscenarier för
finländska kommuner år 2030. Det första kommunscenariot är engagerade livskraftskommuner.
Kommunerna gör långsiktiga strategiska val, upprätthåller attraktionskraften och utvecklar
området i samarbete med andra aktörer. Det andra scenariot är lösningsfokuserade kommuner,
kommunerna har då hittat sin profil och gjort strategiska val. Genom samarbete över sektoroch

förvaltningsgränserna

hittar

kommunerna

lösningar

för

service.

Det

tredje

kommunscenariot är lata kommuner, där kortsiktiga strategiska val har gjorts, kommunerna
utnyttjar inte nätverk och förnyelse sker ofta först i sista ögonblicket. Kvaliteten och
tillgängligheten på service varierar. Det sista scenariot är uppgivna kommuner. Kommunerna
saknar en vision eller strategi och försöker klara sig på egen hand. Dessa kommuner har
försämrad service och ökad ojämlikhet. Passivitet hos ledningen har lett till en negativ
utvecklingsspiral och kommunernas existensberättigande är oklart.

15

3 Orsaker och konsekvenser

I det här kapitlet granskas inledningsvis orsaker till befolkningsminskning och efter det
fortsätter det med olika konsekvenser som följer med krympande kommuner och
befolkningsminskning. Det beskrivs hur kommuner påverkas av befolkningsminskning och
sedan följer ett delkapitel om kommunstrategier med fokus på tillväxt- och anpassningspolitiska
strategier. Avslutningsvis kommer ett stycke med konkreta exempel på tillväxt- och
anpassningspolitiska åtgärder.

3.1 Orsaker till befolkningsminskning
Varför växer vissa kommuner medan andra krymper? På ett sätt är det ett enkelt svar. I vissa
kommuner växer befolkningen på grund av inflyttning och födslar, medan befolkningen i andra
kommuner minskar genom utflyttning och genom att flera personer går bort än det föds nya.
Och andra sidan kan svaret vara mycket mera komplicerat om det funderas på varför det föds
flera barn på en plats än en annan eller varför flyttvågen är som den är. (Syssner 2018, 18–19)
Syssner (2018, 19) lyfter fram orsaker som påverkar befolkningsminskning på makronivå;
förändringar så som globalisering, ekonomisk strukturomvandling, avindustrialisering, tjänsteoch servicesamhällets framväxt, ökade krav på utbildning, ökad rörlighet inom EU och politiska
förändringsprocesser. Men förändringar på mikronivå påverkar också; synen på
familjebildande, livskvalitet, jämställdhet, utbildning, arbetsmöjligheter och karriär. Syssner
och Olausson (2016, 235–236) menar också att befolkningsminskning ofta är beroende av
förändringar som kommuner inte alltid kan påverka, till exempel teknikens och industrins
utveckling eller saknaden av universitet i kommuner.
Rotkirch et al. (2017, 9) skriver att nativiteten har sjunkit under de senaste 100 åren i Finland.
Fruktsamhetstalet, det vill säga hur många barn kvinnor föder per medeltal, låg på 1900-talet
över 4,5 medan talet år 2015 ligger på lite över 1,5. Tidigare i den här studien skrevs att
Statistikcentralen antar att fruktsamhetstalet kommer att sjunka till 1,35 i framtiden. Rotkirch
et al. (2017, 109–115) fortsätter att nativiteten sjunker i hela vårt land, inte bara i enskilda
regioner. Att föräldraskapet skjuts upp är den största enskilda orsaken till minskad nativitet.
Andra orsaker som nämns är bland annat den ekonomiska situationen i landet, arbetslivets
förväntningar, en ojämlik ställning på arbetsmarknaden och minskad inkomst då föräldern är
16

hemma med barnet. Det är också dyrt att sköta om barn och ge dem ett ”bra liv.” Många vuxna
vill ha ett ”färdigt liv” då de skaffar barn, ha utbildning och arbetsplats i skick. En annan orsak
är rädslan att förlora ”sitt eget liv och egen tid.” Undersökningen visar också att människor inte
alltid vet hurdana risker det uppstår med att få barn efter 40 års ålder, vilket kan leda till att
riskerna med att skjuta upp föräldraskap inte funderas på tidigare. Wynes och Nicholas (2017,
3) har också kommit fram till att om en individ vill minska på sitt koldioxidfotavtryck så är ett
sätt att skaffa ett färre barn. Det kan leda till att människor som lever miljömedvetet vill ha färre
barn.
Individuella orsaker till att människor ofta flyttar är också ekonomiska möjligheter på
arbetsmarknaden. Företag som skapar arbeten lockas av lägre skatteprocenter och människor
söker sig till områden där det finns jobb. Redan år 2004 i Finland var 35 procent av
arbetsplatserna koncentrerade till fem områden, metropolområdet Helsingfors, Vanda, Esbo,
Åbo och Tammerfors. Dessa områden går hand i hand med befolkningsrörelsen. (Heikkilä och
Pikkarainen 2010, 330–332)
Politik spelar även en roll inom befolkningsutveckling. En viktig faktor är hur de politiska och
samhälleliga institutionerna fungerar och vad som prioriteras när resurser i samhället fördelas.
Men det är få enskilda beslut som på riktigt styr befolkningsutvecklingen och en negativ
befolkningsutveckling orsakas ofta av faktorer som är speciellt svåra för lokalpolitiker att
påverka. (Syssner 2018, 18–20)

3.2 Urbanisering
I Finland på slutet av 1880-talet såg man ifrågasättande och varnande på förflyttning inom
landet, medan att stanna kvar på samma ställe ansågs vara något bra och moraliskt. Städer
ansågs representera något dåligt. Gamla städer skyddades av staten ända till 1930-talet genom
att inte ge stadsrättigheter för nya städer. På 1900-talet då landsbygden överbefolkades och det
uppstod nya flyttryck begränsades flyttningen till områden utanför städer, det vill säga förorter.
På samma sätt gjordes på 1960–70 talen, det byggdes stora höghus utanför städernas centrum.
Sedan 1990-talet har de största städerna, speciellt universitetsstäder haft många inflyttare och
det har börjat byggas tätare. Urbaniserings- och tätortsgraden har stigit tvärt sedan början av
1880-talet. (Aro 2007, 258–259)

17

Urbanisering är likaså en orsak till befolkningsminskning, speciellt på landsbygden. I
århundranden har städer varit magneter för människor, vilket har lett till att människor har
flyttat till städer för att bo, arbeta och spendera sin fritid. På ett globalt plan finns det flera
människor som bor i städer än på landsbygden sedan 2007. År 2080 antas 80 procent av
världens befolkning att bo i städer. Urbanisering har betydande följder för landsbygden och på
makronivå leder det till ojämn demografi. På landsbygden blir det svårare med service för dem
som stannar kvar. Urbanisering handlar ändå inte bara om att människor flyttar från
landsbygden till städer, utan det finns också krympande urbana områden, speciellt i städer som
haft industriförminskning eller politisk förändring. (Hospers och Syssner 2018, 9–10)
Finlands stadsregioner växer idag. Befolkningsökningen i städer beror på att invandrare oftast
kommer till städerna, att flest barn föds i städer och att det finns en kontinuerlig inflyttning
inom landet från landsbygden till städer. Urbaniseringen i Finland är måttlig för tillfället, men
ändå finns det utmaningar. Hållbar utveckling är en utmaning i städerna; det byggs miljoner av
nya bostadskvadratmeter, trafiken ökar, riskerna för social marginalisering ökar och trycket på
miljön ökar. Bortsett från de utmaningar som urbanisering hämtar med sig så har urbanisering
en positiv inverkan på ekonomin och samhällets utveckling. Mångsidiga internationella
stadsregioner

är

ekonomins

lokförare.

Ju

mer

urbaniserad

stat

desto

högre

bruttonationalprodukt per invånare. (Jauhiainen och Neuvonen 2016, 3–4)

3.3 Befolkningsminskningens följder i krympande kommuner
Efter en genomgång av orsaker till befolkningsminskning, så följer diskussion om olika
konsekvenser som medföljer. Syssner (2018, 20–21) påpekar att befolkningens storlek och
utbredning är en viktig förutsättning för planering i kommuner eftersom de påverkar intäkter
och utgifter i den kommunala ekonomin och avgör hur servicebehovet ser ut i kommuner.
Kommunens demografi förutspår bland annat hur många kommuninvånare som behöver
barnomsorg, skola, vård och äldreomsorg. Var i kommunen invånarna bor är också viktig
information för hur den kommunala verksamheten organiseras. Demografisk förändring gör att
det till exempel kan bli svårare för privatpersoner att få lån för att bygga hus och privata företag
har mindre intresse av att investera i kommuner. Således blir kommunerna en ensam
samhällsbyggare på en krympande ort. Ett minskande befolkningsunderlag påverkar kommuner
som välfärdsleverantör, samhällsbyggare, politisk arena, förvaltningsorganisation och
arbetsgivare.
18

Många som ger sig in i politiken vill ofta förbättra och utveckla orten. Men för politiker i
krympande kommuner finns det ofta en annan typ av frågor på agendan, frågor om
effektivisering och nedläggningar. Det är också politiskt otacksamt att prata om
nedskärningsbeslut när kommuner krymper. Politiken i kommuner påverkas inte heller bara av
den lokala demokratin utan också mycket av beslut på statlig nivå. (Syssner 2018, 38–40)
De nordiska länderna har hög inkomstskatt och i gengäld förväntas offentlig service, till
exempel vård och utbildning. Därför blir befolkningsminskning något som det offentliga måste
hantera. I andra länder ligger ansvaret på individen, försäkringsbolag eller marknadsaktörer.
Tanken att alla människor ska ha samma service oberoende av var de bor hör till
välfärdsmodellen. Men den ojämna befolkningsutvecklingen har gjort så att kommunernas
förutsättningar att erbjuda service är allt mer olika. Komplexiteten inom statlig styrning och i
det kommunala uppdraget har samtidigt ökat. (Syssner 2018, 31–34)
Effekterna av befolkningsförändring påverkar starkt både kommunernas inkomster och utgifter.
Då kraven på den kommunala servicens kvalitet ökar, ökar likaså andelen fasta kostnader. De
fasta kostnaderna återstår ändå fastän befolkningsmängden minskar. Kommuners inkomster
påverkas av skatte- och verksamhetsinkomster. Ifall kommuner har befolkningsminskning
minskar även skatteinkomsterna. Kostnaden per invånare i kommuner ökar alltså med
befolkningsminskning. (Fjertorp 2013, 12–13) I kommuner med befolkningsminskning blir det
även svårt att få resurserna att räcka till investeringar. Ett exempel är att det kan leda till att
kommunerna väljer att reparera, i stället för att ta ett långsiktigare handtag och genomföra
investeringar som förbättrar förutsättningarna för service i kommunerna. Det innebär alltså att
investeringar i kommunernas infrastruktur uteblir, trots att det kan vara viktigt för den lokala
utvecklingen. (Fjertorp 2013, 29–30)
När kommuner krymper blir en av konsekvenserna ofta tomma byggnader. Hyreshus står
tomma, det är svårare att hyra ut byggnader och tomter blir svårsålda. Det är minskade
hyresinkomster för kommunen. Kommuner tenderar också att skjuta fram kostnader, vilket
betyder att kommande generationer får betala för kalaset. (Syssner och Olausson 2015, 74–76)
Lokala myndigheter märker konsekvenserna av krympning vid planering av infrastruktur. Då
operativa kostnader ökar på krympande orter och inkomsterna minskar leder det till att
underhållning av infrastruktur senareläggs, kommunal service blir dyrare och förminskad social
aktivitet. Befolkningsminskning har stora fysiska och sociala effekter på kvaliteten i
kommunen. (Martinez-Fernandez et al. 2012, 221)
19

I små kommuner kan det även vara svårt att få lämplig personal till tjänstemannakåren.
Förvaltningsorganisationen är liten i små kommuner och ett fåtal tjänstemän hanterar många
ämnen. Kommuner som har ett stort behov av att utveckla strategier som hanterar
befolkningsminskning har ofta de minsta resurserna att göra det i fråga om tid, ekonomi och
kompetens. (Syssner 2018, 36–37)
En studie uppmärksammar åtta egenskaper för att nå framgång i kommuner som sitter i en
besvärlig situation. Dessa är i viktighetsordning: positiv befolkningsutveckling, utbrett
ekonomimedvetande, situationsanpassat ledarskap, utbredd helhetssyn, förmåga att fatta
obekväma beslut, långtgående samarbete, diversifierat näringsliv och förmåga att ta tillvara
tidigare erfarenheter. Det kan konstateras att ekonomin är mest betydelsefull när det handlar
om att kunna hantera besvärliga situationer framgångsrikt och att utveckla kommunerna i rätt
riktning. (Nilsson 2011, 43–44)

3.4 Tillväxt- och anpassningspolitiska strategier
Mulgan (2009, 20) definierar strategi som offentliga myndigheters systematiska användning av
allmänna resurser och makt för att nå offentliga mål. Henriksson (2015, 188–189) definierar
strategi som en plan för att uppnå ett önskat mål. Strategin ses som ett sätt att svara på
organisationens frågor som: var står vi idag? Var vill vi vara i framtiden? Hur ska vi komma
dit? I strategin analyseras nuläget och det formuleras målsättningar om hur man kan nå dit.
Många gånger är strategin ändå ett dokument där formuleringarna är vaga och allmänna, vilket
inte har någon faktisk styrande makt på verksamheten.
Kommunallagen

410/2015

förpliktar

kommunerna

att

ha

en

kommunstrategi.

Kommunfullmäktige ska besluta om den. I strategin ska det tas i beaktande: 1) främjandet av
kommuninvånarnas välfärd, 2) ordnande och produktion av tjänster, 3) målen för de
lagstadgade kommunernas uppgifter, 4) ägarpolitik, 5) personalpolitik, 6) kommuninvånares
möjligheter att delta och påverka och 7) utvecklande av livsmiljön och områdets livskraft.
Kommunstrategin ska grunda sig på en bedömning av nuläget i kommuner och av framtida
förändringar i omvärlden. I kommunstrategin ska det likaså skrivas hur strategin utvärderas och
följs upp.
Mulgan (2009, 20–22) menar att den bästa strategin är tydlig med vad den ska åstadkomma och
hur den skulle göra det, medan en dålig strategi innehåller antaganden som inte baseras på fakta.
20

Det finns tre horisonter att beakta i en strategi; på kort sikt, medellång sikt och lång sikt.
Kompetenta organisationer lär sig att agera och fundera över dessa tre horisonter. Strategi i
förvaltningen är ändå annorlunda än strategi inom företag. Förvaltningar strävar inte bara till
vinst utan de har annorlunda begränsningar än företag. Begränsningar kan vara allmänna
opinioner, politiska splittringar och skattefrågor. Förvaltningen har också annorlunda verktyg
att arbeta med som bland annat lagar och förordningar. Förvaltningen har i allmänhet flera mål
och komplexare frågor på agendan. Förvaltningen behöver dessutom tillfredsställa många
intressenter, speciellt förtroendevalda som har olika åsikter. Förtroendevalda vill skapa miljöer
och likaså anpassa sig, men de jobbar med flera olika motivationsfaktorer, till exempel att hjälpa
människor, lära dem, skydda dem men också egennytta. Möttönen (2012, 133) är inne på
samma spår och menar att handlingsutrymmet för kommunstrategier är mycket mindre än i
företag. Kommuner har många lagstadgade uppgifter och det finns begränsade alternativ på
verksamhet. Kommuner kan inte heller sluta med verksamheten eller flytta den till en annan ort
på samma sätt som företag. Kommunstrategin borde hjälpa kommuner i sin uppgift, men
strategierna idag hjälper inte så mycket med utmaningarna.
Helin (2012, 98–103) menar att kommunstrategierna ofta är kopior av varandra. En del
kommuner har också använt sig av konsulter som har hjälpt till. Visionen i strategin är ofta vag,
målen är orealistiska önskemål och skapar flera frågor än vad den ger svar på. Ofta nämns
positiva ord som öppen, medmänsklig, tolerant, rättvis, modig, kreativ, kundorienterad,
ansvarsfull, trygg, innovativ, målinriktad, effektiv och gemenskap. Omvärlden förändras tillika
snabbare än innehållet i strategierna och strategierna innehåller oroväckande ofta brist på
medvetenhet om kommande kriser som till exempel sämre ekonomi eller försörjningskvot. Om
strategin är för allmän så får den ingen förändring till stånd i organisationen. Helin har granskat
stora kommuners strategier och konstaterar att fastän kommuner varit i kris har ändå
strategierna handlat om en bättre framtid.
Syssner (2018, 45–51) menar att ordet ”tillväxt” finns i policydokument på alla nivåer. Ordet
beskrivs som värdefullt eftersom dess konsekvenser är värdefulla. Fördelarna med ett växande
eller stabilt befolkningsunderlag är många. Det gynnar både den offentliga sektorn, men tillika
den privata sektorn eftersom flera invånare motsvarar flera skattebetalare, flera kunder, större
personal och så vidare. Allt detta har lett till att de flesta krympande kommuner har valt att
utveckla strategier om tillväxt. Många av lokalpolitikerna har likaså bott en stor del av sitt liv i
kommuner och har kanske svårt att planera för en kommun där invånarna blir allt färre. Lokala
politiker känner sig ofta tvungna att använda tillväxtpolitiska argument då de bemöter
21

befolkningsminskning. Tillväxtpolitiska strategier handlar om att politiska beslut fattas för att
stimulera befolkningstillväxt i kommunstrategin.
Befolkningstillväxt upplevs som framgång i städer. Tillväxtcykelns topp nåddes i USA på
1960-talet men efter det kom recessionen. Tillväxtcykeln har upplevts till viss mån i alla
industrialiserade länder. Fastän tillväxtcykeln är gammalmodig och realiteterna har förändrat
så är den ändå överraskande återkommande i nutida planering. Tillväxt är fortfarande det som
oftast planeras för, också i krympande kommuner. Många krympande kommuner i Europa och
USA har länge underskattat en fortsatt krympning i urbana områden och konsekvenserna av en
mindre ekonomisk bas, migrerande befolkning och tomma byggnader. (Wiechmann och
Pallagst 2012, 263)
Under de tre senaste århundraden blev befolkningstillväxt det ultimata målet och det enda sättet
framåt inom utvecklingsplanering. Det är inte endast teorier utan även handlingar som betonar
önskan om tillväxt. Detta på grund av att befolkningstillväxt hämtar större skatteintäkter och
investeringar i offentlig service och infrastruktur. Då policydokument läses igenom kan
intrycket vara att kommunen är fördömd om inte tillväxt uppnås. Det är först på senare tid som
annorlunda tankar om krympning har fått plats. Befolkningstillväxt har till exempel fått kritik
på grund av dess klimatpåverkan i form av bland annat föroreningar, mera trafik och mindre
grönområden. Krympning har ändå inte här tills fått stor plats inom policyutvecklande i de flesta
länder som hör till organisationen för ekonomiskt samarbete och utveckling (OECD).
Krympning och anpassning har länge varit ett underrepresenterat ämne och policy för
krympning kan till och med bli nödvändiga. (Sousa och Pinho 2015, 22–27)
Det är svårt att styra befolkningsutveckling. Många politiker vill arbeta för tillväxtpolitik men
ibland behövs en annorlunda plan, strategier för hur det kan formas livskraftiga och goda
samhällen på platser som krymper. Sådana planer behövs på många orter vare sig man vill eller
inte.

(Syssner

2018,

17–18)

Lokal

anpassningspolitik

är

en

annorlunda

plan.

Anpassningspolitik utövas redan idag men då är den ofta reaktiv, dvs. resultat av ett plötsligt,
nödvändigt beslut. Anpassningspolitik borde i stället vara på lång sikt. Definitionen av lokal
anpassningspolitik är tvådelad. Den första delen, anpassning, betyder i det här fallet, att
kommuner måste anpassa sig till minskande befolkningstal och förändrade ekonomiska
resurser. Den andra delen, politik, betyder att något måste förhandlas fram av politiskt
förtroendevalda. Tjänstemän i förvaltningen är viktiga eftersom de bereder politiska beslut, men
det är förtroendevalda som fattar beslut om kommuners nutid och framtid. I en
22

anpassningspolitisk strategi anpassas visionerna till befolkningsminskning. (Syssner, 2018, 80–
81)
Ett exempel på en krympande kommuns strategi är staden Leipzig i östra Tyskland. Staden har
utvecklat en anpassningspolitisk strategi och fokus i strategin är att stabilisera det nuvarande
invånartalet. Till exempel rivning och byggande av grönområden får stort rum i strategin. Ändå
är det är anmärkningsvärt att det i strategin inte en enda gång nämns om de största orsakerna
till befolkningsminskningen. Åtgärderna som nämns skapar attraktivare allmänna områden och
bostadsområden, men utan effektiva åtgärder för att skapa arbeten är det inte tillräckligt för att
behålla invånarantalet i staden. (Bontje 2004, 19)
Det behövs politiker som vågar bryta mot en stark samhällelig tillväxtnorm och kan utveckla
ett tydligt språk för vilken strategi det talas om. Det behövs alltså två olika strategier, A och B.
Strategi A är en tillväxtpolitisk strategi. Åtgärder i en tillväxtpolitisk strategi kan exempelvis
vara stöd till marknadsföring, företagsamhet, företagsklimat, investeringar och turism.
Åtgärderna syftar till att skapa tillväxt, arbetstillfällen och företagsetableringar. Det ska
resultera i förstärkt skatteunderlag och bättre förutsättningar för kommuners organisation och
verksamhet. Strategi B är en anpassningspolitik strategi. Åtgärder i en anpassningspolitisk
strategi kan exempelvis vara mellankommunala arbeten, samverkan med tredje sektorn, nya
verksamhetsformer, tydligare prioriteringar och skattehöjningar. Åtgärderna syftar till att
anpassa kommuners organisation och verksamhet efter rådande och framtida förutsättningar.
Det ska sedan resultera i en ekonomi i balans och bibehållen kvalitet trots minskade resurser.
Strategierna behöver inte ersätta varandra, utan de ska utvecklas var för sig, utifrån
kommunernas egna förutsättningar. (Syssner 2018, 57–58)
ESPON (2018, 2) är inne på samma bana. Befolkningsminskning på landsbygden är ett ökande
fenomen runt om i Europa. För att ta i tu med trenden måste policyskapare ha två olika policy
utgångspunkter eller strategier: 1) tillväxtpolitik, vända på den minskande trenden och
stimulera befolkningsökning eller 2) anpassa efter minskningen, acceptera nedgången och
anpassa till de ekonomiska och sociala konsekvenserna.
Hollander och Németh (2011, 349) menar att många som forskar i krympande kommuner
tenderar att fokusera på resultat i stället för processen. Resultat är också viktigt men det tar bort
fokus från representation, inkludering och diskussion om planering och policyskapande.
Hollander och Németh (2011, 354) fortsätter och påpekar att smart krympande är att planera
för färre invånare och färre byggnader med mera. Hollander och Németh (2011, 358–361) ger
23

vidare råd för hur de tycker att kommuner ska planera för att krympa smart. Det första rådet är
att planeringsprocessen behöver flera olika röster och partier som talar för saken. För det andra
borde planeringsprocessen vara politisk och det borde debatteras om hur resurserna ska
fördelas. Forskarna tycker att processen borde gå från gräsrotsnivå uppåt, medan många andra
forskare tycker att processen ska gå uppifrån neråt. För det tredje borde planerare vara medvetna
om olika kommunikationstekniker och informera invånarna som i sin tur kan utmana
maktobalanser. Politiska och ekonomiska faktorer och maktformer i planeringsprocessen
behöver kännas igen. Det fjärde rådet är att planeringsprocessen måste vara transparent och
värdera olika informationskällor, forskning behöver vara tillgängligt för alla inblandade, också
olika typ av forskning. Det sista och femte rådet är att planeringsprocessen borde vara regionalt
omfattande men ha lokal kontroll och implementering. Regionala planeringsprocesser kan se
en större helhet och förstå de politiska och ekonomiska förhållandena utanför det egna området,
till exempel gällande transport och infrastruktur, medan den lokala organisationen bäst känner
till kommunerna.

3.5 Tillväxt- och anpassningspolitiska åtgärder
I föregående delkapitel berättas det om tillväxt- och anpassningspolitiska strategier. Vidare
fortsätter nu en beskrivning av olika tillväxt- och anpassningspolitiska åtgärder. Åtgärderna
liksom strategierna används som grund i den empiriska delen av studien.
Martinez-Fernandez et al. (2012, 221) menar att policyplanering länge har fokuserat på tillväxt
i kommunerna. Tillväxtplaneringsåtgärder varierar från att locka investeringar, en vitalisering
av boendemarknaden, förändra infrastrukturen och förändra centrumet via bland annat
grönområden. Sousa och Pinho (2015, 19–20) skriver att det finns många åtgärder för att
motarbeta krympning med policy som är tillväxtcentrerad. Bland annat kultur, kreativitet och
kreativ service har en stor roll inom planering och ska hjälpa ekonomin. Ekonomisk och
kulturell utveckling samt företagsetablering hämtar ekonomisk återhämtning. Andra verktyg
för att arbeta med tillväxt är att sälja byggnader och byggrätter, innovationer och bygga
täthetszoner. Syssner (2018, 58) räknar också upp olika tillväxtpolitiska åtgärder som stöd till
marknadsföring, företagsamhet, företagsklimat, investeringar och turism. Tillväxtpolitiska
åtgärder är alltså åtgärder som tas för att kommunen ska växa.
Alla krympande kommuner har på något vis anpassat sig till verkligheten. Konkreta
konsekvenser till följd av befolkningsminskning har till exempel varit nedlagda byskolor,
24

besparingar inom äldrevården, sålda byggnader eller upphörande av service som inte är
lagstadgad, exempelvis kultur och fritid. Anpassningspolitiska åtgärder är åtgärder som tas för
att anpassa verksamheten enligt kommunernas förutsättningar. (Syssner 2018, 62–63)
Det finns olika anpassningspolitiska åtgärder. Att göra saker annorlunda är en av åtgärderna
och de hör ofta till de svårare besluten. Att göra saker annorlunda kan tänkas vara innovation,
förnyelse, ständiga förbättringar och digitalisering. Men besluten handlar i stället ofta om
nedläggning eller sammanslagning av skolor, avstå från eget gymnasium, samarbete med en
annan kommun, centralisering av äldreomsorg eller nedskärningar. Att lägga ner skolor
beskrivs av många kommunpolitiker som ett av de svåraste besluten som måste fattas. (Syssner
2018, 64–66)
Att anpassa den fysiska infrastrukturen är en annan åtgärd. Fastighetsbestånd, gator,
parkeringsplatser, och vattenavlopp blir gradvis för omfattande när kommuner krymper. I städer
i USA och östra Tyskland har man haft stora rivningsprogram där outnyttjade byggnader rivs
för att ge plats till exempelvis grönytor. Underhållsbehovet är ofta också stort på byggnader.
Kommuner har svårt att både sälja och riva byggnader. Rivningsbeslut blir ofta omstridda på
grund av att de har stort symboliskt värde. I landsbygdskommuner som krymper är ofta
invånarna utspridda över en större yta och då är det privatägda småhus som blir tomma, men
det är i huvudsak ett problem för husägaren. (Syssner 2018, 69–72)
En tredje anpassningsåtgärd är att upphöra med verksamhet. Ofta tvingas kommuner sluta med
sådan verksamhet som inte är lagstadgad. Men det är många som är försiktiga med att göra
besparingar på frivilliga uppgifter eftersom det värnas om verksamheten och det inte heller
finns så mycket pengar att spara på dem. Dock om till exempel en simhall har ett stort
renoveringsbehov kan risken för besparingsbeslut bli större. (Syssner 2018, 73–74)
De tre ovannämnda åtgärderna är svåra beslut att fatta för att de ofta går emot politikernas vilja
och det är dessutom svårt att uppskatta långsiktiga konsekvenser av dem. Till mindre
kontroversiella åtgärder räknas skattehöjningar, samverkan med tredje sektorn och
mellankommunal samverkan. Skattehöjningar är ofta mycket debatterade, en del anser det
nödvändigt medan andra ser det som ännu ett till hinder för utvecklingen av regionen. (Syssner
2018, 75–76). När pengar förs över från den offentliga sektorn till den tredje sektorn innebär
det med samma att ansvar och risk överförs till föreningar. Ett argument för samverkan med
tredje sektorn är att finansiella resurser räcker längre i föreningar, då det till exempel kan arbeta
frivilliga människor i tredje sektorns föreningar. (Syssner 2018, 100–101). Samverkan över
25

kommungränser kan göras inom flera områden, bland annat renhållning, utbildning och
omsorg. Då delas kostnaderna på kommunerna som samarbetar. (Syssner 2018, 106)
Erlingsson, Syssner och Ödalen (2015, 11) menar att kommunal samverkan kan lösa en del av
mindre kommuners problem. Kommunalt samarbete bidrar till att skattepengarna används mera
effektivt och invånarna får bättre service. I Finland finns många samkommuner som samarbetar
med service. Enligt Kommunförbundets webbsida (2017b) finns det tre slag av lagstadgade
samkommuner

i

Finland;

sjukvårdsdistrikt

(21),

specialomsorgsdistrikt

(16)

och

landskapsförbund (18). Utöver detta har kommunerna ett stort antal frivilliga samkommuner,
vars sammanlagda personalstyrka uppgår till cirka 100 000. Samkommunernas andel av
kommunernas utgifter är cirka 25 procent.
Enligt Kommunförbundet (2020) är kommunsammanslagningar också ett alternativ som
kommuner kan välja för att bättre kunna svara på framtidsutmaningar. En strategisk
sammanslagning eftersträvar effektivitet och möjliggör framtidsutveckling i regionens livs- och
konkurrenskraft samt utveckling av servicesystem. Nyttan av kommunsammanslagningar syns
ofta inte genast eller på kort sikt. Mellan åren 2005–2020 har 79 kommunsammanslagningar
genomförts i Finland. Erlingsson, Syssner och Ödalen (2015, 7–9) skriver att fördelen med
kommunsammanslagningar är att kommuner skulle uppnå högre effektivitet via synergieffekter
och stordriftsfördelar. Det är ändå tveksamt om effektivitetsvinsterna skulle kunna realiseras i
alla

småkommuner

på

glesbygden.

Sammanslagningar

kan

samtidigt

leda

till

demokratinackdelar, genom att invånarna inte känner samhörighet och det uppstår nya
konflikter. Ifall sammanslagningar ska genomföras borde frivillighet från berörda kommuner
poängteras. Som exempel på motstånd till kommunsammanslagningar i Finland kan ges de
föreslagna sammanslagningarna Korsholm-Vasa och Kaskö-Närpes. Svenska Yle (05/2019)
berättar bland annat om inre stridigheter mellan Korsholms lokalpolitiker efter att fullmäktige
röstat nej mot en sammanslagning. En annan artikel i Svenska Yle (10/2019) skriver också att
Kasköborna var delade inför en sammanslagning, men en majoritet röstade emot fusionen i en
folkomröstning och nu börjar en kamp inom fullmäktige. Fullmäktige röstade senare ner
förslaget.
Efter att teoridelen nu avslutas är det dags för mina förväntningar inför avhandlingens empiriska
del. I stöd av tidigare forskning förväntar jag mig att de flesta krympande kommuner är
försiktiga i sina strategier och inte nämner befolkningsminskning eller en stram ekonomi i
strategierna. Jag tänker mig att strategierna har tillväxt som mål och nämner ord som ger en
26

positiv bild av kommunen för att försköna verkligheten. Jag tänker mig också att
kommunstorleken påverkar hur kommunerna nämner tillväxt- och anpassningspolitiska
åtgärder i strategierna.

27

4 Upplägg och genomförande av den empiriska studien

Målet

med

denna

studie

är

att

granska

hur

krympande

kommuner

hanterar

befolkningsminskning i sina strategier och hur kommunerna beskriver den situation de befinner
sig i. Följande kapitel beskriver hur upplägget och genomförandet av avhandlingens empiriska
studie går till. Forskningsmetoden och urvalskommunerna presenteras.

4.1 Forskningsdesign
Hollander och Németh (2011, 351) nämner olika definitioner på krympande kommuner. En
definition är befolkningsminskning, arbetslöshet eller en minskning av levnadskvalitet i
grannskapet. Syssner (2018, 41–42) menar att en krympande kommun är en kommun med
befolkningsminskning. Krympande kommuner finns runt om i världen men i de nordiska
länderna är det en specifik typ av kommun som krymper, sådana som är stora till ytan och som
har en liten befolkning. I denna studie avses krympande kommuner som kommuner med
betydande befolkningsminskning sedan år 2000.
Finländska kommuner är relevanta att undersöka eftersom det finns många kommuner som är
glest befolkade och har en relativt liten befolkning. Finländska kommuner har även relativt stor
självständighet och ansvar över att erbjuda service åt sina invånare. Kommunerna förväntas
därmed ofta själva att göra något åt problemet med befolkningsminskning. Genom att granska
Statistikcentralens statistik från 2018 kan jag konstatera att 213 kommuner av 311 möjliga har
haft befolkningsminskning då man jämför invånartalen från år 2018 och år 2000, dock har en
del kommuner större skillnader och andra mindre. Enligt statistiken 2018 har bara 98 kommuner
haft befolkningsökning under en 18 års period.
Studien är en tvärsnittsdesign. En tvärsnittsdesign innebär enligt Bryman (2018, 87) att det
samlas in data från flera än ett fall. Data samlas in vid en viss tidpunkt i syfte att komma fram
till kvantifierbara data som kopplas till två eller flera variabler. Variablerna granskas sedan för
att upptäcka mönster och samband.
I Finland finns det många krympande kommuner. Alla kommuner är unika med en egen
organisationskultur men ändå har kommunerna samma grundstruktur och är under samma
lagstiftning. Eftersom kommunernas grundstruktur är samma använder jag mig av
representativa fall i studien som representerar de krympande kommunerna i Finland.
28

4.2 Kommunurvalet
Jag vill dels uppnå geografisk spridning men likaså storleksmässig spridning med
urvalskommunerna. Geografisk spridning vill uppnås för att kunna generalisera resultaten
bättre. Den relevanta befolkningsminskningen är annorlunda i större kommuner så därutav
används olika gränser för vad en stor befolkningsminskning är i olika kommungrupper.
Kommunernas storlek kan även påverka deras möjligheter att nämna tillväxt- och
anpassningspolitiska åtgärder, de större kommunerna kan ha bredare möjligheter att tillämpa
olika åtgärder än de mindre kommunerna och därför vill också storleksmässig spridning uppnås
i studien. För att få geografisk och storleksmässig spridning är urvalet av kommuner indelat
enligt följande:
Grupp 1) Små kommuner under 5000 invånare, minst 25 procent befolkningsminskning,
max en kommun per landskap, 10 kommuner sammanlagt.
Grupp

2)

Mellanstora

kommuner

med

5000–9999

invånare,

minst

20

procent

befolkningsminskning, max en kommun per landskap, åtta kommuner sammanlagt.
Grupp 3) Stora kommuner med minst 10 000 invånare, minst 15 procent befolkningsminskning,
max en kommun per landskap, fem kommuner sammanlagt.

Tabell 1a: Urval av krympande kommuner under 5000 invånare (n=10)
Befolkningens
förändring 2018-2000

Befolkning
Kommun

Landskap
2000

Bötom
Hartola
Lestijärvi
Puumala
Rautavaara
Rautjärvi
Rääkkylä
Salla
Siikainen
Vaala

Södra Österbotten
Päijänne-T avastland
Mellersta Österbotten
Södra Savolax
Norra Savolax
Södra Karelen
Norra Karelen
Lappland
Satakunta
Norra Österbotten

2010

1 760
3 837
1 040
3 041
2 377
4 619
3 175
5 142
1 947
4 041

1 521
3 355
853
2 477
1 872
3 937
2 554
4 162
1 654
3 370

29

2018

1 274
2 780
737
2 197
1 651
3 335
2 181
3 491
1 458
2 869

Antal

-486
-1 057
-303
-844
-726
-1 284
-994
-1 651
-489
-1 172

%

-27,6
-27,5
-29,1
-27,8
-30,5
-27,8
-31,3
-32,1
-25,1
-29,0

Tabell 1b: Urval av krympande kommuner med 5000–9999 invånare (n=8)
Befolkningens
förändring 2018-2000

Befolkning
Kommun

Landskap
2000

Kemijärvi
Kiuruvesi
Mänttä-Vilppula
Nurmes
Siikalatva
Suomussalmi
Viitasaari
Östermark

2010

10 484
10 358
12 738
9 781
7 146
11 003
7 915
6 620

Lappland
Norra Savolax
Birkaland
Norra Karelen
Norra Österbotten
Kajanaland
Mellersta Finland
Södra Österbotten

8 418
9 157
11 413
8 508
6 179
9 156
7 174
5 923

2018

Antal

7 370
8 153
9 983
7 641
5 301
7 862
6 264
5 158

-3 114
-2 205
-2 755
-2 140
-1 845
-3 141
-1 651
-1 462

%

-29,7
-21,3
-21,6
-21,9
-25,8
-28,5
-20,9
-22,1

Tabell 1c: Urval av krympande kommuner med minst 10 000 invånare (n=5)
Befolkningens
förändring 2018-2000

Befolkning
Kommun

Landskap
2000

Jämsä
Kauhava
Lieksa
Pieksämäki
Varkaus

Mellersta Finland
Södra Österbotten
Norra Karelen
Södra Savolax
Norra Savolax

2010

25 023
18 967
15 208
22 040
24 890

22 691
17 308
12 687
19 869
22 777

2018

20 607
16 022
11 098
17 933
20 829

Antal

-4 416
-2 945
-4 110
-4 107
-4 061

%

-17,6
-15,5
-27,0
-18,6
-16,3

Statistikcentralen för årlig statistik över kommunernas invånarantal och via det kan
förändringar jämföras för att välja urvalskommunerna. Kommunurvalstabellernas information
är från Statistikcentralens databas. Skillnaden i hur invånarantalet har påverkats mellan åren
2000 och 2018 väljs eftersom det är ett tillräckligt långt tidsintervall för att få en täckande bild
över kommunernas befolkningsminskning. Då avhandlingen började skrivas på hade inte
statistiken för 2019 ännu publicerats.
Den proportionella skillnaden väljs att jämföras i valet av urvalskommuner. På grund av hur
valet av kommuner går till är det 23 kommuner med i studien. Enligt urvalsprocessen var först
30

25 kommuner medräknade, men två kommuner hade inte sina strategier offentliga för tillfället.
Kommunernas strategier behövs för studien, så därav blev de kommuner som inte hade sin
strategi tillgänglig bortvalda. Totalt är det alltså 23 kommuner i urvalet. I urvalet finns med
kommuner från 13 landskap av Finlands 18 landskap. De 23 utvalda kommunerna representerar
de krympande kommunerna i Finland.
Flera kommuner kunde väljas med i studien för att få ett större urval men då kunde
noggrannheten vid igenomgången av strategierna lida. De olika kommungrupperna kunde
också innehålla lika många kommuner per grupp. Det finns flera mindre kommuner i Finland
som har befolkningsminskning och därav finns det också flest kommuner i grupp ett med små
kommuner. En fjärde kommungrupp med ännu större kommuner skulle också vara intressant
att ha med i studien men tre kommungrupper är ändå tillräckligt många för att se en skillnad.
Tidsintervallet 2000–2018 kunde vara längre eller kortare, men för den här studien är
tidsintervallet tillräckligt långt. Jag funderade även på vilket det bästa sättet att välja kommuner
skulle vara innan valsättet som beskrevs ovanför valdes. Det fanns olika alternativ för hur valet
av urvalskommunerna kunde ha gått till. Ett alternativ var att granska absoluta tal och undersöka
skillnaden mellan åren 2000 och 2018 och sedan välja ut de 10 första kommunerna med över
10 000 och under 10 000 invånare. Om de 20 första kommunerna på listan skulle ha valts skulle
urvalet ha bestått av endast stora kommuner. Ett annat alternativ var att ta de 20 första
kommunerna enligt den proportionella skillnaden jämfört med 2018, men då var nästan alla
kommuner under 10 000 invånare.

4.3 Datainsamlingsmetod
Data analyseras från de utvalda kommunernas officiella kommunstrategier. Jag har läst igenom
kommunernas strategi först en gång och sedan efter det letat efter nyckelord med sökfunktionen
på datorn. Jag använder mig av nyckelord i studien och därav är min datainsamlingsmetod en
innehållsanalys av kvantitativt inslag.
Kommunernas strategier är kommunernas offentliga riktlinje. De finns ofta lättillgängliga på
kommunernas webbsida, så därav väljs strategierna att granskas i den här studien. Strategierna
är olika långa, en del är grundligare och andra är kortare. Den längsta strategin är 35 sidor och
den kortaste två sidor. Medeltalet av strategiernas längd är 10,65 sidor. De flesta utvalda
kommunernas strategier är uppdaterade efter det senaste fullmäktigevalet 2017. Övriga
31

dokument som bokslut kunde också analyseras men den här studien skulle ha blivit för bred
med tilläggsmaterial. Intervjuer kunde även fungera som datainsamlingsmetod, men eftersom
tjänstemän är mycket upptagna och kanske inte vill svara på kritiska frågor väljs inte den vägen.
Enkäter till tjänstemän och politiker i kommunerna kunde också ge verktyg för studien, men
det är tillika svårt att få svar på enkäter, så därav väljs inte den metoden heller.
En kvantitativ innehållsanalys är ett begrepp som består av två komponenter. Med en
innehållsanalys menas en granskning av innehållet i någon form av skriftlig eller muntlig
framställning. Med den kvantitativa komponenten menas att studien baseras på likvärdiga och
jämförbara siffror. En kvantitativ innehållsanalys är ett bra verktyg att använda då man vill ha
svar på frågor om förekomsten av olika typer av innehållsliga kategorier i ett material. Det kan
handla om hur frekvent olika kategorier förekommer eller hur stort utrymme kategorier får i en
text. Frekvenser och utrymmen, alltså hur ofta och hur mycket, är av största vikt i analysen. I
en kvantitativ innehållsanalys finns det rum för mekaniskt räknande och med hjälp av
datorprogram kan man på relativt kort tid gå igenom en stor mängd data. Analysen innehåller
också tolkning eftersom de innehållsenliga enheterna först måste tolkas för att lägga dem i rätt
kategori där de sedan kan räknas och bearbetas. Det är endast den egna fantasin som sätter gräns
för hur en kvantitativ innehållsanalys kan användas inom olika ämnesdiscipliner när det gäller
att ta fram systematisk kunskap om innehåll i texter, bilder eller muntliga framställningar. Inom
politisk kommunikationsforskning finns tre typer av frågeställningar där en kvantitativ
innehållsanalys kommer till användning. Den första är beskrivande frågeställningar där
innehållet studeras. Den andra typen handlar om hur innehållet förhåller sig till någon typ av
uppställda normer, alltså hur något bör se ut enligt en auktoritativ uppfattning. Det sista
användningsområdet av kvantitativ innehållsanalys är att besvara förklarande frågeställningar.
(Esaiasson et al. 2012, 197–200)
Fördelarna med att använda en innehållsanalys är att strategidokumenten kan analyseras, tolkas
och sedan uppmärksamma mönster. Generalisering och jämförelser underlättas också av den
kvantitativa innehållsanalysen. Nackdelarna kommer dock emot i analyssituationen då jag
behöver fundera på om kommunernas strategier är verklighetsbaserade. Tolkning används för
kategoriseringen och eftersom tolkning är subjektivt påverkar det analysen. Till exempel kan
kritik riktas mot hur jag tolkar olika benämningar att vara en tillväxt- eller anpassningspolitisk
åtgärd eller inte.

32

4.4 Databearbetning
I en datafil samlas information från kommunerna genom att gå igenom kommunernas strategier
och sedan skriva ner iakttagelser och analysera dem enligt följande frågor:
-Nämns befolkningsökning?
-Nämns befolkningsminskning?
-Nämns en åldrande befolkning?
-Nämns kommunekonomin som ett orosmoment?
-Vilka av följande tillväxtpolitiska åtgärder nämns i strategin: marknadsföring, företagsamhet,
investeringar, turism, innovation och försäljning av byggrätter?
-Vilka av följande anpassningspolitiska åtgärder nämns i strategin: göra saker annorlunda,
anpassa den fysiska infrastrukturen, upphöra med verksamhet, skattehöjningar, samverkan med
tredje sektorn, mellankommunal samverkan och kommunsammanslagningar?
-Nämns ord som trygg, öppen och ansvarsfull i strategin?
-Nämns ord som livskraft, välmående, natur och företagsam?
Därutöver skrivs det ner vilket år strategin är gjord, hur många sidor strategin är, vilket landskap
kommunerna hör till, kommunernas befolkningsantal 2018 och skillnaden i befolkningsantal
mellan 2018 och 2000.
Samma process används för varje kommunstrategi som läses igenom. Först läses strategin
igenom en gång och efteråt söks efter specifika ord. Nyckelord som letas efter är: befolkning
(asukkaat, väestö), ökning (kasvaa, lisääntyä), minskning (vähentyä, pienentää), åldringar
(ikääntyminen, ikäihminen, vanha), ekonomi (talous), marknadsföring (markkinointi),
företagsamhet (yrittäjyys), investering (investointi, sijoitus), innovation (innovaatio), turism
(matkailu, turismi), försäljning av byggrätt (tontti, maankäyttöoikeus), utveckla (kehittää),
förnya (uudistaa), digitalisering (digitalisointi), sammanslagning (fuusio), centralisering
(keskittäminen),

nedskärning

(leikkaus,

supistus),

nedläggning

(lakkauttaminen,

vähentäminen, lopettaminen, sulkeminen), skattehöjning (vero), tredje sektorn (-sektori,
yhdistys), samarbete (yhteistyö, yhtymä) och kommunsammanslagning (liitos). Jag söker även
efter återkommande beskrivande ord som Helin (2012, 100) i sin studie nämnt som vanliga i
strategier: trygg (turvallinen), öppen (avoin) och ansvarsfull (vastuullinen). Därtill har jag
observerat förekomsten av några andra populära ord att nämna i kommunstrategierna: livskraft
(elinvoima), välmående (hyvinvointi) och natur (luonto). Observationerna skrivs ner i samma
takt som strategitexterna gås igenom. Alla strategierna är finskspråkiga och alla ord har
översatts från det finska språket. Översättningarna finns inom parenteserna. Jag vill dock
33

poängtera att jag i sökfunktionen har förkortat det finska ordet till dess stam för att hitta ord
som är böjda.

4.5 Dataanalysens tillvägagångssätt
Vidare analyseras iakttagelserna utgående från vad som beskrivs ovanför om datametoden och
-bearbetningen. Denna studie ska kunna ge en bättre förståelse över hur kommunerna hanterar
befolkningsminskning i sina strategier och hur kommunerna beskriver den situation de befinner
sig i. Utgående från tidigare forskning förväntar jag mig att de flesta krympande kommuner är
försiktiga i sina strategier och inte nämner befolkningsminskning eller en stram ekonomi i
strategierna. Jag tänker mig att strategierna har tillväxt som mål och nämner ord som ger en
positiv bild av kommunen för att försköna verkligheten. Jag tänker mig också att
kommunstorleken påverkar hur tillväxt- och anpassningspolitiska åtgärder nämns i strategierna.
Strategierna läses först igenom som helhet och analyseras sedan grundligare via nyckelorden.
Mina frågor som analyseras är uppdelade för att kunna besvara mina forskningsfrågor. ”Nämns
befolkningsökning, nämns befolkningsminskning, nämns en åldrade befolkning och nämns
kommunekonomin som ett orosmoment” analyseras via nyckelorden som redogjordes för.
Frågorna granskas för att få svar på forskningsfrågan ”Hur beskriver de krympande
kommunerna sin situation?” Här följer ett exempel på hur tolkningen sker för analysen. Till
exempel skriver kommunen Siikalatva i sin strategi (2016) att försörjningskvoten ses som ett
hot för kommunen. Det har inte varit tillräckligt specifikt för att tolka att kommunen nämner
en åldrande befolkning. Kommunen Puumala däremot skriver i sin strategi (2018) att till
kommunens centrala utmaningar hör en åldrande befolkning, och därför räknas Puumalas
strategi att höra till en urvalskommun som nämner en åldrande befolkning. Därefter granskas
frågorna om hur många strategier nämner vissa utvalda positiva ord. De positiva orden
analyseras även via nyckelorden. De positiva orden ger en bättre bild över hur kommunerna
beskriver sin situation och hurdant intryck de vill förmedla om sig själva som kommun.
Efter detta analyseras frågorna om tillväxt- och anpassningspolitiska åtgärder för att få svar på
den

andra

forskningsfrågan

”Påverkar

kommunernas

storlek

ifall

tillväxt-

och

anpassningspolitiska åtgärder nämns i strategierna?” Åtgärderna granskas ifall de nämns i
strategierna och granskningen görs via nyckelorden. Ifall nyckelordet kommer upp en eller flera
gånger i rätt kontext så kategoriseras den åtgärden som ett ja, dock görs en tolkning ifall ordet
34

används i rätt kontext. Som exempel kan ges den anpassningspolitiska åtgärden
”skattehöjningar.” Kommunen Varkaus nämner skatter i sin strategi (2017), att de vill ha
konkurrenskraftiga skatter. Varkaus är inte medräknad att ha skattehöjning som
anpassningspolitisk åtgärd för att de inte specifikt nämner en höjning av skatterna. Däremot
skriver kommunen Viitasaari i sin strategi (2017) att via tillväxt av skatteinkomster kan
kommunen få tilläggsresurser för att utveckla livskraften. Viitasaari är ett exempel på kommun
som räknas att nämna skattehöjning som anpassningspolitisk åtgärd. För att sedan komma fram
till ifall kommunernas storlek påverkar hur tillväxt- och anpassningspolitiska åtgärder nämns
så delas kommunerna upp enligt de tre kommunstorleksgrupper som redogjordes för tidigare i
kapitlet. Den insamlade statistiken jämförs sedan kommungruppsvis för att besvara
forskningsfrågan.
För att besvara den sista forskningsfrågan om kommunerna följer en tillväxt- eller
anpassningspolitisk strategi används nyckelorden igen. Jag väljer att mäta tillväxt och
anpassning på följande sätt. Det finns sex olika tillväxtpolitiska åtgärder som granskas.
Åtgärderna är valda från Syssner (2018, 58) och Sousa och Pinho (2015, 19–20). För att en
strategi ska kategoriseras som tillväxtpolitisk så ska den nämna tre eller flera av de utvalda
tillväxtpolitiska åtgärderna. Antalet tre för kategoriseringen väljs för att strategierna ska nämna
över hälften av åtgärderna som granskas. Till exempel kommunen Hartola nämner
marknadsföring och företagsamhet i strategin (2019) och kategoriseras att inte följa en
tillväxtpolitisk strategi. Kommunen Rautavaaras strategi (2019) nämner företagsamhet,
investeringar och turism och kategoriseras därmed att följa en tillväxtpolitisk strategi. Sedan
finns det sju anpassningspolitiska åtgärder som granskas. Åtgärderna är valda från Syssner
(2018, 63) och Erlingsson, Syssner och Ödalen (2015, 7–9). För att en strategi ska kategoriseras
som anpassningspolitisk ska den nämna fyra eller flera av de utvalda anpassningspolitiska
åtgärderna. Antalet för kategoriseringen väljs för att strategierna ska nämna över hälften av
åtgärderna som granskas. Om endast en åtgärd skulle räknas till att kategorisera en tillväxteller anpassningspolitisk strategi så skulle statistiken inte motsvara verkligheten i min åsikt.
Bland annat den anpassningspolitiska åtgärden ”att göra saker annorlunda” är bred och i den
kategorin finns med orden utveckla, förbättra, digitalisera, sammanslå, centralisera och skära
ned enligt Syssners (2018, 63) uppdelning. Om en strategi skulle kategoriseras som
anpassningspolitisk på grund av att den nämner att utveckla verksamheten ger det inte en äkta
bild av hurdan strategi som följs. Till exempel kommunen Kemijärvi nämner förbättringar och
digitalisering i sin strategi (2017) som hör till den anpassningspolitiska åtgärden att göra saker
35

annorlunda, men eftersom kommunen bara nämner en anpassningspolitisk åtgärd kategoriseras
kommunen att inte följa en anpassningspolitisk strategi. Kommunen Östermark igen nämner i
strategin (2018) att göra saker annorlunda (verksamheten koncentreras, servicenätverket
minskar, sammanslagning, centralisering), en anpassning av fysiska infrastrukturen, upphöra
med verksamhet och mellankommunal samverkan. Eftersom det blir fyra åtgärder sammanlagt
kategoriseras strategin som anpassningspolitisk. Ifall en kommuns strategi har inslag av både
tillväxt och anpassning kategoriseras strategin som ”båda.” Ifall strategierna inte har över tre
tillväxtpolitiska åtgärder eller över fyra anpassningspolitiska åtgärder så läggs de i kategorin
”ingendera.” Det betyder att det inte finns tillräckligt med bevis för att kategorisera strategin
som en tillväxt- eller anpassningspolitisk strategi.
Dataanalysen ger en bättre förståelse över hur de krympande kommunerna hanterar
befolkningsminskning i sina strategier och hur kommunerna beskriver situationen de befinner
sig i. I analyskapitlet görs sedan en djupare genomgång av data och resultaten illustreras med
tabeller.

4.6 Validitet och reliabilitet
Kvantitativa metoder fokuserar på kvantifiering när det gäller datainsamling och analys. I
kvantitativa forskningsstrategier prövas ofta teorier mot praktik och med försök om att komma
fram till nya synpunkter utgående från bakomliggande teori. (Bryman 2002, 249–252)
Replikerbarheten i tvärsnittsstudier är hög ifall det i studien redogörs grundligt för hur studien
har utformats och hur data har analyserats. Samtidigt är den externa validiteten hög ifall det
gjorts ett slumpmässigt urval. Resultaten går att generalisera vid slumpmässiga urval. Däremot
är den interna validiteten ofta låg. Det är svårt att utifrån den insamlade informationen slå fast
kausala samband, då data har samlats in vid en tidpunkt är det svårt att fastslå vad som orsakat
vad. (Bryman 2018, 89–90)
Validiteten i studien påverkas således av att kommunerna har studerats under en viss tidpunkt.
Ett slumpmässigt urval av kommunerna görs och därav är den externa validitet hög och
resultaten kan generaliseras till andra krympande kommuner. Geografisk och storleksmässig
spridning används även vilket förenklar generaliserbarheten. Det finns många olika variabler
som påverkar kommuners strategier, till exempel hurdan kultur kommuner har, kommuners
36

storlek, kommuners läge, hur den högsta tjänstemanna- och politikerkåren ser ut, hur gammal
strategin är, hur strategin är gjord, att kommuner trott att det skulle bli en social- och
hälsovårdsreform då strategin skrevs, finns det andra kommunala program som kommunerna
följer med mera. På grund av det ska man även vara försiktig med generaliserbarheten.
Kategorin ”att göra saker annorlunda” som anpassningspolitisk åtgärd är även en bred rubrik
och representerar många ord, den kategorin kan ifrågasättas. Jag anser ändå att jag mäter det
jag avser mäta i avhandlingen, vilket förstärker validiteten.
Reliabiliteten i studien påverkas av analysen, ifall den har genomförts på ett tillförlitligt sätt,
desto större noggrannhet, desto större reliabilitet. Jag vågar påstå att ifall någon annan skulle
göra min studie med samma utgångspunkter så skulle personen komma till samma resultat.
Dock påverkar min subjektivitet analysen, till exempel hur jag har gått igenom strategierna,
tolkat texterna och svarat på frågorna. Studien kunde kompletteras med till exempel intervjuer
för att få en mera ingående bild över kommunens situation utöver strategin. Alltid finns det
dock rum för förbättring i studier. Kritik kan även riktas mot hur jag kategoriserar strategierna
som tillväxt- och anpassningspolitiska strategier. Kategoriseringen går enligt hur jag tolkar att
tillväxt- och anpassningspolitiska åtgärder nämns i strategierna. Därtill kan ifrågasättas om det
är rätt sätt att kategorisera strategierna med att ifall kommunerna nämner över hälften av
åtgärderna, så anses de följa en tillväxt- eller anpassningspolitisk strategi.

37

5 Analys och resultat

Syftet med analysen är att göra en grundlig genomgång av materialet i studien för att komma
fram till insikter om forskningsfrågorna. I analysen visas de viktigaste iakttagelserna från data
och redogörs för olika fenomen. Analysen görs i belysning av avhandlingens teoridel och
innehåller inslag från 23 kommuners strategier. Mera ingående om analysens bakgrund, frågor
som analyseras och tillvägagångssätt ges i föregående kapitel. I detta kapitel presenteras
analysen och dess resultat.
Analysen genomförs för att kunna besvara avhandlingens frågeställningar och åskådliggöra
studiens resultat. Fastän resultaten presenteras i det här kapitlet, så besvaras ändå
forskningsfrågorna i följande kapitel efter att alla frågor har analyserats. Det här på grund av
att helhetsbilden blir större då. Delkapitlen är uppdelade enligt forskningsfrågorna. I föregående
kapitel finns noggrannare information om gruppindelningen av kommunerna, men kort består
grupp 1 av små kommuner med under 5000 invånare, grupp 2 av mellanstora kommuner med
5000–9999 invånare och grupp 3 av stora kommuner med minst 10 000 invånare. Resultaten i
tabellerna är uppdelade enligt kommunstorleksgrupperna. Uppdelningen är den samma i alla
tabeller i avhandlingen. I tabellerna som används anges den procentuella andelen från svaren.
Data och tabellerna har bearbetats i Excel.

5.1 Hur kommunerna beskriver sin situation
I tabell två nedanför granskas och tolkas fyra frågor för att besvara forskningsfrågan: ”Hur
beskriver de krympande kommunerna sin situation?” De två första frågorna som analyseras är
varandras motsatser, ”nämns befolkningsökning” och ”nämns befolkningsminskning.”
Frågorna är högst relevanta då uppsatsen långt bygger på begreppen. Ur tabellen framgår det
att totalt 35 procent av dessa krympande kommuner har nämnt befolkningsökning i strategierna
och endast 22 procent befolkningsminskning. Det kan konstateras att 40 procent av de små
kommunerna (<5000 invånare) har nämnt befolkningsökning i strategierna medan bara 20
procent har nämnt befolkningsminskning. I de medelstora kommunerna (5 000–9 999 invånare)
är siffrorna omsvängda så att flera kommuner har talat om befolkningsminskning än ökning. I
de stora kommunerna (minst 10 000 invånare) har 40 procent nämnt befolkningsökning medan
ingen har nämnt befolkningsminskning.
38

Med frågan ”nämns en åldrande befolkning” undersöks ifall kommunerna nämner att de har
många äldre invånare, problem med en åldrande befolkning eller liknande. Finlands åldrande
befolkning beskrivs mera i kapitel två. Trettio procent av de små kommunernas strategier
nämner en åldrande befolkning, 13 procent av de medelstora kommunerna och 20 procent av
de stora kommunerna och den totala procenten är 22. De små kommunerna nämner mest en
åldrande befolkning. Frågan ”nämns kommunekonomin som ett orosmoment” analyseras för
att kommunekonomin, som det även talas om i kapitel två, är stram och därför undersöks om
kommunerna skriver ut att de är oroliga för den kommunala ekonomin. Enligt uträkningar
nämner endast 22 procent av kommunerna att de är oroliga för ekonomin. I
kommunstorleksgrupperna är de stora kommunerna oroligare för ekonomin än de små och
mellanstora kommunerna.

Tabell 2: Hur kommunerna beskriver sin situation i kommunstrategierna (andel (%) kommuner
som nämner åtgärden i sin strategi)
Grupper enligt invånarantal
Fråga

Totalt
<5 000

5 000 - 9 999 minst 10 000

Nämns befolkningsökning?

40 %

25 %

40 %

35 %

Nämns befolkningsminskning?

20 %

38 %

0%

22 %

Nämns en åldrande befolkning?

30 %

13 %

20 %

22 %

Nämns kommunekonomin
som ett orosmoment?

20 %

13 %

40 %

22 %

(n)

(10)

(8)

(5)

(23)

Helin (2012, 98–103) är kritisk mot kommunstrategier och skriver att strategierna ofta är vaga,
kopior av varandra och mera till för marknadsföring än konkreta realistiska program som
kommunen kan följa för att skapa en bättre framtid. Ofta nämns positiva ord som trygg, öppen,
ansvarsfull med mera. Det är intressant att studera om det även stämmer in på strategierna i den
här studien. Enligt mig är många av strategierna som studeras korta och saknar konkreta
åtgärder och kriser. Min uppfattning efter genomläsning är att strategierna är mera intetsägande.
Ungefär hälften av kommunerna nämner dock att det finns ett skilt åtgärdsprogram eller
39

implementering av åtgärder finns med i budgeten. Ingen kommunstrategi är enligt mig kopierad
rakt av en annan. Man kan se samma mönster och återkommande beskrivande ord i många
strategier, som till exempel en SWOT-analys (styrkor, svagheter, möjligheter och hot), men alla
strategierna är ändå originella och har sin egen prägel. Frågorna som analyseras via nyckelorden
är ”nämns ord som trygg, öppen och ansvarsfull i strategin” och ”nämns ord som livskraft,
välmående, natur och företagsamhet” Dessa frågor svarar inte direkt på forskningsfrågan, men
de har ändå en intressant koppling till kommuners strategier och hur kommunen beskriver sig i
strategin. I tabell tre nedanför granskas vilka positiva ord som nämns i strategierna. De positiva
orden analyseras för att det är intressant att se ifall vissa ord nämns ofta i strategier. Ordet trygg
nämns i 78 procent av alla kommunerna. Ordet öppen nämns i 61 procent av alla kommunerna.
Ordet ansvarsfull nämns i 43 procent av alla kommunerna. Livskraft nämns i 96 procent av alla
kommunerna. Välmående nämns i 96 procent av alla kommunerna. Naturen nämns i 70 procent
av alla kommunerna. Företagsam nämns i 100 procent av alla kommunerna. Det finns inte
anmärkningsvärda skillnader mellan kommunstorleksgrupperna förutom att de små
kommunerna anser sig vara tryggare än de större kommunerna.
Tabell 3: Positiva ord som nämns i kommunstrategierna (andel (%) kommuner som nämner
ordet i sin strategi)

Nämns ord som:

Grupper enligt invånarantal
<5 000

Totalt

5 000 - 9 999 minst 10 000

Trygg

90 %

75 %

60 %

78 %

Öppen

40 %

88 %

60 %

61 %

Ansvarsfull

40 %

38 %

60 %

43 %

Livskraft

90 %

100 %

100 %

96 %

Välmående

90 %

100 %

100 %

96 %

Natur

60 %

88 %

60 %

70 %

Företagsam

100 %

100 %

100 %

100 %

(10)

(8)

(5)

(23)

(n)

40

Resultat
Befolkningsökning nämns oftare än befolkningsminskning i strategierna (35 procent jämfört
med 22 procent). Men det är inte en stor skillnad i procentenheterna. Den största skillnaden är
att de stora kommunerna nämner 40 procent befolkningsökning men inte alls
befolkningsminskning. De små kommunerna nämner också flera gånger befolkningsökning (40
procent) än befolkningsminskning (20 procent). De mellanstora kommunerna nämner mest
befolkningsminskning av kommunstorleksgrupperna. Det är intressant att procenttalen är låga
för hur ofta befolkningsminskning men också -ökning nämns i strategierna. Alla
urvalskommuner tampas ändå med befolkningsminskning men problemet nämns i få
kommuners strategier.
I Syssners (2015, 19) studie nämner alla hennes urvalskommuner demografisk förändring.
Syssner och Olausson (2016, 233–234) har även forskat om demografisk förändring lyfts fram
som en central fråga i kommuners planering av verksamhet genom att studera översiktsplaner i
20 svenska kommuner. Kommunerna beskriver den långvariga befolkningsminskningen som
en central fråga, som en isolerad fråga, eller så är frågan frånvarande i materialet. I deras
forskning har de kommit fram till att sex kommuner ser befolkningsminskning som en central
fråga, det vill säga att kommunerna lyfter fram frågan i planeringen. Tolv kommuner ser
befolkningsminskning som en isolerad fråga, att befolkningsminskning nämns men att det inte
tas i beaktande mera. Två kommuner nämner inte alls befolkningsminskning. Min uträkning
säger då att i deras forskning nämner 90 procent av de svenska kommunerna
befolkningsminskning (central fråga och isolerad fråga) i sina översiktsplaner. Det är hela 68
procent mera än vad de finländska kommunerna nämner i sina strategier. Resultatet tyder på att
de finländska kommunerna inte beaktar befolkningsminskning i sina strategier eftersom det inte
nämns i större utsträckning.
En åldrande befolkning lyfts fram av endast 22 procent av kommunerna och den största
procenten ses hos de små kommunerna. En dålig kommunekonomi verkar också ge dålig klang
i strategin och är nämnd i bara 22 procent av kommunernas strategier. Skillnaderna mellan
kommunstorleksgrupperna är inte stora. Helin (2012, 103) har forskat i stora kommuners
strategier men är ändå inne på samma spår. Han kritiserar starkt att strategierna oroväckande
ofta innehåller brist på medvetenhet om kommande kriser som till exempel sämre ekonomi eller
försörjningskvot. Helins (2012, 100) granskade ord trygg, öppen och ansvarsfull är populära
ord att nämna i strategierna. Populärast av dem tre är ordet trygg, 78 procent av kommunerna
41

nämner ordet i strategierna. Men de andra orden som granskas nämns ännu flitigare, till exempel
företagsam, välmående och livskraft har mycket höga procentar. Av alla orden nämns ordet
ansvarsfull (43 procent) minst och mest nämns ordet företagsam (100 procent). Invånare vill
högst troligen bo i trygga och välmående kommuner och därför skrivs orden också ut i
strategierna. Det märks också att för alla urvalskommuner är företagen mycket viktiga eftersom
alla strategierna nämner företagsamhet. Det ovannämnda är alltså läget för hur krympande
kommuner beskriver sin situation som krympande kommun i sina strategier.

5.2 Tillväxt- och anpassningspolitiska åtgärder
I tabell fyra nedanför granskas vilka tillväxtpolitiska åtgärder som nämns i strategierna. Frågan
ska ge svar på forskningsfrågan: ”Påverkar kommunernas storlek ifall tillväxt- och
anpassningspolitiska åtgärder nämns i strategierna?” Mera om tillväxtpolitik och
anpassningspolitik kan läsas om i kapitel tre.
Följande tillväxtpolitiska åtgärder i Syssner (2018, 58) är sådana åtgärder som svenska
kommuner använder: marknadsföring, företagsamhet, investeringar och turism. Därtill
granskas åtgärderna innovation och försäljning av byggrätter från Sousa och Pinho (2015, 19–
20). Marknadsföring nämns totalt av 43 procent av kommunerna. Kommunstorleksgrupperna
har inte radikala skillnader, men de mellanstora kommunerna nämner marknadsföring mest.
Alla kommunerna nämner företagsamhet i sina strategier, vilket ger en procent på hela 100.
Investeringar nämns av nästan hälften av kommunerna, totalt 48 procent. Investeringar görs
mera av de stora kommunerna än de små. Turism är populärt att nämna och det nämns av 70
procent av kommunerna. De stora kommunerna nämner turism mest. Innovationer är den minst
populära tillväxtpolitiska åtgärden, totalt nämner bara 17 procent det. Procenttalen är på ungefär
samma nivå i alla tre kommunstorleksgrupper. Försäljning av byggrätter och tomter nämns av
totalt 43 procent av kommunerna. De små kommunerna nämner åtgärden mest med hälften av
kommunerna som nämner det i strategierna.

42

Tabell 4: Tillväxtpolitiska åtgärder i kommunstrategierna (andel (%) kommuner som nämner
åtgärden i sin strategi)

Vilka tillväxtpolitiska åtgärder
nämns i strategin?

Grupper enligt invånarantal
Totalt
<5 000

5 000 - 9 999 minst 10 000

Marknadsföring

40 %

50 %

40 %

43 %

Företagsamhet

100 %

100 %

100 %

100 %

Investeringar

40 %

63 %

60 %

48 %

Turism

70 %

63 %

80 %

70 %

Innovationer

20 %

13 %

20 %

17 %

Försäljning av byggrätter

50 %

38 %

40 %

43 %

(n)

(10)

(8)

(5)

(23)

I tabell fem nedanför granskas vilka anpassningspolitiska åtgärder som nämns i strategierna.
Frågan ska ge svar på samma forskningsfråga: ”Påverkar kommunernas storlek ifall tillväxtoch anpassningspolitiska åtgärder nämns i strategierna?” Följande anpassningspolitiska
åtgärder i Syssner (2018, 63) är sådana åtgärder som svenska kommuner har tagit: göra saker
annorlunda (utveckla, förbättra, digitalisera, sammanslå, centralisera och skära ned), anpassa
den fysiska infrastrukturen, upphöra med verksamhet, skattehöjningar, samverkan med tredje
sektorn och mellankommunal verksamhet. Erlingsson, Syssner och Ödalen (2015, 7–9) talar
om kommunsammanslagningars positiva och negativa följder men att effektivitet är en fördel i
kommunsammanslagningar.

Därför

granskas

även

om

urvalskommunerna

nämner

kommunsammanslagningar som åtgärd mot befolkningsminskning.
Att göra saker annorlunda är en bred rubrik och det märks också i procenttalen. Totalt nämner
hela 96 procent av kommunerna någon av de åtgärder som är listade under att göra saker
annorlunda. Procenten är hög i alla tre kommunstorleksgrupper. Att anpassa den fysiska
infrastrukturen nämns i 57 procent av alla kommunerna. Mest nämns det i de små kommunerna
(70 procent), näst mest i de mellanstora kommunerna (50 procent) och minst i de stora
kommunerna (40 procent). Att upphöra med verksamhet är mindre populärt, endast fyra procent
av kommunerna totalt nämner det i sin strategi. Skattehöjningar är inte heller vidare populärt
43

att nämna i strategierna, endast nio procent totalt nämner det i strategin. Samverkan med tredje
sektorn är igen populärt i kommunerna, 74 procent av kommunerna totalt nämner det i strategin.
Procenttalen är också på ungefär samma nivå i alla tre kommunstorleksgrupper. Nästan lika
populärt att nämna i strategin är mellankommunal samverkan, 65 procent av kommunerna totalt
nämner det. Här finns skillnader mellan kommunstorleksgrupperna, populärast är det i små
kommuner där 90 procent nämner mellankommunal samverkan, sedan kommer mellanstora
kommuner med 63 procent och de stora kommunerna nämner det bara 20 procent.
Kommunsammanslagning som åtgärd är inte populärt att nämna. Ingen kommun har nämnt det
som åtgärd.

Tabell 5: Anpassningspolitiska åtgärder i kommunstrategierna (andel (%) kommuner som
nämner åtgärden i sin strategi)
Vilka anpassningspolitiska åtgärder
nämns i strategin?

Grupper enligt invånarantal
<5 000

Totalt

5 000 - 9 999 minst 10 000

Göra saker annorlunda

90 %

100 %

100 %

96 %

Anpassa fysiska infrastrukturen

70 %

50 %

40 %

57 %

Upphöra med verksamhet

0%

13 %

0%

4%

Skattehöjningar

10 %

13 %

0%

9%

Samverkan med tredje sektorn

80 %

63 %

80 %

74 %

Mellankommunal samverkan

90 %

63 %

20 %

65 %

Kommunsammanslagningar

0%

0%

0%

0%

(n)

(10)

(8)

(5)

(23)

Resultat
Att göra en attraktiv kommun för företag är absolut den populäraste tillväxtpolitiska åtgärden
att nämna i strategierna, företagsamhet som tillväxtpolitisk åtgärd nämns i alla strategierna.
Näst populärast är att nämna turism, hela 70 procent av kommunerna nämner det. Investeringar,
marknadsföring och försäljning av byggrätter nämns av lite under hälften av kommunerna.
Opopulärast är innovationer med 17 procent. Kommunstorleksgruppernas resultat är jämna med
44

alla åtgärder. Små skillnader kan märkas som till exempel att turism har högst procent bland de
stora kommunerna. Ofta är stora kommuner kändare och på det sättet är det enklare att locka
turister som hämtar inkomster till kommunen. För de små kommunerna är det viktigast med
försäljning av byggrätter. Tomtförsäljning ger inkomster och kan ge nya invånare till
kommunen och om det finns mycket tomma byggnader och tomter som skrivs om i kapitel tre,
så vill kommunerna antagligen fylla platserna för att det inte ska se öde ut. De små kommunerna
gör också 20 procent mindre investeringar än de andra kommunerna. Om alla
kommunstorlekgruppers antal av tillväxtpolitiska åtgärder räknas ihop så har tillväxtpolitiska
åtgärder nämnts i de små kommunerna 30 gånger, i de mellanstora kommunerna 26 gånger och
i de stora kommunerna 17 gånger. Fastän de stora kommunerna är få till antalet så har de många
tillväxtpolitiska åtgärder.
Att göra saker annorlunda är den absolut populäraste anpassningspolitiska åtgärden som alla
kommuner nämner, 96 procent av kommunerna nämner det som åtgärd. Efter det kommer
samverkan med tredje sektorn med 74 procent och mellankommunal samverkan med 65
procent. Att anpassa den fysiska infrastrukturen nämns också av 57 procent. Skillnader mellan
kommunstorleksgrupperna förekommer mest inom mellankommunal samverkan. Nittio
procent av de små kommunerna nämner det medan samma andel i de stora kommunerna är bara
20 procent. De små kommunerna har minst skatteinkomster så servicekostnaderna behöver
delas på mellan kommunerna. En skillnad kan också märkas i att anpassa den fysiska
infrastrukturen, de små kommunerna nämner det 70 procent och stora kommunerna 40 procent.
Det följer samma mönster som nyss konstaterats att de små kommunerna också mest nämner
tomtförsäljning, med tomma byggnader behöver tomterna säljas eller den fysiska
infrastrukturen

anpassas.

kommunsammanslagningar

Skattehöjningar,
har

mycket

att

låga

upphöra
procentar.

med
Ingen

verksamhet
kommun

och

nämner

kommunsammanslagning i sin strategi, men intressant så har en av urvalskommunerna
(Nurmes) haft en kommunsammanslagning med en grannkommun i början av år 2020, fastän
det inte står något om det i kommunens strategi som är gjord för åren 2018–2021. Då alla
kommunstorlekgruppers antal av anpassningspolitiska åtgärder räknas ihop så har
anpassningspolitiska åtgärder nämnts i de små kommunerna 34 gånger, i de mellanstora
kommunerna 24 gånger och i de stora kommunerna 12 gånger. Då talen jämförs med talen från
tillväxtpolitiska åtgärder kan det konstateras att tillväxtpolitiska och anpassningspolitiska
åtgärder nämns ungefär lika mycket i strategierna.

45

I Syssner (2018, 62–63) lyfts det fram olika anpassningspolitiska åtgärder som svenska
kommuner har tagit. Syssner menar att beslut som är svårare att fatta är att upphöra med
verksamhet, anpassa den fysiska infrastrukturen och att göra saker annorlunda, eftersom de
besluten ofta handlar om att ta bort sådant som invånarna uppskattar. Den här studien visar
tvärtom att göra saker annorlunda och att anpassa den fysiska infrastrukturen är två av de
populärare åtgärderna som de finländska kommunerna nämner i sina strategier. Här ses en
skillnad mellan hur svenska och finländska kommuner arbetar, men alla kommunerna tycker
ändå att det är svårt att upphöra med verksamhet. Samtidigt förehåller jag mig även kritisk till
Syssners kategori att göra saker annorlunda, eftersom den innehåller för många olika inslag av
olika åtgärder. Samma kategori kunde delas upp i olika kategorier som till exempel att utveckla
och nedskärningar och då kunde resultaten se annorlunda ut. Många av mina urvalskommuner
fick den kategorin förkryssad för att de till exempel nämnde utveckling och digitalisering av
verksamheten.
För de flesta tillväxt- och anpassningspolitiska åtgärderna finns inte stora skillnader mellan
kommunstorleksgrupperna.

Inom

tillväxtpolitiska

åtgärder

finns

det

inte

vidare

anmärkningsvärda skillnader att lyfta fram mellan kommunstorleksgrupperna vilket visar att
kommunernas storlek inte vidare påverkar hur kommunerna nämner tillväxtpolitiska åtgärder.
Inom anpassningspolitiska åtgärder kan däremot nämnas att de små kommunerna har en
märkbar skillnad i hur de nämner mellankommunal samverkan och att anpassa den fysiska
infrastrukturen jämfört med de större kommunerna. De två anpassningspolitiska åtgärderna är
de enda åtgärderna där kommunernas storlek påverkar hur anpassningspolitiska åtgärder nämns
i strategierna.

5.3 Tillväxt- eller anpassningspolitiska strategier
I tabell sex nedanför granskas tillväxt- eller anpassningspolitiska strategier för att kunna
besvara forskningsfrågan: ”Följer kommunerna en tillväxt- eller anpassningspolitisk strategi?”
I föregående kapitel beskrivs närmare hur strategierna har kategoriserats i tabellen. Men för att
kategoriseras som en tillväxtpolitisk strategi behöver strategin nämna flera än tre
tillväxtpolitiska åtgärder av sex möjliga. Ifall kommunerna i strategin nämner flera än fyra
anpassningspolitiska åtgärder av sju möjliga kategoriseras de som en kommun som följer en
anpassningspolitisk strategi. Ifall kommunerna har anslag av både tillväxt och anpassning

46

markeras de som ”båda.” Ifall kommunerna inte nämner tillräckligt med tillväxt- eller
anpassningspolitiska åtgärder så läggs de i kategorin ”ingendera.”
Trettio procent av kommunerna följer en tillväxtpolitisk strategi. Men då de kommuner som
kategoriseras att följa båda strategierna (30 procent) räknas med så ligger siffran på 60 procent.
De mellanstora kommunerna följer mest en tillväxtpolitisk strategi. En anpassningspolitisk
strategi följs av endast nio procent av kommunerna och med procenten för de som kategoriseras
som båda medräknad, är siffran uppe i 39 procent. En skillnad märks mellan de stora och de
små kommunerna som följer en anpassningspolitisk strategi. De små kommunerna (10+40
procent) är betydligt flera som följer en anpassningspolitisk strategi än de stora kommunerna
(20 procent). Kommuner som följer ingendera av strategierna är totalt 30 procent. I ingendera
kategorin är den stora kommunstorleksgruppen i majoritet med 60 procent jämfört med de
mellanstora och små kommunerna, 13 respektive 30 procent.

Tabell 6: Vilken strategi kommunerna följer i kommunstrategierna (andel (%) kommuner som
följer strategin)

Tillväxt- eller
anpassningspolitisk strategi?

Grupper enligt invånarantal
<5 000

Totalt

5 000 - 9 999 minst 10 000

Tillväxtpolitisk

20 %

50 %

20 %

30 %

Anpassningspolitisk

10 %

13 %

0%

9%

Båda

40 %

25 %

20 %

30 %

Ingendera

30 %

13 %

60 %

30 %

(n)

(10)

(8)

(5)

(23)

Resultat
Resultaten är jämna med att följa en tillväxtpolitisk strategi, följa båda strategierna och inte
följa någondera av strategierna. Kommunerna följer tillväxtpolitiska strategier lika mycket som
de följer båda strategierna eller ingendera av strategierna. Anpassningspolitiska strategier följs
minst. En liten majoritet av kommunerna följer en tillväxtpolitisk strategi då de som följer båda
strategierna räknas med. Internationell forskning påvisar samma mönster, bland annat
47

Wiechmann and Pallagst (2012), Martínez-Fernández (2012) och Sousa and Pinho (2015)
menar att lokala förvaltningar svarar på befolkningsminskning med åtgärder om att planera för
tillväxt.
Skillnader mellan kommunstorleksgrupperna hittas mellan alla storleksgrupper. De stora
kommunerna följer minst av en anpassningspolitisk strategi och de små kommunerna följer
igen den mest då även de kommuner som har båda strategier räknas med. De mellanstora
kommunerna följer mest en tillväxtpolitisk strategi och de stora kommunerna är duktigast på
att inte följa någondera av strategierna. Sousa och Pinho (2015, 18–19) gör en skillnad mellan
reaktion och anpassning vid policyplanering. Reaktion hänvisas till strategier där tillväxt är det
enda centrala för att vända på krympningen. Anpassning är sett som åtgärder som anpassar eller
optimerar konsekvenserna av krympning i stället för att vända trenden. Den här studiens resultat
visar att kommunerna är delade. Cirka en tredjedel av kommunerna följer alltså reaktionssättet,
där befolkningsökning eftersträvas i form av en tillväxtpolitisk strategi. Endast nio procent
följer anpassning med optimering av konsekvenser i form av en anpassningspolitisk strategi.
En tredjedel av kommunerna följer en kombination av både anpassning och tillväxt och en
tredjedel fortsätter som förut och följer inte någondera strategi. Man kan förundra sig över vad
de finländska kommunerna som inte följer någondera strategi egentligen strävar efter i sina
strategier.

48

6 Avslutande diskussion

I föregående kapitel genomfördes analysen och studiens resultat presenterades. Avhandlingens
sista kapitel inleder med en sammanfattning av studien och med samma besvaras
forskningsfrågorna med hjälp av resultaten. Efter det följer diskussion. Avslutningsvis följer ett
stycke med ett avrundande stycke och förslag på vidare forskning.

6.1 Sammanfattning
Sammanfattningsvis är syftet med den här avhandlingen är att granska hur finländska
krympande kommuner hanterar befolkningsminskning i sina strategier och hur krympande
kommuner beskriver den situation de befinner sig i. Finländska kommuner är relevanta att
undersöka eftersom det finns många kommuner som är glest befolkade och har en relativt liten
befolkning. Finländska kommuner har även relativt stor självständighet och ansvar över att
erbjuda service till sina invånare. Studien innehåller två delar, en teoridel om krympande
kommuner och sedan en undersökningsdel som hänför sig till forskningsfrågorna.
Finlands kommuner är till sin storlek små. Städer med över 100 000 invånare är endast nio till
antalet och flest människor bor i huvudstadsregionen. Finlands medel kommunstorlek är 17 766
invånare och kommunernas medianstorlek är 6066 invånare. Många kommuner tampas med
befolkningsminskning. Genom att granska Statistikcentralens statistik från 2018 kan det
konstateras att 213 kommuner av 311 möjliga har haft någon slags befolkningsminskning då
man jämför år 2018 och år 2000 invånartal. Bara 98 kommuner har haft befolkningsökning
under samma period. Befolkningsprognosen visar att befolkningen koncentreras till de största
städerna och samma mönster kommer att fortsätta i framtiden. Befolkningsstrukturen är också
ojämn och det blir allt vanligare att äldre utgör en stor andel av befolkningen. Samtidigt varnas
det för att den kommunala ekonomin går mot ett sämre håll med dåliga bokslutsprognoser och
stora skulder.
Helin (2012, 98–103) menar att visionerna i kommunstrategier är vaga och att målen är
orealistiska och ofta skapar flera frågor än vad de ger svar på. Syssner (2018, 49–51) menar att
ordet ”tillväxt” används flitigt i policydokument och ordet används ofta för att bemöta
befolkningsminskning. Syssner (2018, 57–58) talar om två möjliga kommunstrategier,
tillväxtpolitik och anpassningspolitik. Åtgärder i en tillväxtpolitisk strategi kan vara stöd till
49

marknadsföring, entreprenörskap, företagsklimat, investeringar och turism. Åtgärderna syftar
till att skapa tillväxt, arbetstillfällen och företagsetableringar. Det ska resultera i förstärkt
skatteunderlag och bättre förutsättningar för kommuners organisation och verksamhet.
Åtgärder i en anpassningspolitisk strategi är däremot att göra saker annorlunda, att anpassa den
fysiska infrastrukturen, mellankommunala arbeten, samverkan med tredje sektorn, upphöra
med verksamhet och skattehöjningar. Åtgärderna syftar till att anpassa kommuners organisation
och verksamhet efter rådande och framtida förutsättningar. Det ska sedan resultera i en ekonomi
i balans och bibehållen kvalitet trots minskade resurser. Syssner menar att de behövs politiker
som vågar tala öppet om de olika strategierna.
Studien är en tvärsnittsdesign och kommunernas strategier analyseras. Kommunallagen
410/2015 förpliktar kommunerna att ha en kommunstrategi och därav ska kommunerna ha en
strategi

tillgänglig.

Strategierna

analyseras

via

en

kvantitativ

innehållsanalys.

Urvalskommunerna är indelade i tre grupper enligt olika kategorier. Huvudsakligen består
grupp 1 av små kommuner med under 5000 invånare, grupp 2 av mellanstora kommuner med
5 000–9 999 invånare och grupp 3 av stora kommuner med minst 10 000 invånare. Totalt är det
23 kommuner i urvalet. I urvalet finns med kommuner från 13 landskap av Finlands 18
landskap. Geografisk spridning men likaså storleksmässig spridning vill uppnås med urvalet.
De 23 utvalda kommunerna representerar de krympande kommunerna i Finland.
Undersökningens resultat delas upp enligt de tre forskningsfrågorna. Den första
forskningsfrågan lyder: ”Hur beskriver de krympande kommunerna sin situation?” Svaret är att
kommunerna

sällan

nämner

befolkningsökning

eller

-minskning

i

strategierna.

Befolkningsminskning nämns bara i 22 procent av kommunernas strategier och
befolkningsökning

i

35

kommunstorleksgrupperna

procent

av

strategierna.

är

av

de

att

stora

Den

största

kommunerna

skillnaden

nämner

40

mellan
procent

befolkningsökning men ingen befolkningsminskning. Vid jämförelse av Syssners och
Olaussons

(2016)

forskning

nämner

90

procent

av

de

svenska

kommunerna

befolkningsminskning i sina översiktsplaner. Det är hela 68 procent mera än vad de finländska
kommunerna nämner i sina strategier. En åldrande befolkning nämns i endast 22 procent i
kommunerna och en oro för kommunekonomin nämns också i bara 22 procent av kommunerna.
Det finns inte märkvärdiga skillnader i kommunstorleksgrupperna i de två frågorna. Positiva
ord som trygg, öppen, ansvarsfull, livskraft, välmående, naturvänlig och företagsam
förekommer ofta i strategierna. Min slutsats med hänvisning till resultaten är att de flesta

50

kommunerna inte beskriver situationen de befinner sig i. I stället lyfter de fram positiva ord för
att ge en bra bild av kommunen i strategin.
Den andra forskningsfrågan är: ”Påverkar kommunernas storlek ifall tillväxt- och
anpassningspolitiska åtgärder nämns i strategierna?” Det förekommer en liten påverkning av
kommunstorleken i hur några av de anpassningspolitiska åtgärderna nämns, men i majoriteten
av tillväxt- och anpassningspolitiska åtgärderna påverkar inte kommunstorleken. Alla
kommunerna har någon slags tillväxt- och anpassningspolitisk åtgärd nämnd i sin strategi och
tillväxt- och anpassningspolitiska åtgärder nämns ungefär lika mycket i strategierna. Att satsa
på företag är den absolut populäraste tillväxtpolitiska åtgärden att nämna i strategierna. Näst
populärast är att nämna turism, hela 70 procent av kommunerna nämner det. Investeringar,
marknadsföring och försäljning av byggrätter nämns av lite under hälften av kommunerna.
Opopulärast är innovationer med 17 procent. Av anpassningspolitiska åtgärder är att göra saker
annorlunda den populäraste åtgärden som alla kommuner nämner, 96 procent av kommunerna
nämner det som åtgärd. Efter det kommer samverkan med tredje sektorn med 74 procent och
mellankommunal samverkan med 65 procent. Att anpassa den fysiska infrastrukturen nämns
också

av

57

procent.

Skattehöjningar,

att

upphöra

med

verksamhet

och

kommunsammanslagningar nämns av få kommuner. Min slutsats är att det inte finns stora
skillnader mellan kommunstorleksgrupperna och hur mycket tillväxt- och anpassningspolitiska
åtgärder nämns i strategierna. Inom tillväxtpolitiska åtgärder finns inte större anmärkningsvärda
skillnader att lyfta fram. Kommunernas storlek påverkar alltså inte i högre grad kommunernas
möjligheter att nämna tillväxtpolitiska åtgärder i strategierna. Inom anpassningspolitiska
åtgärder kan däremot nämnas att de små kommunerna har en märkbar skillnad på hur
mellankommunal samverkan och att anpassa den fysiska infrastrukturen nämns jämfört med de
större kommunerna. De två anpassningspolitiska åtgärderna är de enda åtgärderna där
kommunernas storlek påverkar hur åtgärderna nämns i strategierna.
Den tredje forskningsfrågan lyder: ”Följer kommunerna en tillväxt- eller anpassningspolitisk
strategi?” Kommunerna är delade i resultaten. Resultaten är jämna med att följa en
tillväxtpolitisk strategi, följa båda strategierna och inte följa någondera av strategierna. Få
kommuner följer endast en anpassningspolitisk strategi. Flest kommuner följer en
tillväxtpolitisk strategi då procentarna räknas ihop med de kommuner som följer båda
strategierna. Resultaten stämmer delvis överens med tidigare forskning som visar liknande
mönster, att lokala förvaltningar ofta svarar på befolkningsminskning med åtgärder om att
planera för tillväxt, men tillväxten i tidigare forskning har fått ett större utrymme än resultaten
51

i

den

här

studien.

Skillnader

mellan

kommunstorleksgrupperna

finns

i

alla

kommunstorleksgrupper. De stora kommunerna följer minst en anpassningspolitisk strategi och
de små kommunerna följer den strategin igen mest då även de som följer båda strategierna
räknas med. De mellanstora kommunerna följer mest en tillväxtpolitisk strategi. Min slutsats är
att en liten majoritet av kommunerna följer en tillväxtpolitisk strategi och få kommuner följer
endast en anpassningspolitisk strategi. Cirka en tredjedel av kommunerna följer strategier med
inslag av både tillväxt- och anpassning och den sista tredjedelen följer ingendera av de två olika
strategierna.

6.2 Diskussion
Resultaten visar att krympande kommuner sällan beskriver befolkningsökning eller -minskning
i strategierna. De stora kommunerna och små kommunerna nämner mera befolkningsökning än
de mellanstora, vilket är intressant. De små kommunerna behöver antagligen ge en bild utåt att
de behöver växa eftersom små kommuner oftare har större fara att råka ut för
kommunsammanslagningar. De stora kommunerna funderar ännu att deras spel inte är förlorat
och att de kan locka flera invånare, eftersom stora städer oftare drar invånare till sig än små
kommuner. En åldrande befolkning och en oro för kommunekonomin nämns också sällan. Det
kan bero på att kommunerna har skilda dokument var de behandlar frågorna och hoppeligen
diskuterar grundligare det ekonomiska läget i kommunen. Det är tråkigt men inte direkt
överraskande att svårare ämnen som befolkningsminskning och en åldrande befolkning inte
lyfts upp i större utsträckning i strategierna. Min uppfattning är att majoriteten av strategierna
är intetsägande. Strategierna ger inte sken av vilken verklighet kommunerna befinner sig i utan
i stället är strategin mera av ett marknadsföringsverktyg som nämner positiva ord som trygg
och välmående för att få kommunerna att låta bättre än de är.
Vidare visar resultaten att både tillväxt- och anpassningspolitiska åtgärder nämns i strategierna.
Ingen anmärkningsvärd skillnad kan ses mellan kommunstorleksgrupperna och tillväxtpolitiska
åtgärder och två skillnader kan märkas med de anpassningspolitiska åtgärderna. Överraskande
är att inte de stora kommunerna har större procentar i de tillväxtpolitiska åtgärderna jämfört
med de mindre kommunerna, stora kommuner borde ändå ha större resurser att lägga på
åtgärder. Det är positivt att någon slags anpassningspolitisk åtgärd nämns i alla strategier
eftersom åtgärderna hanterar befolkningsminskning. En krympande kommuns situation är lite
som ett dominospel. När en bricka faller börjar även de andra falla och därför behövs
52

anpassningspolitiska åtgärder för att förhindra dominoeffekten. Till kategorin att göra saker
annorlunda hör många olika åtgärder som exempelvis att utveckla, digitalisera och centralisera,
därför är det inte överraskande att nästan alla kommuner nämner den kategorin. Den största
påverkningen av kommunstorleken ses då de små kommunerna oftast nämner mellankommunal
samverkan jämfört med de andra kommunerna. De små kommunerna har det troligtvis redan
stramt, så de behöver samarbeta med andra kommuner för att erbjuda all service som de
lagenligt ska erbjuda. Direkt överraskande är det inte att kommunerna inte nämner svårare
anpassningspolitiska åtgärder som nedskärningar och kommunsammanslagningar. Det går i
linje med den försiktiga, allmänna strategilinjen som många kommuner valt i sina strategier.
Vid analysering av hurdan strategi som kommunerna följer visar resultaten att flest kommuner
följer en tillväxtpolitisk strategi. Strategin vinner inte överlägset men den följs mest då även
strategier med inslag av både tillväxt och anpassning räknas med. Det är intresseväckande att
en tillväxtpolitisk strategi följs av 60 procent av kommunerna totalt men befolkningsökning
nämns av endast 35 procent av kommunerna. Procentarna borde gå hand o hand, dock har
tillväxtpolitiska strategier kategoriserats på ett annat sätt än hur kommunerna nämner
befolkningsökning. Då jag läste igenom strategierna skulle jag inte ha gissat att så många skulle
ha kategoriserats som tillväxtpolitiska strategier eftersom strategierna ger ett intryck av att vara
försiktiga. De mellanstora kommunerna följer mest en tillväxtpolitisk strategi, vilket också är
intressant eftersom de mellanstora kommunerna inte nämner befolkningsökning i större
utsträckning. Kanske de mellanstora kommunerna känner att de balanserar mellan små och
stora kommuner och de vill växa och höra till stora kommuner, men ändå inte skrika ut att de
behöver växa utan gör det diskret via åtgärder. Det är intressant att strategierna inte direkt
nämner att de krymper eller vill blir större men då åtgärderna granskas så visar strategierna
många gånger något annat. Minst följs en anpassningspolitisk strategi som inte är direkt
överraskande. Att stora kommuner minst följer en anpassningspolitisk strategi av
kommunstorleksgrupperna går däremot hand i hand med att de stora kommunerna oftare också
nämner befolkningsökning i strategierna, de stora kommunerna vill inte ge ett sken av sig att
de krymper. Konstigt kategoriseras ändå inte flera stora kommuner att följa en tillväxtpolitisk
strategi. De stora kommunerna följer mest ingendera av strategierna.
Resultaten med tillväxt går i samma riktning som tidigare forskning. I svensk och internationell
forskning nämner flera kommuner befolkningsminskning och svarar på det genom att planera
för tillväxt. Finland liknar Sverige till sin struktur därför vågar jag göra jämförelser, men man
ska inte heller alltid anta att Finland och Sverige skulle vara precis lika, vilket även kan läsas
53

ur resultaten. Med åtgärderna i strategierna strävar en liten majoritet av de finländska
kommunerna efter tillväxt, vilket också kommuner i tidigare forskning har gjort, dock i större
utsträckning. De flesta finländska kommuner nämner ändå inte befolkningsminskning i
strategierna som går emot tidigare forskning. Det här kan bero på att finländare ofta är
sanningsenliga och inte vill ljuga om befolkningsökning om de inte tror på det. Samtidigt är
finländare försiktiga och vill kanske komma undan den negativa klangen och politiskt motstånd
genom att lämna bort befolkningsminskning ur strategierna. Kommunerna vill ändå sträva efter
tillväxt men det görs via åtgärder mera diskret. Av orden som granskats så nämns ordet
ansvarsfull minst i strategierna och det följer linjen med att finländare inte vill ljuga. Dessa
kommuners strategier är nämligen inte vidare ansvarsfulla.
Utgående från tidigare forskning förväntade jag mig att de flesta krympande kommuner är
försiktiga i strategierna och inte nämner befolkningsminskning eller en stram ekonomi i sina
strategier. Jag tänkte mig att strategierna har tillväxt som mål och nämner ord som ger en positiv
bild av kommunen för att försköna verkligheten. Jag tänkte mig också att kommunstorleken
påverkar hur kommunerna nämner tillväxt- och anpassningspolitiska åtgärder. Mina
förväntningar stämde till en stor del. Många kommuner är försiktiga i strategierna och få
kommuner nämner befolkningsminskning eller uttrycker en oro för kommunekonomin. Många
kommuner har tillväxt som mål och följer tillväxtpolitiska strategier, men procenten förväntade
jag mig vara ännu högre. De kommuner som endast följer en tillväxtpolitisk strategi var bara
30 procent, men då de kommuner som följer både strategierna räknas med blir talet visserligen
dubbelt högre. Positiva ord nämns ändå i den utsträckning som förväntades. Småkomiskt är det
att kommunerna inte kan hitta på nya adjektiv för att beskriva sig, utan samma ordval är
återkommande. Strategierna förskönar inte direkt verkligheten fastän de nämner positiva ord,
men de lyfter heller inte upp svårare frågor med negativ klang. Därför är strategierna
intetsägande. Kommunstorleken påverkar inte heller hur kommunerna nämner tillväxt- och
anpassningspolitiska åtgärder i samma utsträckning som förväntades. Resultaten visar
anmärkningsvärda skillnader i kommunstorleksgrupperna för endast två anpassningspolitiska
åtgärder.
Mulgan (2009, 20–22) anser att den bästa strategin är tydlig med vad den ska åstadkomma och
hur den skulle göra det. En dålig strategi igen innehåller antaganden som inte baseras på fakta.
Helin (2012, 103) skriver att ifall strategin blir för allmän så åstadkommer den inte en
förändring i organisationen. De finländska kommunernas strategier baseras inte alltid på fakta
54

och är allmänna, därav har inte strategierna goda möjligheter att starta en förändring i
organisationen. Jag undrar varför det är viktigt att strategierna ska låta så bra, för jag tror inte
att många nya invånare läser en kommuns strategi och väljer på basis av den ifall de vill flytta
till den nya kommunen. Strategierna kunde istället koncentrera sig på allvarligare ämnen än
bland annat turism och marknadsföring. Till exempel är det underligt att kommunen Nurmes
strategi inte nämner en kommunsammanslagning i sin strategi skriven för något år sedan och
nu har kommunen gjort en kommunsammanslagning. I kommunallagen 410/2015 står det att
”kommunstrategin ska grunda sig på en bedömning av nuläget i kommunen samt av framtida
förändringar i omvärlden och deras inverkan på fullgörandet av kommunens uppgifter.” Den
meningen borde egentligen förplikta krympande kommuner att ta med befolkningsminskning
och andra tyngre frågor i strategierna. Kommunens strategi och vilken riktning kommunen tar
är ändå viktigt för kommunens framtid.
Politikers roll lyfts fram i kommuners strategiarbeten. Det är inte lätt att tala om opopulära
alternativ som till exempel att stänga en byskola. Men det behövs lokalpolitiker i krympande
kommuner som vågar tala om anpassningspolitik, det kunde även kallas hållbar anpassning
eller hållbar tillväxt för att få det att låta bättre i invånares öron. Olausson och Syssner (2017,
23–24) skriver att tjänstemän de intervjuat menar att politiken är för mycket ”här och nu.” Det
här på grund av att det är mera sakfrågor än samhällsutvecklingen som skapar lokal diskussion.
Sakfrågorna kan stå i vägen för helhetssynen. Strategin borde i stället vara mera långsiktig. Då
de flesta finländska kommuner uppdaterar sin strategi vart fjärde år, så blir strategin inte lika
långsiktig som den borde. En del politiker byts ut efter en mandatperiod och andra politiker
funderar på vad strategin borde uppfylla under deras mandatperiod i stället för att tänka längre.
Bekväma lokalpolitiker ligger troligtvis bakom kommunernas intetsägande strategier, svårare
frågor har det inte funnits vilja för att diskutera i strategiarbetet.
Om jag kategoriserar urvalskommunerna enligt Finansministeriet rapport (2017, 22–23) som
skrivs om i kapitel två, skulle jag lägga dem i kommunscenariot som kallas ”lata kommuner”.
I den kategorin görs kortsiktiga strategiska val och förnyelse sker ofta först i det sista
ögonblicket. År 2017 har dessa scenarier varit framtidsscenarier för år 2030 och nu påstår jag
redan att det är dagens verklighet för kommunerna år 2020 baserat på kommunernas strategier.
För att även försvara kommunernas strategier så har många nämnt social- och
landskapsreformen i strategierna. Då strategierna är skrivna har många kommuner trott att
reformen ska komma och minska på vårdkostnaderna. Många av strategierna är skrivna efter
55

kommunalvalet 2017 och sträcker sig till nästa kommunalval 2021. Sipiläs social- och
landskapsreform borde redan då ha varit i kraft om den skulle ha godkänts.
Tidigare i avhandlingen skrevs det att Finansministeriet uppskattar tre-fyra kriskommuner
under 2020. I juni 2020 klassas redan sex kommuner som kriskommuner, därav en av dem hör
till urvalskommunerna. (Kommuntorget 06/2020). Yle (07/2020) rapporterar också om ett
marknadsföringsförsök för att locka nya invånare och skattebetalare. En liten stad i Birkaland
börjar dela ut 4000 euro för nyfödda barn. Summan betalas ut under en sju års period förutsatt
att barnet bor i staden. Det skrivs att många kommuner i Finland betalar en ”babypeng” för att
locka flera skattebetalare. Det här visar att kommunerna har det ekonomiskt svårt, speciellt
mindre kommuner. Enligt bokslutsprognoserna 2018 försämrades kommunernas årsbidrag
mest i kommunstorleksgruppen med 6 000–10 000 invånare. Om kommunerna inte nu tar itu
med realistiska strategier och anpassningspolitiska åtgärder är jag illa rädd för att de
kommunala ekonomiprognoserna kommer att se ännu sämre ut i framtiden, speciellt för de
mindre kommunerna.
Är krympande kommuner ett problem som behöver åtgärdas? Stora kommuner som får flera
invånare vid utflyttning från krympande kommuner tycker säkert inte så, men för krympande
kommuner så för befolkningsminskning med sig diverse problem som behöver åtgärdas.
Erlingsson, Syssner och Ödalen (2015, 9–10) menar att det inte bara finns ett
småkommunproblem utan att det ofta finns olika problembilder för kommuner i olika delar av
landet. Därmed kanske inte en övergripande kommunsammanslagningsreform fungerar för alla
kommuner utan man behöver tänka längre. Vidare skriver de om alternativa lösningar för
krympande kommuner. Svenska statskontoret har till exempel utrett en möjlighet med
asymmetrisk uppgiftsfördelning för kommuner. Idag är alla svenska kommuner under samma
lagstiftning och har samma uppgifter men med en asymmetrisk uppgiftsfördelning skulle olika
kommuner ha olika uppgifter som skulle anpassas bättre efter kommunens förutsättningar. Man
ska ändå kunna förvänta sig samma service oberoende av var man bor, men servicen skulle inte
behöva komma från den egna kommunen. I Finland har även idén om en annorlunda
uppgiftsfördelning lyfts fram. En arbetsgrupp i Finansministeriet har utrett behovet av en
reform av statsandelssystemet. Arbetsgruppen konstaterar att finansieringssystemet bör
fortsätta att utvecklas och att man borde fundera på ifall kommunernas uppgifter borde
omfördelas i framtiden. (Kommuntorget 03/2019). Juha Lavapuro, professor i offentlig rätt,
berättar i Kommuntorget (09/2019) att Finlands grundlag inte förhindrar att olika kommuner
56

skulle ha olika uppgifter så länge det inte uppstår jämställdhetsproblem eller kommunernas
självstyre hotas.
Det händer mycket som påverkar kommunernas arbetssätt för tillfället. Den nuvarande
regeringens planerade social- och hälsovårdsreform (om den godkänns i riksdagen) ska
underlätta på kommunernas ekonomi. Coronakrisen har grävt ett stort hål i kommunernas
plånbok men något gott kan ändå komma ut ur pandemin från de krympande kommunernas
synvinkel. Det kan hända att människor börjar uppskatta att bo på mindre och tryggare orter om
det samtidigt blir enklare med distansarbete. Då kan det eventuellt hämta flera invånare till
krympande kommuner. Stughandeln har redan varit livlig under pandemin. I en artikel av MDI
(2019a) talas det även om ett gott liv på krympande ställen. Ofta på mindre orter är arbetslivets
och fritidslivets balans bra, det finns möjlighet till distansarbete, de offentliga tjänsternas
service är bra plus att gemenskapen är bättre på mindre orter då det bildas närmare sociala band.
Ett nytt tankesätt för var det är bra att bo skulle kunna gynna krympande kommuner.

6.3 Avslutning
I den här avhandlingen visar jag hur krympande kommuner hanterar befolkningsminskning i
sina strategier och hur kommunerna beskriver den situation de befinner sig i. Slutsatserna är att
befolkningsminskning, -ökning, en åldrande befolkning och en oro för ekonomin inte nämns i
större utsträckning i strategierna. Således beskriver inte kommunerna den situation de befinner
sig i, utan nämner i stället positiva ord i strategierna för att ge ett gott intryck av kommunen.
Kommunernas storlek påverkar inte större grad hur kommunerna nämner tillväxtpolitiska
åtgärder i strategierna. Inom anpassningspolitiska åtgärder däremot finns några påverkningar,
de små kommunerna nämner märkbart mera mellankommunal samverkan och att anpassa den
fysiska infrastrukturen jämfört med de övriga kommungrupperna. Alla kommuner nämner
någon slags tillväxt- och anpassningspolitisk åtgärd i strategin. Populärast bland de
tillväxtpolitiska åtgärderna är att satsa på företag och turism. Att göra saker annorlunda, bland
annat att förbättra och digitalisera verksamheten är populärast av de anpassningspolitiska
åtgärderna, men att göra saker annorlunda är samtidigt ”de lättaste åtgärderna”. Ingen kommun
nämner till exempel kommunsammanslagningar och få nämner att upphöra med verksamhet.
En majoritet av kommunerna följer en tillväxtpolitisk strategi. Få kommuner följer endast en
anpassningspolitisk strategi. Cirka en tredjedel av kommunerna följer strategier med inslag av

57

både tillväxt- och anpassning och den sista tredjedelen följer ingendera av de två olika
strategierna. Kommunerna är delade i hurdan strategi de följer.
Tidigare forskning visar liknande resultat, men där nämns befolkningsminskning oftare.
Tillväxtstrategier är också vanligare i tidigare forskning än resultaten visar i den här studien.
De finländska krympande kommunernas strategier hanterar befolkningsminskning med
tillväxt- och anpassningspolitiska åtgärder till viss mån, men kommunernas strategier beskriver
ändå inte den verklighet som kommunerna befinner sig i. Härmed har syftet med den här
avhandlingen uppfyllts.
Denna avhandling ger goda förutsättningar för vidare forskning. Krympande kommuner är ett
outforskat ämne i Finland och det finns olika spår man kan välja för att gå vidare. Det kan till
exempel studeras strategier på ett djupare plan, undersökas flera kommuner, studeras övriga
kommunala dokument som budgetar och åtgärdsprogram eller granskas hur tillväxt- och
anpassningspolitiska åtgärder implementeras i kommuner. Det här är ett viktigt och högaktuellt
ämne att forska vidare i. Avhandlingen kan även fungera som grund för planering av krympande
kommuners strategiarbete.

58

Litteraturförteckning

Aro, Timo (2007): Julkinen valta ja maassamuuttoa edistävät ja rajoittavat tekijät Suomessa
1880-luvulta 2000-luvulle. Åbo: RUSE
Bontje, Marco (2004): Facing the challenge of shrinking cities in East Germany: The case of
Leipzig. Nederländerna: Kluwer Academic Publishers. GeoJournal 61, 13–26.
Bryman, Alan (2002): Samhällsvetenskapliga metoder. Trelleborg: Liber Ekonomi.
Bryman, Alan (2018): Samhällsvetenskapliga metoder. 3:e upplagan. Malmö: Liber.
Erlingsson, Gissur, Syssner, Josefina och Ödalen, Jörgen (2015): Strategier för att möta
småkommunernas utmaningar. SNS Analys. Nr 26.
Esaiasson, Peter, Gilljam, Mikael, Oscarsson, Henrik och Wängnerud, Lena (2012):
Metodpraktikan: Konsten att studera samhälle, individ och marknad. 4. uppl. Stockholm:
Norstedts Juridik AB.
ESPON (2018): Policy Brief, Shrinking rural regions in Europe. Europeiska unionen.
Finansministeriet (2017): Scenarier och visioner för framtidens kommun 2030. Mellanrapport
från den parlamentariska gruppen om Framtidens kommun. Finansministeriets publikationer
9b:2017.
Finansministeriet (2019a): Förstudie av behovet att utveckla kommunernas statsandelssystem.
Helsingfors: Finansministeriets publikationer 2019:18.
Finansministeriet (2019b): Kommunekonomiprogrammet 2020–2023, våren 2019. Helsingfors:
Finansministeriets publikationer 2019:36.
Finansministeriet (2020): Kommunekonomiprogrammet 2021–2024, våren 2020. Helsingfors:
Finansministeriets publikationer 2020:30.
Finansministeriet
(u.å.):
Kommunernas
uppgifter
och
https://vm.fi/sv/kommunernas-uppgifter-och-verksamhet Hämtad 21.5.2019.

verksamhet.

Fjertorp, Johan (2013): Hur påverkas kommunernas ekonomi av befolkningsförändringar?
Göteborg: Kommunforskning i Västsverige. Rapport 17.
Hartolas strategi (2019): Strategia. https://hartola.fi/kunta-ja-paatoksenteko/strategia/ Hämtad
19.9.2020.
Heikkilä, Elli och Pikkarainen, Maria (2010): Research Note Differential Population
Development in the Regions of Finland. Population, Space and Place16, 323–334.
Helin, Heikki (2012): Kuvaus suurten kaupunkien strategioista, i Helin, H. & S. Möttönen
(2012): Kohti aurinkoista tulevaisuutta. Suurten kapupunkien strategiat. Tutkimuskatsauksia
2012:2. Helsinki: Helsingin kaupungin tietokeskus.

59

Helsingin Sanomat (7.10.2017): Miksi Itä-Suomessa menee niin huonosti? Suomen alueiden
jakautuminen eri kasteihin on pitkä ja tyly tarina. https://www.hs.fi/talous/art2000005398798.html Hämtad 22.8.2019.
Henriksson, Linnéa (2015): Språk i strategier: Spelar strategier någon roll för svensk service? i
Sjöblom, Stefan & Sandberg, Siv (red.) (2015): Makten att kombinera. Utmaningar, vägval och
handlingskraft i Svenskfinland. Helsingfors: Svenska kulturfonden, 184–208.
Hollander, Justin B. och Németh, Jeremy (2011): The bounds of smart decline: a foundational
theory for planning shrinking cities. Housing Policy Debate. Vol. 21, No. 3, June 2011, 349–
367.
Hospers, Gert-Jan och Syssner, Josefina (2018): Urbanisation, shrinkage and informality. I
Hospers, Gert-Jan och Syssner, Josefina (red.). Dealing with Urban and Rural Shrinkage:
Formal and Informal Strategies. Zurich: LIT Verlag.’
Jauhiainen, Jussi och Neuvonen, Aleksi (2016): Kaupungistuminen, mobiliteetti ja
maahanmuutto (URMI-konsortio). Tilannekuvaraportti 2016. Suomen Akatemia.
Kemijärvis
strategi
(2017):
Kemijärven
kaupunkistrategian
päivitys.
https://www.kemijarvi.fi/cache/1/1e766048fd071ee660411e7b97c87ab153860396039_kaupu
nkistategian_paivitys_2017.pdf Hämtad 20.9.2020.
Korento, Sari, Pulkki, Heikki, Punakallio, Minna, Soosalu, Ilari, Vaine, Jari, Vuorento, Reijo
och Ylitalo, Marja-Liisa (2016): Julkisen talouden uusi ohjausjärjestelmä – kuntatalouden
tasapainosta ylijäämään. Kommunförbundet.
Kommunallagen 410/2015
Kommunförbundet
(2017a):
Kommunernas
arealer
och
befolkningstäthet.
https://www.kommunforbundet.fi/statistik-och-fakta/antalet-kommuner-ochstader/kommunernas-arealer-och-befolkningstathet Hämtad 17.6.2020.
Kommunförbundet (2017b): Kommunernas och samkommunernas verksamhet.
https://www.kommunforbundet.fi/kommunernas-och-samkommunernas-verksamhet
Hämtad 22.10.209.
Kommunförbundet (2019): Kaupunkien ja kuntien lukumäärät ja väestötiedot.
https://www.kuntaliitto.fi/tilastot-ja-julkaisut/kaupunkien-ja-kuntien-lukumaarat
Hämtad
6.5.2020.
Kommunförbundet
(2020):
Kommunsammanslagningar.
https://www.kommunforbundet.fi/ledarskap-och-utveckling/kommunsammanslagningar
Hämtad 6.5.2020.
Kommunförbundets pressmeddelande (13.2.2019): Krisläge för den kommunala ekonomin:
Två
av
tre
kommuner
har
negativt
resultat.
https://www.kommunforbundet.fi/pressmeddelande/2019/krislage-den-kommunalaekonomin-tva-av-tre-kommuner-har-negativt-resultat Hämtad 20.5.2019.
60

Kommuntorget (12.3.2019): Arbetsgrupp: Olika kommuner – olika uppgifter?
https://kommuntorget.fi/ekonomi/arbetsgrupp-olika-kommuner-olikauppgifter/?_cldee=ZW1pbGlhLm1hdHRzc29uQHJpa3NkYWdlbi5maQ%3d%3d&recipientid
=contact-0e3a7be4712fe911a9a2000d3ab31ad6d230303b02304cf9abaff6db20aaab22&esid=1e5042a8-2846-e911-a995-000d3ab31f97
Hämtad 15.7.2020.
Kommuntorget (24.9.2019): Professor: Olika uppgifter för olika kommuner är i enlighet med
grundlagen. https://kommuntorget.fi/juridik-upphandling/professor-olika-uppgifter-for-olikakommuner-ar-i-enlighet-med-grundlagen/ Hämtad 15.7.2020.
Kommuntorget (23.4.2020): Kommunförbundet uppdaterade prognosen: Kommunekonomin
förlorar 1,8 miljarder euro i år. https://kommuntorget.fi/ekonomi/kommunforbundetuppdaterade-prognosen-kommunekonomin-forlorar-18-miljarder-euro-i-ar/
Hämtad
13.5.2020.
Kommuntorget (4.6.2020): Lappträsk med som ny kriskommun – men vad händer nästa år?
https://kommuntorget.fi/ekonomi/lapptrask-med-som-ny-kriskommun-men-vad-hander-nastaar/?fbclid=IwAR3Q0Z1wh2CWx5SXTIBUGB2Eb5OG8cWsWC2vPJXT4t4mSclmmtZ5HaSM28 Hämtad 14.7.2020.
Maakuntaja
sote
uudistus
(u.å):
Aiempi
https://alueuudistus.fi/soteuudistus/aiempi-valmistelu Hämtad 18.10.2019.

valmistelu.

Martinez-Fernandez, Christina, Audirac, Ivonne, Fol, Sylvie och Emmanuèle CunninghamSabot (2012): Shrinking Cities: Urban Challenges of Globalization. International Journal of
Urban and Regional Research. Volume 36.2, March 2012, 213–225.
MDI (2019a): Artikkeli: Hyvä elämä supistuvilla alueilla. https://www.mdi.fi/artikkeli-hyvaelama-supistuvilla-alueilla/ Hämtad 23.10.2019.
MDI (2019b): Maakuntakeskusten väestöennuste 2040. Aluekehittämisen konsulttitoimisto
MDI.
MDI pressmeddelande (16.5.2019): C23-maakuntakeskusten väestöennuste 2040: Väestö
keskittyy, mutta puolessa maakunnista on kuitenkin kasvava keskus. https://www.mdi.fi/c23maakuntakeskusten-vaestoennuste-2040-vaesto-keskittyy-mutta-puolessa-maakunnistakuitenkin-kasvava-keskus/ Hämtad 18.10.2019.
Möttönen, Sakari (2012): Kuvaus suurten kaupunkien strategioista, i Helin, H. & S. Möttönen
(2012): Kohti aurinkoista tulevaisuutta. Suurten kapupunkien strategiat. Tutkimuskatsauksia
2012:2. Helsinki: Helsingin kaupungin tietokeskus.
Mulgan, Geoff (2009): The Art of Public Strategy. Mobilizing Power and Knowledge for the
Common Good. New York: Oxford University Press.
Nilsson, Viveka (2011): Det handlar om framgång – kommunala egenskaper för att hantera
besvärliga situationer. Göteborg: Kommunforskning i Västsverige. Rapport sex.

61

Nyholm, Inga, Haveri, Arto, Majoinen, Kaija och Pekola-Sjöblom, Marianne (2017):
Tulevaisuuden kunta. Kommunförbundet. Helsingfors: Kuntatalon paino.
Olausson, Albin och Syssner, Josefina (2017): Att stärka den lokala attraktionskraften Målbilder och genomförande i den lokala utvecklingspolitiken. Norrköping: Linköpings
universitet, centrum för kommunstrategiska studier.
Puumala strategi (2018): Puumalan kuntastrategia 2018–2025. http://puumala.fi/wpcontent/uploads/Strategia-2018-2025_FINAL.pdf Hämtad 19.9.2020.
Rautavaaras
strategi
(2019):
Rautavaaran
Kuntastrategia
2030-asiakirja.
https://www.rautavaara.fi/documents/7648348/7758756/Rautavaaran+Kuntastrategia+2030asiakirjaa-rotated.pdf/23e52eae-75c3-4f48-9322-6a9a018b5898 Hämtad 19.9.2020.
Regeringsprogrammet för statsminister Antti Rinnes regering (2019): Ett inkluderande och
kunnigt Finland. Ett socialt, ekonomiskt och ekologiskt hållbart samhälle. Helsingfors:
Statsrådets publikationer 2019:24.
Rotkirch, Anna, Tammisalo, Kristiina, Miettinen, Anneli och Berg, Venla (2017):
Perhebarometri 2017, Miksi vanhemmuutta lykätään? Nuorten aikuisten näkemyksiä
lastensaannista. Helsingfors: Befolkningsförbundet.
Siikalatvas
strategi
(2016):
Siikalatvan
kuntastrategia
2017-2022.
https://www.siikalatva.fi/sites/default/files/16673_Strategia_2017-2022_KV_19.12.2016.pdf
Hämtad 19.9.2020.
Sousa Sílvia och Paulo Pinho (2015): Planning for Shrinkage: Paradox of Paradigm. European
Planning Studies 23:1, 12–32. Routledge.
Statistikcentralen
(2018):
Befolkning.
https://www.tilastokeskus.fi/tup/suoluk/suoluk_vaesto_sv.html Hämtad 21.8.2019.
Statistikcentralen (2019): Befolkningsprognosen 2019–2070. Helsingfors: Statistikcentralen.
Statistikcentralens databas "11ra -- Nyckeltal för befolkningen efter område, 1990–
2018" http://pxnet2.stat.fi/PXWeb/pxweb/sv/StatFin/StatFin__vrm__vaerak/statfin_vaerak_p
xt_11ra.px/ Hämtat 15.12.2019
Statistikcentralens
webbsida
(u.å.):
Kuntien
https://www.stat.fi/tup/alue/kuntienavainluvut.html#?year=2019&active1=SSS
10.8.2019.

avainluvut.
Hämtad

Svenska Yle (25.05.2019): Korsholmspolitiker ifrågasätter Carola Lithéns agerande: "Dags
för en allvarlig diskussion." https://svenska.yle.fi/artikel/2019/05/25/korsholmspolitikerifragasatter-carola-lithens-agerande-dags-for-en-allvarlig Hämtad 22.10.2019.
Svenska Yle (1.10.2019): Kasköpolitiker delade efter resultatet i folkomröstningen – två röster
avgör om det blir fusion eller inte. https://svenska.yle.fi/artikel/2019/09/30/kaskopolitikerdelade-efter-resultatet-i-folkomrostningen-tva-roster-avgor-om-det Hämtad 22.10.2019.

62

Syssner, Josefina (2015): Planning for shrinkage? Policy implications of demographic decline
in Swedish municipalities. Journal of Depopulation and Rural Development Studies.
ager.2015.14. s.7–31.
Syssner, Josefina (2018): Mindre många, om anpassning och utveckling i krympande
kommuner. Årsta: Dokument Press.
Syssner, Josefina och Olausson, Albin (2015): Att vara en krympande kommun. I Urbanisering,
utmaningar för kommuner med växande minskande befolkning (red.). Sveriges Kommuner och
Landsting.
Syssner, Josefina och Olausson, Albin (2016): Översiktsplanering i kommuner som krymper.
Statsvetenskaplig Tidskrift 2/2016.
Varkaus strategi (2017): Varkauden kaupunkistrategia 2018-2040: Asukkaiden Warkaus.
https://www.varkaus.fi/sites/default/files/atoms/files/Asukkaiden%20Warkaus.pdf
Hämtad 19.9.2020.
Viitasaaris strategi (2017): Viitasaari, Pikkasen parempi periferia. http://80.246.162.106/wpcontent/uploads/filebank/8258-Viitasaaren_kaupunkistrategia__2018-2020.pdf
Hämtad 19.9.2020.
Wiechmann, Thorsten och Pallagst, Karina M. (2012): Urban shrinkage in Germany and the
USA: A Comparison of Transformation Patterns and Local Strategies. International Journal of
Urban and Regional Research. Volume 36.2, March 2012, 261–280.
Wynes, Seth och Nicholas, Kimberly A. (2017): The climate mitigation gap: education and
government recommendations miss the most effective individual actions. Environ. Res. Lett.
12.
Yle (6.7.2020): Pieni kaupunki alkaa maksaa 4 000 euron vauvarahaa saadakseen lisää
asukkaita:
Houkuttelee
lapsiperheitä
myös
hirsikoululla
ja
skeittauksella.
https://yle.fi/uutiset/311434728?utm_source=facebook&utm_campaign=yleuutiset&utm_medium=social&fbclid=I
wAR3ZI6QeGcI2cS4oMI1krqSCZ1v8YnYFEmMDeS9MJfw1b4jHL92ru-R7QVE Hämtad
14.7.2020.
Östermarks strategi (2018): Teuvan kuntastrategia valtuustokaudelle 2018–202.
https://teuva.fi/hallinto/saannot-taksat-strategiat/kuntastrategia Hämtad 20.9.2020.

63

