Sandra Blomqvist

EN JÄMFÖRELSE AV POTENTIELLA
LEKOMRÅDEN FÖR ROVFISK I
ÅLANDS SKÄRGÅRD

Sandra Blomqvist
2020
Pro gradu-avhandling
Åbo Akademi
Fakulteten för naturvetenskaper och teknik

Sandra Blomqvist
Abstrakt
Målsättningen med denna Pro Gradu-avhandling var att jämföra fyra utvalda vikar i den
åländska skärgården och avgöra huruvida de var lämpliga lekområden för rovfisk, såsom
gädda (Esoc lucius) och abborre (Perca fluviatilis), och ifall det fanns karaktäristiska
skillnader mellan vikarna som påverkade deras lämplighet som lekområden. Skillnader i
täckningsgrad av trådalger och artsammansättning av makrofyter förväntades noteras mellan
vikarna så att de områden som bedömts vara potentiella lekområden hade lägre täckningsgrad
av trådalger och mångfaldigare artsammansättning av makrofyter än de mindre lämpliga
områdena. I de potentiellt lämpliga lekområdena förväntades lägre abundans av
mesopredatorer, såsom storspigg, noteras än i de vikar som bedömdes vara mindre lämpliga
lekområden.
Syftet med avhandlingen var att ge en bättre inblick i mekanismerna bakom de minskade
rovfiskbestånden i Östersjöns skärgård med fokus på de mer exponerade områdena i mellanoch ytterskärgården. Rovfiskbeståndens nedgång kan ha konsekvenser för hela Östersjöns
ekosystem. Fyra områden i Ålands skärgård undersöktes, varav tre bedömdes vara
ytterskärgård till sina karaktärsdrag, exempelvis exponeringsgrad, trots klassificeringen som
mellanskärgård. Provtagningen av rovfiskbestånden utfördes med ryssja, samtliga individer
mättes och släpptes sedan tillbaka i havet. Ryssjefisket inleddes i mitten av april och avslutades
i början av maj. Efter lekperioden karterades abborrom genom snorkling längs med transekter.
Fiskyngel samplades med ”scoop and plate” -metoden under maj. I juni fiskades spigg med nät
och fältarbetet avslutades med kartering av makrofyter och trådalger i slutet på juni.
Fångsten i ryssjorna var liten och provtagningen av yngel och karteringen av rom ledde inte
till några signifikanta resultat. Fisket av storspigg visade att det fanns signifikanta skillnader i
såväl antal fångade individer som längdfördelning av spigg mellan vikarna. Hög abundans av
storspigg och löja noterades i två av vikarna. Artsammansättningen av markofyter skilde sig
mellan vikarna, två av vikarna hade en större mångfald av makrofytarter. Signifikanta
skillnader i täckningsgrad av trådalger kunde också identifieras mellan vikarna. Områdena
kunde inte konstateras vara produktiva lekområden för rovfisk eftersom fångsten i ryssja var
bristfällig, rom och yngel var frånvarande och stora mängder storspigg och löja noterades i
områdena.

Sandra Blomqvist
Abstract

The purpose of this master’s thesis was to examine four selected bays in the archipelago of
the Åland Islands and determine whether they were suitable spawning areas for predatory
fish, such as pike (Esox lucius) and perch (Perca fluviatilis), and whether there were any
crucial differences in the characteristics between bays determining their suitability.
Differences in coverage of epiphytes and in macrophyte diversity between the bays were
expected. The bays which were potentially suitable spawning areas were expected to have
lower coverage of epiphyte and a more diverse macrophyte community. The potential
spawning areas were also expected to have a lower abundancy of mesopredators such as
stickleback and bleak.
This project was prompted to provide more insight into the decline of predatory fish stocks in
the Baltic Sea, focusing mainly on more exposed areas of the intermediate- and outer
archipelago. The areas studied in this thesis were situated in the archipelago of the Åland
Islands, whereof three were considered as outer archipelago, because of their characteristics
such as exposure despite that they were classified as intermediate archipelago, and one
classified as intermediate archipelago. The sampling of predatory fish was performed using
fyke nets between mid-April to end-May, the catch was measured and released. Post
spawning, perch egg strains were mapped by snorkelling, along a transect from end-May to
mid-June. Fish larvae were sampled in May by scoop and plate method. The fishing of
sticklebacks (Gasterosteus aculeatus) was performed with gillnets in June. Additionally, the
macrophytes and the epiphytes in the bays were mapped.
The catch from the fyke nets was sparse and the sampling of larvae and eggs did not lead to
any significant results. The fishing of sticklebacks showed there were differences in both the
number and the length distribution of sticklebacks between the bays. A high abundancy of
stickleback and bleak were noticed in two of the bays. There were differences in the
macrophyte species composition, where two of the bays showed a more diverse composition
of macrophyte species. Significant differences in epiphyte coverage between the bays could
also be detected. The areas could not be considered as productive spawning areas for
predatory fish since the catch in the fyke nets was inadequate, fish eggs and larvae were
absent, and stickleback and bleak were abundant in great amounts in the areas.

Sandra Blomqvist

Innehållsförteckning
1.

Inledning .......................................................................................................................... 1
1.1

Rovfiskbeståndens status i Östersjön ...................................................................................... 1

1.2

Rekryteringsstörningar hos abborre och gädda ....................................................................... 1

1.3

Fiskarter i fokus ....................................................................................................................... 2

1.4

Eutrofiering och klimatförändring i Östersjön ........................................................................ 3

1.5

Interaktioner i bentiska samhällen ........................................................................................... 5

1.6

Målsättning och hypoteser....................................................................................................... 7

2.

Material och metoder ...................................................................................................... 7
2.1

Undersökningsområden ........................................................................................................... 7

2.1.1

Sunnanpå....................................................................................................................................... 8

2.1.2

Listerbyviken ................................................................................................................................ 9

2.1.3

Fladan ......................................................................................................................................... 10

2.1.4

Vadgrundsfladan ......................................................................................................................... 11

2.2

Hydrografiska analyser.......................................................................................................... 12

2.3

Ryssjefiske............................................................................................................................. 12

2.4

Kartering av abborrom och yngel .......................................................................................... 13

2.5

Provfiske av storspigg ........................................................................................................... 14

2.6

Kartering av undervattensvegetation ..................................................................................... 15

2.7

Dataanalyser .......................................................................................................................... 15

3.

Resultat .......................................................................................................................... 16
3.1

Hydrografi ............................................................................................................................. 16

3.2

Ryssjefiske............................................................................................................................. 17

3.3

Kartering av abborrom och yngel .......................................................................................... 18

3.4

Skillnader i förekomst av spigg ............................................................................................. 18

3.5

Kartering av växtlighet .......................................................................................................... 19

3.6

Trådalger ............................................................................................................................... 20

4.

Diskussion ..................................................................................................................... 23
4.1

Jämförelser av havsvikarna i egenskap som lekområden ...................................................... 24

4.2

Makrofyter och trådalger samt dess inverkan på lekområden ............................................... 26

4.3

Metodkritik och åtgärdsförslag.............................................................................................. 28

5.

Slutsatser ....................................................................................................................... 29

6.

Tackord.......................................................................................................................... 30

Källor ........................................................................................................................................ 31
Bilagor ...................................................................................................................................... 38

Sandra Blomqvist

1. Inledning
1.1 Rovfiskbeståndens status i Östersjön
Rovfiskbestånden har under de senaste årtiondena minskat i Östersjön, orsakerna beskrivs som
varierande och troligtvis ligger en kombination av många faktorer som påverka samtliga
trofiska nivåerna bakom nedgången (Nilsson et al. 2004, Nilsson et al. 2006, Lappalainen et al.
2008). Ett regimskifte orsakat av överfiske av torsk (Gadus morhua) anses ha bidragit till en
mängd vassbuk (Sprattus sprattus) i Östersjön (Casini et al. 2008). En kraftig ökning i mängden
spigg (Gasterosteus aculeatus) har även noterats i Östersjön, mellan år 2003 och år 2007
ökande mängden spigg 20-falt (Sieben et al. 2011). Ljunggren et al. (2010) noterade en drastisk
ökning i mängden spigg vid Sveriges ostkust. Den ökade mängden mesopredatorer, d.v.s.
medelstora predatorer som löja (Alburnus alburnus), mört (Rutilus rutilus) och storspigg, har
lett till ett ökat predationstryck på viktiga betare och djurplankton (Sieben et al. 2011). Ökat
predationstryck på betare kan i kombination med eutrofiering leda till en ökning av påväxtalger
och växtplankton (Nilsson et al. 2004, Casini et al. 2008, Eriksson et al. 2009, Ljunggren et al.
2010, Östman et al. 2016, Kraufvelin et al. 2018). En högre täckningsgrad av tråd- och
påväxtalger kan i sin tur leda till förändringar i artsammansättningen bland makrofyter i
Östersjön (Rosqvist et al. 2010). Detta påverkar i största grad rovfiskbestånden i och med att
påväxtalger kan förändra leksubstrat och hydrologiska förhållanden till det sämre. Trådalger
kan direkt påverka rekrytering av rovfisk i och med att stora mängder kan skapa syrefria och
syrefattiga förhållanden och således kväva rommen samt utsöndra toxiska ämnen skadliga för
rom (Nilsson et al. 2004, Nilsson et al. 2006, Rosqvist et al. 2010). Interaktioner mellan trofiska
nivåer kan komma att förstärka eller försvaga effekterna av potentiella trofiska kaskader i
ekosystemen i Östersjön (Donadi et al. 2017, Bergström et al. 2018). Fokuset i denna
avhandling kommer att ligga på exponerade områden i mellan- och ytterskärgården, där
effekterna av mesopredatorer såsom storspigg förmodas vara betydande (Byström et al 2015).

1.2 Rekryteringsstörningar hos abborre och gädda
Rekryteringsstörningar hos abborre (Perca fluviatilis) och gädda (Esox lucius) anses vara en
av de största orsakerna till den noterade tillbakagången av rovfiskbeståndet (Kjellman et al.
2003, Nilsson et al. 2004, Ljunggren et al. 2005, Ljunggren et al. 2010, Byström et al. 2015).

1

Sandra Blomqvist
Grumligare vatten i samband med eutrofiering försvårar lokalisering av byte för arter som är
visuella jägare, så som exempelvis gädda, och kan möjligtvis ge fiskarter anpassade till
grumligare förhållanden, exempelvis mört (Rutilus rutilus), fördel i detta sammanhang
(Salonen et al. 2009, Salonen et al. 2013). Mesopredatorer som bland annat vassbuk och spigg
konkurrerar med rovfiskyngel om djurplankton, vilket kan orsaka förändring i
artsammansättningen av djurplankton då de olika fiskarterna har olika preferenser för arter av
djurplankton (Nilsson et al. 2004, Ljunggren et al. 2005, Salonen et al. 2009, Lefébure et al.
2014). Detta påverkar rovfiskens yngelstadier i och med att en del arter av djurplankton är mer
lämpliga och näringsrika byten för ynglen än andra, förändringar i förekomst och täthet av
specifika arter av djurplankton kan således orsaka förändringar i tillväxt och överlevnad hos
yngel (Nilsson et al 2004). Rovfiskyngel är såväl föda som konkurrenter för mesopredatorerna
(”Intraguild predation”, IGP), och en ökning i mesopredatorer innebär ökat predationstryck på
yngel (Werner & Gilliam 1984, Byström et al. 2015). De tidiga yngelstadierna är speciellt
känsliga för predation och konkurrens, förändringar i mängden mesopredatorer och
djurplankton samt en förändring i djurplanktonens artsammansättning kan således i
kombination med bristfälliga lekområden förklara rekryteringsstörningarna hos rovfisk i
Östersjön (Nilsson et al. 2004, Nilsson et al. 2006, Ljunggren et al. 2010, Byström et al. 2015,
Bergström et al. 2018). Utöver predation och konkurrens påverkas även rovfiskens lek, äggens
kläckning och ynglens tillväxt av abiotiska förhållanden så som temperatur, syre och salinitet
(Kjellman et al. 2003). Eutrofiering kan förändra dessa abiotiska faktorer och således direkt
påverka rovfiskbestånden.

1.3 Fiskarter i fokus
Abborrens lek börjar vid vattentemperaturer kring 10 – 12 °C, men om temperaturen sjunker
under 10 °C ökar risken för yngeldöd (Kjellman et al. 2003). Gädda leker tidigt under våren i
vattentemperaturer kring 6 – 14 °C (Ljunggren et al. 2011). Leken sker bland annat i skyddade
havsvikar, en del av såväl abborrar som gäddor lekvandrar även uppströms i bäckar och åar.
Risvasar, kvistar, vass och fleråriga makrofyter är viktiga leksubstrat för abborren, som fäster
sin romsträng vid substratet. Gäddans leksubstrat är företrädesvis översvämmade landväxter,
vass eller fleråriga makrofyter där de enskilda romkornen fäster. Leksubstratets strukturer är av
större betydelse än substratets material eftersom rommen och ynglen är mer skyddad i
komplexa substrat (Gillet & Dubois 1995, Nilsson et al. 2006, Snickars et al. 2010).

2

Sandra Blomqvist
Spigg migrerar under maj och juni till kustområden för att leka, eftersom spigg inte tar sig förbi
vandringshinder eller starka strömmar har lättåtkomliga vikar i ytterskärgården oftast störst
populationer av lekande storspigg (Lefébure et al. 2014, Byström et al. 2015). Spiggen blir
lekmogen då den uppnår en storlek av ungefär 3cm (Dauod et al. 1985), således kan
längdfördelningen av spigg ha en betydelse i spiggens roll i ekosystemet på ett visst område.
En tydlig positiv korrelation mellan storspigghonans storlek och antalet romkorn per lek har
tidigare påvisats (Wootton 1973), således kan även mängden spigg och deras längdfördelning
ge en indikation på hur produktivt ett område är i egenskap av lekområde för spigg. Effekterna
av spigg på abborr- och gäddyngel är delvis beroende av timingen av rovfiskarnas lek och
spiggens ankomst till kusten samt habitatets komplexitet, det vill säga tillgängliga gömställen i
form av varierande undervattensvegetation och stenformationer. I tidiga yngelskeden och i
mindre komplexa habitat är rovfiskynglen mer utsatta för predation av spigg och konkurrens
om djurplankton, närvaro av spigg kan då med sannolikhet bidra till rekryteringsstörningar
(Byström et al. 2015).
Löja (Alburnus alburnus) leker i flera faser under maj till juni (Snickars et al. 2009). En hög
abundans av löja kan möjligtvis bidra till en ökad mängd växtplankton och rikligare
algblomningar eftersom löjans huvudsakliga föda är djurplankton (Horppila et al. 1992). En
ökad predation på djurplankton kan leda till brist på föda även för andra karpfiskar, exempelvis
mört (Rutilus rutilus), som då ändrar sin föda exempelvis genom att istället äta betare, så som
exempelvis olika arter av gråsuggor (Isopoda sp.) (Horppila et al. 1992). Det ökade
predationstrycket på betare kan leda till större täckningsgrad av trådalger och mörtfiskarnas
födosökande som förflyttats från vattenkolumnen till bottnen rör upp sediment och bidrar
således även till ökad grumlighet (Horppila et al. 1992). Löjan orsakar även en snabbare
cirkulation av fosfor och bidrar således till ökad eutrofiering (Horppila et al. 1992).

1.4 Eutrofiering och klimatförändring i Östersjön
Hela Östersjön är i princip påverkad av eutrofiering, övergödningen har under kort tid övergått
från mindre, lokala påverkningar till omfattande regionala problem. De främsta
eutrofieringskällorna består av direkta punktkällor vid kustområden, inflöde från
flodmynningar och avrinning från diffusa källor längs med kusterna. Även näringsämnen
lagrade i bottensedimentet bidrar till eutrofiering då de löses upp i vattenkolumnen (Bonsdorff
et al. 1997, Voss et al. 2011, HELCOM 2014). I de åländska kustvattnen står fiskodlingar för
3

Sandra Blomqvist
den största tillförseln av näringsämnen (Bonsdorff et al. 1997). Lokala punktkällor, exempelvis
fiskodlingar, orsakar främst eutrofiering på lokal nivå men kan orsaka stora lokala förändringar
och bör därför åtgärdas direkt på lokal nivå (Bonsdorff et al. 2002). Kustområdena kring
Östersjön är naturligt mer näringsrika än de öppna vattnen i Östersjön på grund av begränsat
vattenutbyte, högre ytvattentemperaturer och kusternas komplexa topografi. Effekterna av
eutrofiering verkar också vara starkast kring kustområdena i Östersjön (Schulz et al. 1992,
Bonsdorff et al. 2002) eftersom kustområdena är mer utsatta för avrinning av näringsämnen
från diffusa källor så som odlingsmarker (Voss et al. 2011). Trots att tillförseln av näringsämnen
till Östersjön generellt sett har minskat sedan 1980-talet, har koncentrationerna av
näringsämnen i vattenkolumnen inte minskat i samma takt (HELCOM 2014). Att enbart minska
på tillförseln av näringsämnen till Östersjön kommer således inte att leda till önskade resultat.
Ytterligare åtgärder så som exempelvis begränsat fiske av toppredatorer, så kallad ”top-down”kontroll (ett ekosystem där toppredatorerna kontrollerar mängd och abundans av de lägre
trofiska nivåerna) av ekosystemen är viktigt för att minska effekterna av eutrofiering (Eriksson
Klemens et al. 2009). Övergödning leder till direkta konsekvenser så som ökad
primärproduktion, men även indirekta konsekvenser som syrebrist, förändringar i
artsammansättning av makrofyter samt grumligare vatten och ökad sedimentering av dött
material till följd av ökad primärproduktion (Salonen et al. 2013, HELCOM 2014). Eutrofiering
drabbar dock inte alla arter negativt, en del arter drar nytta av en ökning i tillgängliga
näringsämnen. Till exempel det effektiva näringsupptaget och den snabba tillväxten hos vass
(Phragmites australis) gör den till en konkurrenskraftig art i eutrofa miljöer (till exempel Ulrich
& Burton 1985, Kühl & Kohl 2003, Uddin et al. 2017). Utöver konkurrens om näringsämnen
påverkar vassen andra makrofyter genom allelopati, det vill säga förmågan hos en del växter att
avge ett ämne som inhiberar tillväxt hos andra arter i dess omgivning (Rudrappa et al. 2007,
Uddin et al. 2017). Interaktionen mellan vass och trådalger påverkas även av tillgängligt solljus.
Till en början har de kvarblivna vasstråna en positiv effekt på tillväxten av trådalger, eftersom
de erbjuder substrat att växa på, men ju längre in i vassens tillväxtperiod under våren/sommaren
desto mindre solljus når epiftyterna på grund av vassens blad, och således hämmas deras tillväxt
i områden som täcks av vass (Riber et al. 1984).
Klimatförändringen i Östersjön följer liknande mönster som den globala klimatförändringen,
dock förväntas temperaturförändringarna kring Östersjöområdet bli större än de globala och
den största temperaturökningen förväntas ske i norra Östersjön under vintrarna (HELCOM
2013). Även stigande bottentemperaturer vid Östersjöns kustområden har noterats, vilket kan
4

Sandra Blomqvist
bidra till att förändra och förflytta kustlevande arters habitat (Snickars et al. 2014). Under våren
börjar temperaturen stiga tidigare, vilket kan orsaka en förändring i artsammansättningen av
växtplankton och påverka längden och tidpunkten på algblomningar samt påverka timingen av
algblomningar och förekomsten av djurplankton så att en ”temporal mismatch” uppstår mellan
växt- och djurplankton (HELCOM 2013). Tidigare vårar kan även påverka vårlekande fisk
såväl positivt som negativt. Förhöjda temperaturer tidigare under våren förlänger leksäsongen
men risken för kallare perioder kvarstår, vilket kan orsaka mortalitet av rom och yngel
(Kjellman et al. 2003, Nilsson et al. 2004). Effekterna av klimatförändringen på Östersjön
verkar synergistiskt med exempelvis eutrofiering och/eller med koldioxidutsläpp så att
ekosystemets resiliens försämras, d.v.s. ekosystemets förmåga att återhämta sig från störningar
så som exempelvis orkaner, markbränder och föroreningar (Holling 1973), vilket gör
ekosystemet mer sårbart för förändring (HELCOM 2013).
Effekterna av eutrofiering och klimatförändring på fisksamhällen varierar. Spigg anses ha en
fördel vid högre temperaturer, eftersom arten inte är resursbegränsad (Lefébure et al. 2014). En
ökning i primärproduktion och således även grumlighet har visats påverka spiggens beteende.
Candolin et al. (2008) påvisade att spiggshanar uppvisade ett mindre aggressivt beteende under
föräldrafasen i grumligt vatten, troligtvis på grund av sämre visibilitet, vilket förlängde den
reproduktiva livslängden för hanar och gjorde det möjligt för dem att slutföra fler
parningscykler. Den ökade primärproduktionen, därmed även vattnets syresättning, och
grumligheten bidrog även till att hålla äggen syresätta samt minskade risken för intrång av andra
hanar, vilket var en fördel för mindre hanar som i grumliga vatten hade lika stor
reproduktionsframgång som stora hanar. Spiggens visuellt baserade parningsbeteende kan
däremot förändras till följd av grumligare vatten. För att hanar i grumligt vatten skulle få lika
mycket uppmärksamhet från honorna som i klart vatten under lekperioden krävdes ihärdigare
uppvaktande och starkare färger av hanarna, således kan storspigghanar förväntas bli
färggrannare och aktivare (Engström-Öst och Candolin 2007). Gagnon et al. (2017) kunde dock
inte påvisa någon koppling mellan miljövariabler länkade till eutrofiering och reproduktiv
framgång hos spigg.

1.5 Interaktioner i bentiska samhällen
Bentiska samhällen har en betydande roll i Östersjöns respons på eutrofiering och
klimatförändring. I fungerande ekosystem ökar antalet betare i samband med att påväxtalger
5

Sandra Blomqvist
ökar, och kan således minska effekterna av eutrofiering (Donadi et al. 2017). Dessvärre har de
bentiska samhällena genomgått en förändring under de senaste 30 åren bland annat till följd av
förändringar i fisksamhällen, salinitet och syrehalt samt temperaturförändringar. Arter känsliga
för sådana förändringar tvingas då ge vika för arter mer anpassade för exempelvis lägre
saliniteter och högre temperaturer, vilken innebär en förändring i artdominans (Olsson et al.
2013). Till exempel upptäckte Bonsdorff et al. (1992) en förändring i artdominans i nordvästra
Åland, en signifikant minskning av den dominerande östersjömusslan Macoma balthica
noterades som en följd av en ökning av drivande algmattor. En ökning i drivalger orsakar därför
inte enbart förändringar i artsammansättningen och interaktioner mellan arter i de bentiska
samhällena utan påverkar sannolikt även interaktioner mellan det bentiska samhället och den
pelagiska näringsväven. Fiskarter som söker bentisk föda påverkar den bentiska infaunan,
förändringar i fisksamhällen kommer därför även att synas i de bentiska samhällena (Mattila
och Bonsdorff 1988, Sieben et al. 2011, Olsson et al. 2013, Snickars et al. 2014).
Enligt Snickars et al. (2014) reagerar bottenfaunan till en början positivt på eutrofiering i och
med att det bidrar med mer föda för växtätare (betare), dock följt av en minskning i biomassa
av betare senare. Klimatförändringen verkar påverka den bentiska faunan mer än eutrofiering.
Högre bottentemperaturer kan tvinga arter att söka sig till djupare, kallare områden vilka i
Östersjön ofta är syrefattiga (Snickars et al. 2014). Andra hydrografiska förändringar så som
förändringar i salinitet stressar bottenfaunan ytterligare och i kombination med eutrofiering och
klimatförändring blir bottenfaunan känsligare för framtida miljöförändringar (Snickars et al.
2014).
En större mängd mesopredatorer till följd av en minskning av toppredatorer leder till ökat
predationstryck på betare, toppredatorer påverkar således indirekt infaunan (Eriksson Klemens
et al. 2009, Sieben et al. 2011, Donadi et al. 2017). En ökning i mängden mesopredatorer
förväntas också orsaka en förändring i betares beteende, som då blir mer inaktivt och på så sätt
ytterligare bidrar till en ökning i påväxtalger (Donadi et al. 2017). De bentiska samhällena
påverkas liksom resten av Östersjön av både klimatförändring och eutrofiering.

6

Sandra Blomqvist

1.6 Målsättning och hypoteser
Målsättningen med denna pro-graduavhandling var att undersöka skillnader mellan områden i
Ålands ytter- och mellanskärgård gällande täckningsgrad av trådalger, artsammansättning av
makrofyter, mängd storspigg och mängd lekande rovfisk. Ytterligare var målsättningen att
undersöka huruvida dessa skillnader mellan områdena var kopplade till områdenas potential
som lekområde för vårlekande rovfisk, såsom abborre och gädda, och ifall det fanns andra
skillnader mellan vikarna som påverkade deras funktion som lekområde, exempelvis
exponering, vattenkvalité och temperatur.
Forskningshypoteserna löd som följande:
H1: Det finns skillnader mellan områdena i förekomst av rovfisk, rom och yngel beroende på
täckningsgrad av trådalger samt vass, artsammansättning av makrofyter och täthet av spigg i
områdena.
H2: Det finns en negativ korrelation mellan förekomst av rovfisk, rom och yngel och
täckningsgrad av trådalger och täthet av mesopredatorer såsom spigg.

2. Material och metoder
2.1 Undersökningsområden
Totalt undersöktes fyra potentiella lekområden i Ålands skärgård. Sunnanpå och Listerbyviken
ligger på Vårdö, Fladan ligger i norra Lumparn och Vadgrundsfladan ligger i södra Lumparn
(Fig. 1). Tre av dessa vikar, Fladan, Sunnanpå och Listerbyviken, har i denna undersökning
klassats som ytterskärgård utgående från karaktärsdrag så som exponering, exponering för
dominerande vind och bottentyp, trots att de enligt EU:s vattendirektiv (2000/60/EG) inte
klassas som ytterskärgård. Vadgrundsfladan klassas som mellanskärgård. Det största avståndet
fanns mellan Listerbyviken och Vadgrundsfladan (ca 18 km fågelvägen) och det minsta
avståndet mellan Fladan och Sunnanpå (ca 4,5 km fågelvägen). Områdena valdes utifrån
tidigare karteringar (ÅLR, opublicerat data) och enligt områdesspecifika krav (d.v.s. exponerad
ytter- och mellanskärgård med potential som lekområde utgående från tidigare karteringar).

7

Sandra Blomqvist

Figur 1 En översiktskarta av de områden som undersöktes år 2019.

2.1.1 Sunnanpå
Sunnanpå, i Töftö, är en öppen vik på Vårdö med inlopp mot Bussöfjärden. Bottensedimentet
består främst av sand och blålera. Viken är ca 30 ha stor, varav 22 ha undersöktes. De områden
som inte undersöktes bestod av tjocka vassbältet vid strandlinjen, varav en stor del av det tjocka
vassbältet växte på land, samt djupområden som inte var lämpliga (d.v.s. områden djupare än
2,5 m). En stor del av området kring strandlinjen och utåt täcks av ett tjockt vassbälte, och har
därför utelämnats i beräkningen av arean (Fig. 2). Viken är ställvis mycket långgrund vid
strandlinjen och sluttar sedan brant neråt, vilket gör delar av viken otillgängliga såväl till fots
som med båt. Medeldjupet för det undersökta området av viken var 1,36 m.

8

Sandra Blomqvist

Figur 2 Översiktlig kartbild av Sunnanpå, Vårdö. Det streckade området är den area som tagits
i beaktande i undersökningen.

2.1.2 Listerbyviken
Listerbyviken, Vårdö, är en relativt exponerad vik i Grundsundafjärden. Bottensedimentet
består främst av sand och blålera. Den inre viken är ca 13 ha stor, varav 11 ha togs med i
undersökningen (Fig. 3). Den innersta delen av viken är mycket grund och otillgänglig med båt
och områdena kring strandlinjen är långgrunda och har därför inte beaktats i projektet.
Medeldjupet för det undersökta området var 0,57 m.

9

Sandra Blomqvist

Figur 3 Översiktlig kartbild av Listerbyviken, Vårdö. Det streckade området är den area som
tagits i beaktande i undersökningen.

2.1.3 Fladan
Fladan ligger i Tranvik, Sund, i området norra Lumparn. Viken är öppen och exponerad.
Bottensedimentet består främst av sand och blålera, längs med strandlinjen finns ett tjockt
vassbälte som sträcker sig långt ut mot viken. Vikens totala storlek är ca 27 ha, av vilket 18 ha
räknades med i undersökningen (Fig. 4). Vid strandlinjen är viken till stor del långgrund, och
vassbältet mycket tjockt vilket gör att viken delvis är otillgänglig såväl med båt som från land
och har därför inte tagits i beaktande i undersökningen. Utöver det tjocka vassbältet finns även
en sandbank och ett djupare område (>2,5 m djupt) som utelämnats i projektet. Medeldjupet för
det undersökta området är 1,38 m. Från Fladan går en bäck upp till sjön Viken. Bäcken och sjön
Viken är potentiella lekområden för abborre och gädda (Blomqvist & Gripenberg 2018).

10

Sandra Blomqvist

Figur 4 Översiktlig kartbild av Fladan, Tranvik (Sund). Det streckade området är den area som
tagits i beaktande i undersökningen.

2.1.4 Vadgrundsfladan
Vadgrundsfladan, Lemland, är en skyddad vik i södra Lumparn. Bottensedimentet består
främst av blålera, som ställvis visar tecken på låg syrehalt. Vikens totala area är ca 10 ha, varav
5 ha räknades med i detta projekt (Fig. 5). Eftersom ungefär halva viken är privatägd och
tillstånd endast erhållits för denna del har uträkningar av area och transekter grundats på denna
halva av viken. Den inre delen av viken är mycket grund, ställvis igenvuxen och otillgänglig
med båt och har därför utelämnats i beräkningarna.

11

Sandra Blomqvist

Figur 5 Översiktlig kartbild av Vadgrundsfladan, Lemland. Gränsen för vikens area har dragits
vid den area som har varit tillåtet att användas under projektet, det streckade området är den
area som tagits i beaktande vid uträkningar av exempelvis transektmetrar.

2.2 Hydrografiska analyser
Temploggers placerades ut i samtliga vikar för att registrera vattentemperaturen under hela
perioden. Temploggers placerades ut den 16.4 och den 18.4 på ca 1,5 meters djup och togs upp
den 25.6, 26.6 och 28.6. Under tiden mättes temperaturen varannan timme. Vid karteringen av
växtligheten mättes siktdjup (Secchi) för respektive område. Kring månadsskiftet juni-juli togs
vattenprover för att analysera kväve- och fosforhalter. Vattenprovernas totalfosfor och -kväve
bestämdes genom persulfatoxidering i enlighet med Grasshoff et al. (1983).

2.3 Ryssjefiske
Ryssjefisket inleddes den 17:e april. För provfiske av lekmogen gädda och abborre användes
fyra strandryssjor (Kivikangas rantarysä 12,5 m) eftersom ryssjefiske är en metod som tillåter
selektivt fiske och frisläppning av levande fångst (Gripenberg 2015). Ryssjorna var totalt 12,5
12

Sandra Blomqvist
m långa, fångstpåsen var 3,5 m lång med höjden 60 cm och bredden 1 m och ledarmen var 9 m
lång och 90 cm hög (Fig. 6 A & B). De tre meter långa sidoarmarna bands ihop för att underlätta
fisket.

Figur 6 A: Ryssjan från sidan. B: Ryssjan uppifrån (efter Gripenberg 2015).
Ryssjan spändes upp med hjälp av en tyngd och ett flöte i var ände. Ändan av ledarmen fästes
så nära intill strandlinjen som möjligt och ryssjan spändes upp ut mot mitten av viken. Två
ryssjor per vik användes, vikarna fiskades således i par och ryssjorna vittjades efter en natt.
Fisket skedde i fyra omgångar fram till den 1: a maj. Således fiskades varje vik med två ryssjor
i fyra omgångar, totalt åtta ryssjor per vik (Tab. 1). Då ryssjorna vittjades artbestämdes och
mättes fångsten med hjälp av en mätbräda och en mätpåse och därefter släpptes fångsten ut.
Om möjligt könsbestämdes även fångsten och eventuella lekmogna individer noterades. Under
fisket registrerades även vattenstånd och vattentemperatur.
Tabell 1 Antal ryssjor, nät och transektmeter per vik (uträknat enligt undersökt area).
Område
Ryssjor Nät
Sunnanpå
8
Listerbyviken
8
Fladan
8
Vadgrundsfladan
8

4
3
4
2

Transekt (m)
810
450
740
250

2.4 Kartering av abborrom och yngel
Rom- och yngelkarteringen inleddes den 6.5 och avslutades den 28.5 Karteringen av
abborromen skedde enligt samma metod som Snickars et al. (2010). Eftersom vikarna var av
olika storlek anpassades transekternas längd enligt vikens storlek. Tre till fyra transekter per
vik karterades och transekterna var 50 – 200 m långa. Transekterna placerades ut i de delar av
viken som ansågs vara potentiellt lämpliga för lekande fisk, det vill säga områden med flerårig
växtlighet som passar som leksubstrat, exempelvis vass eller kransalger (Gillet & Dubois 1995,

13

Sandra Blomqvist
Nilsson et al. 2006). Kartering längs med transekterna utfördes därefter enligt tillgänglighet,
exempelvis tjocka vassbälten ansågs i vissa fall vara otillgängliga. Visuella observationer av
abborrom gjordes genom att snorkla längs med transekten och räkna antalet romsträngar inom
en meters radie från transekten.

Yngelkarteringen skedde längs med transekter i vassbältet. Metoden är i grunden samma som
Lappalainen et al. (2010) använde, dock modifierad för att passa tidschemat och områdena
bättre. I varje vik karterades minst 100 m av strandlinjen. Ett öskar och en vit bunke användes
för att identifiera yngel. Provtagningen gjordes längs med transekten så att två skopor togs var
5:e meter och yngel samt annan bifångst noterades. Transekterna placerades från strandlinjen
snett utåt för att få en djupgradient och utfördes enligt tillgänglighet, d.v.s. tjocka vassbälten
och områden djupare än ca 1 – 1,2 m utelämnades, och enligt lämplighet, d.v.s. transekterna
placerades i delar av viken som utgående från lämplig vegetation, d.v.s. rikligt med lämplig
växtlighet så som vass och makrofyter som ansågs kunna fungera som lekområde.

2.5 Provfiske av storspigg
Spigg provfiskades med Nordic-nät för insjöar av storleken 30 m x 1,5 m, med 12st paneler av
varierande maskstorlek (5 mm, 6.25 mm, 8 mm, 10 mm, 12,5 mm, 15,5 mm, 19 mm, 24 mm,
29 mm, 35 mm, 43 mm och 55 mm), endast paneler av storlek 5 mm, 6,25 mm och 8 mm
användes vid provfisket. För att undvika fångst av andra arter knöts maskor av större storlek
(>8 mm) ihop. Åtta nät modifierades, den totala längden på respektive nät blev 15 m. Näten
skarvades ihop två och två för att få längre och mer täckande nät, totalt således fyra 30 m långa
nät. Eftersom vikarna var av olika storlek anpassades antalet nät per vik till vikens storlek, så
att fångsten trots storleksskillnaden skulle bli jämförbar mellan vikarna. I de stora vikarna,
Sunnanpå och Fladan, sattes fyra nät ut per fiske. I Listerbyviken sattes tre nät ut och i
Vadgrundsfladan sattes två nät ut per fiske (Tab. 1). Respektive vik fiskades under en natt (ca
12 h), näten sattes ut på eftermiddagen och togs upp på morgonen. Näten vittjades så fort som
möjligt efter att de tagits upp, bifångsten artbestämdes och räknades och antalet storspiggar
samt deras längd fastställdes. För samtliga vikar räknades CPUE (Eng: Catch Per Unit Effort,
det vill säga fångst per ansträngning) för spigg och löja.

14

Sandra Blomqvist

2.6 Kartering av undervattensvegetation
Karteringen av undervattensvegetationen utfördes genom att placera en 1x1 m ruta var 10:e
meter längs med en transektlina. Inom rutan identifierades arter av makrofyter och
täckningsgrad (0 – 4) av respektive art bestämdes. Täckningsgraden av trådalger klassificerades
samtidigt enligt samma metod. Eftersom vikarna var av olika storlek räknades antalet
transektmeter ut per vik enligt formeln 40 m x 1 ha så att resultaten skulle bli jämförbart mellan
vikarna (Tab. 1). Transekterna var 50 – 200 m långa och placerades ut enligt tillgänglighet, det
vill säga i områden möjliga att kartera genom snorkling och visuella observationer (exempelvis
tjocka vassbälten ansågs vara områden otillgängliga för snorkling), och enligt lämplighet, vilket
innebär sådana delar av viken som kunde tänkas vara lämpliga lekområden för rovfisk samt
representativa för vikens dominerande vegetation. Dominerande vegetation räknades ut så att
ett medeltal för varje transekt för respektive art räknades ut, medeltalen för artens täckningsgrad
i samtliga transekter adderades ihop och summan av medeltalen divideras med antalet transekter
per vik. Resultatet blev ett medeltal för täckningsgraden för respektive art per vik.

2.7 Dataanalyser
Samtliga statistiska analyser utfördes i programvaran R Studio. Kartbilder skapades i ArcMap
10.1.
För samtliga vikar räknades CPUE (Catch Per Unit Effort, det vill säga fångst per ansträngning)
för spigg och löja. Kovarians och korrelation testades för den totala mängden spigg och löja
fångad i de olika vikarna. Eftersom datas storlek (5538 observationer) hindrade test av
normalfördelning med Shapiro-Wiik test identifierades normalfördelningen med hjälp av en
Q - Q plot. Eftersom datat kunde anses vara normalfördelat analyserades skillnaderna mellan
vikarna i längdfördelning av spigg med en envägs ANOVA. För att identifiera vilka områden
som skilde sig från varandra användes ytterligare Tukey’s post-hoc test.
För att få en överblick av interaktioner mellan flera olika faktorer skapades en
korrelationsmatris av siktdjup (Secchi), totalkväve och -fosfor, CPUE för storspigg och löja,
medelvärde för täckningsgrad av trådalger och täckningsgrad av vass samt medellängd av
storspigg och analyserades. Tröskelvärdet för svag korrelation låg vid 0,2 och värden mellan
0,2 och 0,4 räknades som svagt korrelerade. Värden mellan 0,4 och 0,7 räknades som måttligt
korrelerade och värden högre än 0,7 räknades som starkt korrelerade.
15

Sandra Blomqvist

För att jämföra förekomsten av olika täckningsgrader inom viken utfördes en så kallad
korstabulering. Denna metod användes även för att jämföra förekomsten och spridningen av
olika täckningsgrader inom och mellan vikarna (Michael 2001). Eftersom värdena av
täckningsgrad värderades mellan 0 och 4 där 0 <4 identifierades datat som ordinalt. För att testa
huruvida datat var normalfördelat användes Shapiro-Wiik test. Eftersom det ordinala datat inte
kunde anses vara normalfördelat ansågs den lämpligaste modellen för att analysera och
identifiera signifikanta skillnader i täckningsgrad av trådalger mellan vikarna vara cumulative
link models (CLM) (Christensen 2015). En envägs ordinal regression utfördes med CLM för
att identifiera skillnader i täckningsgrad av trådalger mellan de olika vikarna. En tvåvägs ordinal
regression utfördes med CLM för att identifiera skillnader i täckningsgrad av trådalger mellan
de olika vikarna samt inverkan av täckningsgrad av vass på förekomst av trådalger.

3. Resultat
3.1 Hydrografi
En överblick av de analyserade faktorerna (Tab. 2) i korrelationsmatrisen. Analyserna av
totalfosfor och -kväve påvisade en liten skillnad mellan vikarna, även siktdjupet skilde sig något
mellan några av områdena.

Tabell 2 Secchidjup, totalkväve och -fosfor, CPUE (fångst per ansträngning) för storspigg,
täckningsgrad av trådalger och vass (medeltal) samt medellängd för storspigg i de undersökta
vikarna.
Område
Sunnanpå
Listerbyviken
Fladan
Vadgrundsfladan

Secchi
TotN
(m)
(µg/l)
2,5
444

TotP
(µg/l)
43

Storspigg Trådalger Vass Storspigg
(CPUE)
(cm)
881
0,98 1,96
6,31

2

389

39

282,3

1,39

0,07

6,43

1,5

568

61

30,8

1,34

1,93

6,3

2

794

33

506,5

0,92

0,24

6,13

I Sunnanpå låg temperaturerna den 16:e april kring 6 grader Celsius och steg gradvis upp till
20 grader Celsius som högst (Bilaga 1.). Några kraftigare fluktuationer förekom under tiden
men inga avvikande resultat uppmättes. Medeltemperaturen var 11,9 grader Celsius.

16

Sandra Blomqvist
Temperaturen i Listerbyviken låg den 18:e april strax över 6 grader Celsius och steg upp till 22
grader Celsius som högst (Bilaga 2.). Ökningen var gradvis med en kraftigare fluktuation i
mitten av juni (12 - 16.6) där temperaturen under två dygn hastigt sjönk med ungefär fem grader
Celsius. Medeltemperaturen var 12,2 grader Celsius. Temperaturerna i Fladan kring den 18:e
april låg kring 6 grader Celsius (Bilaga 3.). Därefter steg temperaturen gradvis, det högsta
uppmätta värdet var strax under 22 grader Celsius. En större fluktuation skedde den mellan den
12:e och 16:e juni, där temperaturen sjönk med ungefär fyra grader Celsius inom ett dygn.
Medeltemperaturen var 12,5 grader Celsius. Den 18:e april var temperaturen ungefär 8 grader
Celsius i Vadgrundsfladan och steg som högst upp till 23 grader Celsius (Bilaga 4.). Några
mindre fluktuationer förekom, den största i början av maj (2.5) då temperaturen under två dygn
sjönk med fyra grader. Medeltemperaturen var 15,2 grader Celsius.

3.2 Ryssjefiske
Totalt 44 fiskar fångades i ryssja. Av dessa var tre gäddor (E. lucius) och nio abborrar (P.
fluviatilis). Alla tre gäddor fångades i olika vikar, den första fångades den 22: a april i
Listerbyviken, den andra fångades samma dag i Sunnanpå och den sista fångades den 30: e april
i Vadgrundsfladan. CPUE för abborre var högst i Vadgrundsfladan och lägst i Listerbyviken.
Mört var den mest vanligt förekommande fångsten följt av abborre och braxen (Tab. 3).
Tabell 3 CPUE (Catch Per Unit Effort) för fiskarter fångade i ryssja.
Område
Gädda Abborre Mört
Braxen Sarv
Sunnanpå
0,125
0,375
0,25
0,75
0
Listerbyviken
0,125
0
0,25
0
0
Fladan
0
0,25
0,125
0,625
0
Vadgrundsfladan
0,125
0,625
1,125
0,5
0,25

17

Sandra Blomqvist

3.3 Kartering av abborrom och yngel
Då karteringen inleddes var temperaturen i vikarna mellan 8 ˚C och 12 ˚C, då karteringen
avslutades var temperaturen mellan 9 ˚C och 15 ˚C. I Tranvik hamn noterades abborrom 1 maj.
Därefter lyste abborrommen med sin frånvaro i samtliga vikar, således finns inget resultat att
presentera på denna punkt. Däremot upptäcktes abborrom i maj i bäcken som går från Fladan
(Tranvik hamn) till sjön Viken. Inga yngel kunde fångas eller identifieras med hjälp av skopa
och yngelskiva. Yngel av mörtfisk noterades under kartering av växtlighet i juni.

3.4 Skillnader i förekomst av spigg
Totalt fångades 5540 storspiggar (varav två var småspigg Pungitius pungitius) under tiden 11
– 19 juni. Fångsten varierande något mellan vikarna (Tab. 4). Storspiggfångsten i Sunnanpå var
rikligast, fångsten i Listerbyviken och Vadgrundsfladan var mindre än i Sunnanpå och i Fladan
var den totala fångsten betydligt mindre än i övriga områden. CPUE för spigg var högst i
Sunnanpå, CPUE var lägst i Fladan och värdet var betydligt lägre än i övriga vikar. Fångsten
bestod till största del av löja (A. alburnus) och spigg (G. aculeatus), andra vanligt
förekommande arter var abborre (P. fluviatilis) och gärs (Gymnocephalus cernuus) (Tab. 4).

Tabell 4 CPUE (Catch Per Unit Effort, fångst per ansträngning) för samtliga fångade fiskarter
i nät i de respektive vikarna.
Spigg
Löja
Abborre
Gärs
Mört
Björkna
Svart smörbult
Tångsnälla

Sunnanpå Listerbyviken Fladan Vadgrundsfladan
881
282,3
30,8
506,5
445,5
528
243,3
817
0,75
0,33
7,5
1
0
1,33
5,5
0
0
0
0,25
1
0
0,33
0
0
0,25
0
0
0
0,25
0
0
0

Eftersom Shapiro-Wiik normalfördelningstest inte var signifikant för varken den totala
mängden spigg eller löja kunde datat anses vara normalfördelat. Därför utfördes endast en
korrelation mellan mängden löja och spigg.

18

Sandra Blomqvist
Resultatet av den ANOVA som utförts på längdfördelningen mellan vikarna var signifikant
(p <0,01), således kunde skillnad i längfördelning av spigg mellan vikarna konstateras. Tukey’
s post hoc test visade att det fanns signifikanta skillnader i längdfördelning av spigg mellan Va
dgrundsfladan och Sunnanpå (p <0,01), mellan Vadgrundsfladan
och Listerbyviken (p <0,01), mellan Sunnanpå och Listerbyviken (p <0,01) och mellan
Vadgrundsfladan och Fladan (p = 0,01). De minsta spiggarna fanns i Vadgrundsfladan och de
största i Listerbyviken och Sunnanpå (Fig. 7).

Figur 7 Längdfördelningen av spigg i de fyra vikarna. Strecket i mitten av boxen står för
medianvärdet, de två sträcken från själva boxen (s.k. ”whiskers”) står för maximum- och
minimumvärdet och punkterna representerar s.k. ”outliers”, d.v.s. avvikande värden.

3.5 Kartering av växtlighet
Totalt identifierades tolv arter av makrofyter (Fig. 8). Listerbyviken hade störst artrikedom av
de karterade vikarna, totalt noterades tio av tolv arter. I Sunnanpå noterades sju av tolv arter
och i Fladan och Vadgrundsfladan noterades fyra arter. Vass (Phragmites australis), borstnate
(Stuckenia pectinata) och slingor (Myriophyllum spp.) påträffades i samtliga vikar, ålnate
(Potamogeton perfoliatus) saknades endast i Vadgrundsfladan. Zannichellia spp., grönsträfse
(Chara baltica) och skruvnating (Ruppia cirrhosa) påträffades endast i Listerbyviken och
blåstång (Fucus vesiculosus) samt vitstjälksmöja (Ranunculus baudotii) fanns endast i
Sunnanpå. I Listerbyviken påträffades även drivande ålgräs (Zostera marina) och blåstång.
Den dominerande vegetationen i Sunnanpå och Fladan var vass (Phragmites australis), i
Listerbyviken dominerade borstnate (Stuckenia pectinata) och i Vadgrundsfladan rödsträfse
19

Sandra Blomqvist
(Chara tomentosa). Borstnate och slingor (Myriophyllum) var vanligt förekommande i samtliga
vikar (Fig. 8).

Dominerande vegetation
3,5
3

Täckningsgrad

2,5
2
1,5
1
0,5
0
Sunnanpå

Listerbyviken

Fladan

Vadgrundsfladan

Område

Phragmites australis

Chara aspera

Stuckenia pectinata

Myriophyllum

Chara tomentosa

Zannichellia

Potamogeton perfoliatus

Tolypella nidifica

Ruppia cirrhosa

Chara baltica

Fucus vesiculosus

Ranunculus aquatilis

Figur 8 Artsammansättning av makrofyter samt dominerande vegetation i de undersökta
vikarna

3.6 Trådalger
Förekomsten av trådalger varierade mellan vikarna (Fig. 9). Vadgrundsfladan hade i medeltal
lägst täckningsgrad av trådalger. De högsta medeltalen av täckningsgrader av trådalger fanns i
Fladan och Listerbyviken, som urskilde sig något från Sunnanpå. I Sunnanpå var
täckningsgraden av trådalger aningen högre än i Listerbyviken. Den största variationen av
täckningsgrad fanns i Fladan och Sunnanpå.

20

Sandra Blomqvist

Figur 9 Täckningsgrad av trådalger: en jämförelse mellan vikarna. Själva boxen representerar
kvartilvärdet, strecken från boxen (s.k. ”whiskers”) står för maximum- och minimum-värden
och X står för medelvärde av täckningsgrad av trådalger för respektive vik.
Resultaten av korstabellerna visar att den största andelen av höga täckningsgrader av trådalger
fanns i Fladan (Tab. 5). I Fladan och Sunnanpå fanns också en stor andel låga täckningsgrader.
Tabell 5 Korstabell av täckningsgraden (%) av trådalger: en jämförelse av täckningsgrader
mellan vikarna
Område

0

1

2

3

4

Sunnanpå

55

11

18

13

2

Listerbyviken

24

35

22

17

2

Fladan

54

12

4

11

20

Vadgrundsfladan

24

60

16

0

0

Resultaten av envägs-CLM för täckningsgrad av trådalger var icke-signifikant och således
kunde ingen tydlig skillnad i mellan vikarna identifieras. Resultaten av tvåvägs-CLM visade att
det inte fanns en signifikant samverkan mellan täckningsgrad av vass och område, däremot
kunde en signifikant skillnad i såväl täckningsgrad av vass (p <0.05) som täckningsgrad av
trådalger (p <0.05) identifieras mellan vikarna (Tab. 6).

21

Sandra Blomqvist
Tabell 6 Resultat av Cumulative Link Models (CLM) för täckningsgrad av trådalger och
täckningsgrad av vass samt område.
Omrade
P.australis
Omrade:P.australis

Df
3
4
12

Chi square
p <0,001
p <0,001
p = 0,141

Korrelationsmatrisen (Tab. 7) demonstrerar att det fanns en måttlig negativ korrelation mellan
siktdjup (Secchi) och totalfosfor samt täckningsgrad av trådalger och en svag negativ
korrelation mellan siktdjup och totalkväve. En stark positiv korrelation mellan siktdjup och
CPUE för spigg kunde även påvisas. Det fanns en svag negativ korrelation mellan totalkväve
och täckningsgrad av vass. En måttlig negativ korrelation mellan totalkväve och täckningsgrad
av trådalger noterades. En stark negativ korrelation mellan totalkväve och medellängd på spigg
kunde också urskiljas. Det fanns även en svag negativ korrelation mellan totalkväve och
totalfosfor och en stark positiv korrelation mellan totalfosfor och täckningsgrad av vass. En
svag positiv korrelation mellan CPUE för löja och siktdjup noterades. Det fanns en måttlig
positiv korrelation mellan CPUE för löja och totalkväve och en stark negativ korrelation mellan
totalfosfor och CPUE för löja. En måttlig negativ korrelation mellan totalfosfor och CPUE för
spigg kunde urskiljas. Mellan CPUE för löja och CPUE för storspigg fanns en svag positiv
korrelation. Mellan CPUE för löja och täckningsgrad av trådalger samt medellängd för spigg
fanns måttliga negativa korrelationer och mellan CPUE för löja och täckningsgrad av vass fanns
en stark negativ korrelation. En stark negativ korrelation mellan CPUE för spigg och
täckningsgrad av trådalger påvisades, en svag negativ korrelation mellan CPUE för spigg och
medellängden på spigg kunde även urskiljas. Mellan trådalger och medellängd för spigg fanns
en stark positiv korrelation och mellan totalfosfor och medellängd för spigg fanns en svag
positiv korrelation.

22

Sandra Blomqvist

Tabell 7 Korrelationsmatris av Secchidjup, totalkväve och -fosfor, CPUE (fångst per
ansträngning) för storspigg, täckningsgrad av trådalger och vass (medeltal) samt medellängd
för storspigg. Positiva värden anger en positiv korrelation mellan två faktorer, ju högre värde
desto starkare korrelation. Negativa värden anger en negativ korrelation, ju lägre värden desto
starkare korrelation.
Secchi
(m)

Kväve
(tot)

Fosfor
(tot)

Löja Storspigg Trådalger Vass Storspigg
CPUE
CPUE
medellängd
(cm)
0.35
0.96
-0.61
0.01
0.03

Secchi(m)

1.00

-0.28

-0.61

Kväve (tot)

-0.28

1.00

-0.23

0.55

-0.07

-0.56

Fosfor (tot)

-0.61

-0.23

1.00

-0.92

-0.56

0.54

Löja
CPUE

0.35

0.58

-0.92

1.00

0.38

Storspigg
CPUE
Trådalger

0.96

-0.07

-0.56

0.38

-0.61

-0.56

0.54

Vass

0.01

-0.22

Storspigg
medellängd
(cm)

0.03

-0.95

0.22
0.74

-0.95

-0.61

0.76

-0.57

1.00

-0.79

0.13

-0.21

-0.61

-0.79

1.00

0.77

0.74

-0.76

0.13

-0.05

0.05
1.00

0.27

-0.57

-0.21

0.77

0.05

1.00

0.27

0.05

4. Diskussion
Samtliga områden som undersöks i denna pro gradu-avhandling bestod av havsvikar som till
sin karaktär kunde liknas vid ytterskärgård och undersöktes av den anledning att detta arbete
fokuserar på lämpliga lekområden i ytterskärgården och deras karakteristika. Eftersom
lekområden i ytterskärgården inte är direkt jämförbara med lekområden i innerskärgården på
grund av deras olikheter i exponeringsgrad, temperatur, vattenkvalitet, grumlighet och
makrofytsamhälle (Lappalainen et al. 2008, Rosqvist et al. 2010, Rinne et al. 2011) valdes inga
områden i innerskärgården som referens. Bedömningen av huruvida dessa områden var
potentiellt lämpliga lekområden grundade sig främst på områdets geografiska läge,
exponeringsgrad och lämplig flerårig växtlighet som exempelvis vass och kransalger (Gillet &

23

Sandra Blomqvist
Dubois 1995, Nilsson et al. 2006). Dessa bedömningar är utförda på basen av tidigare
karteringar utförda av Ålands Landskapsregering (opublicerat data).

4.1 Jämförelser av havsvikarna i egenskap som lekområden
De undersökta områdena kan inte på basen av förekomsten av vuxen rovfisk under ryssjefisket
konstateras vara vare sig produktiva eller oproduktiva lekområden eftersom CPUE för samtliga
fiskarter i alla områden var mycket lågt och resultatet därmed knappast är tillförlitligt. Endast
ett fåtal fiskarter fångades i ryssja. Frånvaron av abborrom, gädd- och abborryngel i samtliga
områden kan bero på flera olika faktorer. Få, näst intill inga, områden i ytterskärgården har
tidigare påvisats vara lämpliga lekområden för gädda och abborre (Lappalainen et al. 2008,
Kallasvuo et al. 2010, Snickars et al. 2010, Kallasvuo et al. 2011). De områden som undersöktes
liknar till sin karaktär ytterskärgårdsområden trots att de inte tillhör den klassificeringen. Att
ytterskärgård inte är reproduktionsområden för lekande rovfisk trots lämplig vegetation kan
bero på bristfällig föda för gäddyngel samt kallare temperaturer under våren (Kjellman et al.
2003, Nilsson et al. 2004). Ynglens första föda består främst av djurplankton och i exponerade
vikar i ytterskärgården är vattenomsättningen hög och vattnet byts ut regelbundet, vilket bidrar
till en minskad mängd djurplankton (Scheinin & Mattila 2010). Grumligheten och mängden
hoppkräftor är ofta lägre i ytterskärgården, vilket kan försämra förhållanden för växande
gäddyngel (Lappalainen et al. 2008, Kallasvuo et al. 2010). Under lektiden var vattenståndet ca
20 cm lägre än vanligt. Stora fluktuationer i vattenstånd kan även påverka lekframgång hos
rovfisk, eftersom potentiella lekområden då blir torrlagda (Kallasvuo et al. 2010). Eftersom
stora mängder storspigg noterades i vikarna kan även detta tänkas ha en inverkan på
reproduktionen av rovfisk och fisksamhällets komposition, då spigg tidigare noterats påverka
rekryteringsframgången hos rovfisk (Byström et al. 2015, Gagnon et al. 2017). Att abborrom
hittades i en tillrinnande bäck tyder på att abborre kan använda dylika områden för
reproduktion, men då föredrar de mer skyddade delarna av annars öppna och exponerade
havsvikar.
Tidigare studier tyder på en storspiggdominerad ytterskärgård (Kallasvuo et al. 2011, Byström
et al. 2015) och resultaten i denna undersökning understryker påståendet. Förekomsten av
storspigg var hög i synnerhet i de mer exponerade vikarna där rovfiskabundansen också var låg.
Även höga CPUE-värden för löja förekom i områdena och den svagt positiva korrelationen
24

Sandra Blomqvist
mellan löja och spigg tyder på att det finns en interaktion mellan arterna. Dock kan
korrelationen potentiellt bero på spiggens och löjans liknande habitat och födoval (Horppila et
al. 1992, Lefébure et al. 2014, Gagnon et al. 2017). Den höga abundansen av spigg och löja i
områdena kan bidra till att låsa systemet i ett s.k. mesopredatordominerat samhälle, där
mesopredatorer, såsom storspigg och mört, kontrollerar abundansen av toppredatorer, så som
abborre och gädda, genom att förhindra eller försämra rekryteringen av toppredatorer via
predation på yngel och rom (Nilsson et al. 2019). Något överraskande var den stora mängden
storspigg i de mindre exponerade och grundare undersökningsområdena, samt den ytterst låga
abundansen av storspigg i Fladan; en relativt exponerad havsvik som till sin karaktär torde vara
lämplig för spigg. En stor del av storspiggarna var lekmogna, vilket kan ha påverkat resultaten.
Storspiggens lek är visuellt baserad och vattnets grumlighet kan spela en avgörande roll för
förekomsten av storspigg under lektid (Eriksson-Öst & Candolin 2007). Den starka positiva
korrelationen mellan siktdjup och CPUE för spigg understöder påståendet att vattnets
grumlighet påverkar förekomsten av spigg i havsvikar och kan således förklara den begränsade
mängden spigg i de områden som enligt övriga karaktärsdrag torde vara produktiva lekområden
för spigg. Den starkt negativa korrelationen mellan trådalger och CPUE för spigg och den
måttligt negativa korrelationen mellan totalfosfor och CPUE för spigg understryker ytterligare
vikten av det visuella beteendemönstret hos spigg på dess val av lekområde samt att eutrofiering
kan ha en inverkan på spiggens förekomst (Gagnon et al. 2017).

Den svagt negativa

korrelationen mellan CPUE för spigg och medellängd av spigg indikerar dock att högre tätheter
av spigg främjar individer av mindre storlek. Andra orsaker som exempelvis variationer i
predationstryck mellan områdena kan också förklara variationer i storleksfördelning och den
svaga korrelationen mellan storlek och antal (Zeller et al. 2012), således bör denna korrelation
tolkas med försiktighet.
Att det fanns en signifikant skillnad i längdfördelning av spigg mellan vikarna kan även bero
på vikarnas abiotiska egenskaper. Individer av spigg var generellt större i de mer exponerade
vikarna på Vårdö. Den starkt negativa korrelationen mellan totalkväve och medellängd på spigg
tyder på att eutrofiering kan påverka storleksfördelningen av spigg så att högre halter av kväve
resulterar i sett till storleken mindre individer. Förvånansvärt nog kunde en starkt positiv
korrelation mellan medellängd på spigg och täckningsgrad av trådalger och en svagt positiv
korrelation mellan medellängd och totalfosfor urskiljas, orsaken till detta samband förblir
dessvärre oklart. Dock verkar det inte finnas någon korrelation mellan siktdjup och individers
storlek. Samtliga individer av spigg i undersökningen var över 3 cm, således kan skillnaden i
25

Sandra Blomqvist
längdfördelning mellan vikarna i denna undersökning inte förklaras av mängden lekmogna
individer. Dock finns det en risk vid nätfiske att individer mindre än 3 cm inte är lika benägna
att fastna i nät som större individer.
Utöver spigg och löja fångades små individer av abborre i sparsamma mängder. Betydligt
högre CPUE för abborrar uppvisades i den vik som hade ett tillrinnande vattendrag, vilket
understöder antagandet att abborre potentiellt leker i området. Dessutom fångades gers (G.
cernuus) sparsamt i tre av vikarna, men förekom också i större mängder i samma vik med
tillrinnande vattendrag.

4.2 Makrofyter och trådalger samt dess inverkan på lekområden
Artsammansättningen av makrofyter var mångfaldigast i de två yttersta vikarna på Vårdö. Detta
kan eventuellt förklaras av siktdjupet, som för dessa områden var också de högsta, eftersom
förekomsten och artrikedomen av makrofytarter kan påverkas av vattnets grumlighet (Salonen
et al. 2013, HELCOM 2014). I en av dessa vikar noterades flera arter av kransalger, bland annat
Chara baltica, C. aspera och Tolypella nidifica, vilket tyder på att vattenkvalitén i området är
relativt god trots de höga täckningsgraderna av trådalger. Något överraskande var den stora
mängd blåstång (Fucus vesiculosus) som upphittades i en av vikarna på Vårdö, vars botten
främst bestod av blålera och sand. Blåstång växer främst på hårt underlag så som klipphällar
(Lobban & Harrison 1994), vilket gör denna upptäckt förvånande. Det är möjligt att det fann
små områden av hårdbotten bland det annars fina bottensedimentet. Blåstång har spekulerats
kunna fungera som lekområde för gädda (Lehtonen 1986), teorin har dock inte bekräftats.
Fleråriga kransalger som bland annat C. tomentosa var dominerande vegetation och förekom i
höga täckningsgrader i en av vikarna, C. tomentosa kan fungera som leksubstrat för rovfisk
eftersom den är en flerårig makrofyt (Gillet & Dubois 1995, Nilsson et al. 2006). C. tomentosa
är således en viktig komponent i artsammansättningen av makrofyter.
I de undersökningsområden som hade störst totalarea var vassen en dominerande art, vilket
delvis kan förklaras av strandens omfattning och lutning, vilket ger vassen mer lämplig yta att
växa på, och av vassens förmåga att utnyttja näringsämnen (Urlich & Burton 1985) eftersom
halten av totalfosfor var högre i de vassdominerade områdena. Den starkt positiva korrelationen
mellan vass och totalfosfor stöder antagandet, dock är den svagt negativa korrelationen mellan
täckningsgrad av vass och totalkväve motsägelsefull sett till vassens kapacitet att utnyttja
26

Sandra Blomqvist
näringsämnen. Eftersom vass kan fungera som leksubstrat för rovfisk (Gillet & Dubois 1995,
Nilsson et al. 2006) har artsammansättningen av makrofyter inte nödvändigtvis en avgörande
betydelse för områdenas lämplighet som lekområde för rovfisk, dock kan makrofytsamhället
påverka andra faktorer som är avgörande för leken. Fleråriga kransalger (Chara sp.) kan
påverka artsammansättningen av makrofyter i hela samhället samt påverka förekomsten av
trådalger eftersom svavelkomponenter (Ditiolan och tritian) har isolerats från flera arter av
släktet. Dessa komponenter har negativa allelopatiska effekter på andra autotrofa arter eftersom
de inhiberar fotosyntesen (Wium-Andersen et al. 1982, Forsberg et al. 1990). Dock kan en del
makrofytarter vara resistenta mot de inhiberande ämnena som kransalger avger (Berger et al.
2003).
Resultaten av CLM tvåvägs analysen tyder på att det fanns en skillnad i täckningsgrad av vass
och trådalger mellan områdena men ingen interaktion mellan de två faktorerna. Att det inte
fanns någon interaktion mellan täckningsgrad av vass och täckningsgrad av trådalger
understöds av korrelationsmatrisen eftersom det inte fanns någon korrelation mellan faktorerna.
Korrelationstabellen baserar sig dock enbart på medelvärde per vik och en del information
uteblir därmed. Förekomsten av höga täckningsgrader av trådalger var relativt sällan
förekommande, förutom i en av vikarna. Denna vik hade även höga värden av näringsämnen
och lågt siktdjup, vilket tyder på att området är mer eutrofierat än de övriga områdena. Detta
kan bero på att vikens närliggande områden består av odlingsmark, betesmark och fritids- och
heltidsbostäder vilket kan orsaka större urlakning av näringsämnen. I denna vik fanns endast
ett fåtal makrofytarter och artsammansättningen bestod främst av ettåriga arter och den
dominerande arten var vass, vilket ytterligare indikerar att viken är övergödd. Täckningsgrad
av trådalger är dock nödvändigtvis inte avgörande för områdets välmående, eftersom höga
täckningsgrader av trådalger registrerades även i områden med hög artrikedom av makrofyter.
Utgående från korstabellen kan det även konstateras att de vikar med jämnare fördelning av
täckningsgrader var också medeldjupet lägre, vilket kan förklaras av att trådalger liksom andra
fotosyntetiserande arter begränsas av ljus och inte förekommer på djupa områden.
Faktorer så som övergödning, exponering, medeldjup och variationer i temperatur kan bidra
till de signifikanta skillnaderna i täckningsgrad av vass och trådalger mellan områdena. Det
förekom inga kraftiga fluktuationer i temperaturen i vikarna, dock fanns en skillnad i
medeltemperatur mellan vikarna (bilaga 1 - 4). Den tre grader högre medeltemperaturen i en av
vikarna jämfört med övriga områden kan förklaras av vikens karaktär. Medeldjupet i den viken
27

Sandra Blomqvist
var lägre än de övriga vikarnas och exponeringsgraden mindre, således var viken mer skyddad
från kraftiga förändringar i väderförhållanden och vattenutbytet mindre jämför med de övriga
områdena.

4.3 Metodkritik och åtgärdsförslag
Ryssjorna som användes i undersökningen var relativt små men dessvärre inte lika effektiva
som större, kommersiellt använda ryssjor. Orsakerna till den låga fångsten kan bero på
metodiken, även om ryssjorna tillåter selektivt fiske finns det brister i fångstmetoden.
Gripenberg (2015) konstaterade att områden i Eckerö med liknande egenskaper som
undersökningsområdena i denna avhandling skulle kräva betydligt större ryssjor för att få
önskat resultat eftersom de områden som undersöktes var mycket djupa, detta kan också
konstateras gällande denna avhandling. Placeringen av ryssjorna kan vara avgörande för
resultatet. I början av april då fisket inleddes var vattenståndet 30cm lägre än normalt vilket
påverkade utförandet av fisket eftersom ryssjorna inte kunde placeras så nära strandlinjen som
önskat. Flera av vikarna var mycket långgrunda, vilket också gjorde det utmanande att placera
ryssjan tillräckligt nära strandlinjen för att garantera att fisket utfördes korrekt. Temperaturerna
steg stabilt och fluktuerade inte mycket under fisket, således var temperatur knappast en
avgörande faktor vid ryssjefisket. Ryssja är en passiv fiskemetod, för rovfiskar så som gädda
och abborre kan aktiva metoder så som exempelvis spöfiske lämpa sig bättre. Dock är
ryssjefiske en passande icke-invasiv (”non-invasive”) metod för selektivt fiske och medför
mycket lite skada på fångsten samt har visat sig vara effektiv för fiske av gädda och abborre i
innerskärgården (Gripenberg 2015). Detta innebär att resultatet nog kan vara en representation
av det verkliga fisksamhället, vilket då tyder på att områdena inte är lämpliga lekområden för
rovfisk. Karteringen av abborrom och -yngel utfördes genom visuella observationer, vilket kan
medföra en risk för ”type II-error” (alternativt ”false negative results”), det vill säga att inga
observationer av rom och yngel gjordes trots att det fanns rom och yngel i viken. I de
vassdominerade vikarna var strandlinjen ställvis inte tillgänglig varken till fots eller med båt,
och transekterna drogs därför enligt tillgänglighet, vilket kan bidra till missvisande resultat. I
framtida studier bör alternativa metoder så som exempelvis yngelfällor även övervägas (Nilsson
et al. 2019).
Höga täckningsgrader av trådalger och vass samt lågt siktdjup kan åtminstone delvis antas vara
resultat av övergödning i områdena. Trots att tillförseln av näringsämnen till Östersjön generellt
28

Sandra Blomqvist
sett har minskat sedan 1980-talet, har koncentrationerna av näringsämnen i vattenkolumnen
inte minskat i samma takt (HELCOM 2014). Att enbart minska på tillförseln av näringsämnen
till Östersjön kommer således inte att leda till önskade resultat. Ytterligare åtgärder så som
exempelvis begränsat fiske av toppredatorer, så kallad ”top-down” (ett ekosystem där
toppredatorerna kontrollerar mängd och abundans av de lägre trofiska nivåerna) kontroll av
ekosystemen är viktigt för att förminska effekterna av eutrofiering (Eriksson Klemens et al.
2009). Övergödning har konstaterats leda till direkta konsekvenser så som ökad
primärproduktion, men även indirekta konsekvenser som syrebrist, förändringar i
artsammansättning av makrofyter samt grumligare vatten och ökad sedimentering av dött
material till följd av ökad primärproduktion är tydliga i Östersjön (Salonen et al. 2013,
HELCOM 2014).
För att förbättra lekområden för rovfisk i ytterskärgården och därmed främja ”top-down”
kontroll av ekosystemen kunde fokus främst läggas på mer skyddade områden så som bäckar,
våtmarksområden och inre vikar. Åtgärder för att förbättra lekområden för rovfisk har visat sig
ha effekt på lokal skala (Ahlbeck et al. 2016), men förändringar i exempelvis kustnära
rovfiskbestånd kan även påverka rovfiskpopulationer i havsmiljö eftersom lekvandrande fisk
kan fungera som en länk mellan ekosystem vid kusten och till havs (Byström et al. 2015).
Migration hos bland annat gädda sker även mellan länder i Östersjön, och Åland kan anses
fungera som en rastplats (”stepping stone”) för gädda som migrerar mellan Sverige och Finland
(Wennerström et al. 2016). Rovfiskbestånden på Åland interagerar således möjligtvis med
rovfiskbestånden i Finland och Sverige, även om majoriteten gädda rör sig inom ett begränsat
område under sin livstid (Ahlbeck et al. 2016).Till exempel i Fladan kunde åtgärder med fokus
på bäcken och sjön Viken bidra till förbättrade lekområden i området.

5. Slutsatser
Utgående från denna gro gradu-avhandling kan endast begränsade slutsatser dras om vikarnas
egenskaper som lekområden för rovfisk i exponerad skärgård. Provfiske med ryssja gav liten
fångst och resultaten kan inte användas som argument vare sig för eller emot vikarnas funktion
som lekområde. Bristen på iakttagelser av rom och yngel kan bero på många olika faktorer och
betyder inte nödvändigtvis att rovfisk inte leker i vikarna. Nollhypotesen att det inte fanns
skillnader i mängden rovfisk mellan områdena kan således inte förkastas. Den generellt stora
29

Sandra Blomqvist
mängden storspigg och löja samt den ställvis höga täckningsgraden av trådalger understryker
dock att vikarna i sitt nuvarande skick troligtvis inte är välfungerande lekområden. En hög
förekomst av både storspigg och löja tyder på att ekosystemen är dominerade av
mesopredatorer. Skillnaderna i längdfördelning av spigg mellan områdena är korrelerade med
CPUE för spigg och löja, vilket tyder på att högre tätheter av spigg främjar till storleken mindre
individer. Stora skillnader i täckningsgrad av trådalger kunde identifieras mellan vikarna som
kan förklaras av vikarnas karakteristiska drag samt eutrofiering i vikarna. Artsammansättningen
av makrofyter i två av vikarna är dock i sig värdefull och värd att skyddas. Nollhypotesen att
det inte fanns skillnader i mängden storspigg, täckningsgrad av trådalger och i
artsammansättningen av makrofyter kan således förkastas. För att kunna göra en noggrannare
bedömning av vikarnas funktion som potentiella lekområden bör utförligare karteringar
genomföras företrädesvis under flera år.

6. Tackord
Jag vill främst tacka min kollega Linda Sundström för ett gott samarbete och många fina
minnen, det underlättade verkligen arbetet och gjorde projektet till en lärorik och rolig
erfarenhet. Jag vill även tacka min handledare Martin Snickars för goda råd, Floriaan Everleens
Maarse, Louise Forsblom och Niklas Paulin för hjälp med hantering av data och Lucinda
Kraufvelin för fältassistans och ett outtröttligt lappande av våra provfiskenät. Ett stort tack till
Tony Cederberg vid Husö Biologiska station som utförde analyser av kväve och fosfor. Till sist
vill jag även tacka personalen samt boenden på Husö Biologiska Station, ni gjorde denna
erfarenhet mycket trevligare!

30

Sandra Blomqvist

Källor
Ahlbeck Bergendahl I., Holliland P. B., Hansson S., Karlöf O. (2016) Feeding range of age 1+
year Eurasian perch Perca fluviatilis in the Baltic Sea. Journal of Fish Biology 90, 2060-2072
Bergström L., Kalrsson M., Bergström U., Pihl L., Kraufvelin P. (2018) Relative impacts of
fishing and eutrophication on coastal fish assessed by comparing no-take area with an
environmental gradient. Ambio 47, 1-15
Blomqvist S., Gripenberg F., (2018) Kartering av vandringsleder för fisk på Åland.
Forskningsrapporter från Husö biologiska station
Bonsdorff E. (1992) Drifting algae and zoobenthos – Effects on settling and community
structure. Netherlands Journal of Sea Research 30, 57-62
Bonsdorff E., Blomqvist E.M., Mattila J., Norkko A. (1997) Long-term changes and coastal
eutrophication. Examples from the Åland Islands and the Archipelago Sea, northern Baltic Sea.
Oceanologia Acta 20, 319-329
Byström P., Bergström U., Hjälten A., Ståhl S., Jonsson D., Olsson J. (2015) Declining coastal
piscivore populations in the Baltic Sea: Where and when do sticklebacks matter? Ambio 44,
462-471
Candolin U., Engström-Öst J., Salesto T. (2008) Human-induced eutrophication enhances
reproductive success through effects on parenting ability in sticklebacks. Oikos 117, 459-465
Casini M., Lövgren J., Hjelm J., Cardinale M., Molinero J-C., Kornilovs G. (2008) Multi-level
trophic cascades in a heavily exploited open marine ecosystem. Proceedings of the royal society
B 275, 1793-1801
Christensen R.H.B (2015) Analysis of ordinal datawith cumulative link models – estimation
with the R-package ordinal.

31

Sandra Blomqvist
Daoud H. A., Bolger T., Bracken J.J. (1985) Studies on the Three-Spined Stickleback
Gasterosteus aculeatus L. from an Upland Irish Reservoir System. Irish Fisheries Investigation
27, 1-17
Direktiv 2000/60/EG – En ram för gemenskapens åtgärder på vattenpolitikens område
Engström-Öst J., Candolin U. (2007) Human-induced water turbidity alters selection on sexual
displays in sticklebacks. Behavioural Ecology 18, 393-398
Eriksson Klemens B., Ljunggren L., Sandström A., Johansson G., Mattila J., Rubach A., Råberg
S., Snickars M. (2009) Declines in predatory fish promote bloom-forming macroalgae.
Ecological Applications 19(8), 1975-1988
Eriksson-Öst J., Candolin U., (2007) Human-induced water turbidity alters selection on sexual
displays in sticklebacks. Behavioural Ecology 18(2), 393-398
Gagnon K., Gräfnings M., Boström C. (2017) Shifts in coastal fish communities: Is
eutrophication always beneficial for sticklebacks? Estuarine, Coastal and Shelf Science 198,
193-203
Gillet C., Dubois J.P. (1995) A survey of the spawning of perch (Perca fluviatilis), pike (Esox
Lucius), and roach (Rutilus rutilus), using artificial spawning substrates in lakes. Hyrdobiologia
300, 1, 409-415

Grasshoff, K., Ehrhardt M. & Kremling K. (Eds). 1983. Methods of seawater analysis. 2d ed.
Verlag Chemie, 317

Gripenberg F. (2015) Provfiske med ryssja – är det möjligt att fiska på rena karpfiskbestånd
(Cyprinidae) på Åland? Forskningsrapporter från Husö Biologiska Station, 139
HELCOM (2013) Climate change in the Baltic Sea Area: HELCOM thematic assessment in
2013. Baltic Sea Environment Proceedings 137

32

Sandra Blomqvist
HELCOM (2014) Eutrophication status of the Baltic Sea 2007-2011 – A concise thematic
assessment. Baltic Sea Environment Proceedings 143
HELCOM (2015) Updated Fifth Baltic Sea pollution load compilation (PLC-5.5). Baltic Sea
Environment Proceedings 145
Holling C.S. (1973) Resilience and stability of ecological systems. Annual Review of Ecology
and Systematics 4, 1-23
Horppila J., Kairesalo T. (1992) Impacts of bleak (Alburnus alburnus) and roach (Rutilus
rutilus) on water quality, sedimentation and internal nutrient loading. Hydrobiologia 243/244
323-331
Kallasvuo M., Salonen M., Lappalainen A. (2010) Does the zooplankton prey availability limit
the larval habitats of pike in the Baltic Sea? Estuarine, Coastal and Shelf Science 86, 148-156
Kallasvuo M., Lappalainen A., Urho L. (2011) Coastal reed belts as fish reproduction habitats.
Boreal Environment Research 16, 1-14
Kiviluoto S. (2010) Basinventering av potentiella lekplatser för abborre (Perca fluviatilis) och
gädda (Esox lucius) i grunda vikar på västra och södra Åland. Forskningsrapporter från Husö
Biologiska Station 126
Kjellman J., Lappalainen J., Urho L., Hudd R. (2003): Early determination of perch and
pikeperch recruitment in the northern Baltic Sea. Hydrobiologia 495, 183-191
Kraufvelin P., Pekcan-Hekim Z., Bergström U., Florin A-B., Lehikoinen A., Mattila J., Arula
T., Briekmane L., Brown E. J., Celmer Z., Dainys J., Jokinen H., Kääriä P., Kallasvuo M.,
Lappalainen A., Lozys L., Möller P., Orio A., Rothla M., Saks L., Snickars M., Stottrup J.,
Sundblad G., Taal I., Ustups D., Verliin A., Vetemaa M., Winkler H., Wozniczka A., Olsson
A. (2018) Essential coastal habitats for fish in the Baltic Sea. Estuarine, Coastal and Shelf
Science 204, 14-30

33

Sandra Blomqvist
Kühl H., Kohl J-G. (1993) Seasonal nitrogen dynamics in reed beds (Phragmites australis
(Cav.) Trin. ex. Steudel) in relation to productivity. Hydrobiologia 251, 1-12
Lappalainen A., Härmä M., Kuningas S., Urho L. (2008) Reproduction of pike (Esox lucius) in
reed belt shores of the SW coast of Finland, Baltic Sea: a new survey approach. Boreal
Environment Research 13, 370-380
Lefébure R., Larsson S., Byström P. (2014) Temperature and size-dependent attack rates of the
three-spined stickleback (Gasterosteus aculeatus); are sticklebacks in the Baltic Sea resourcelimited? Journal of Experimental Marine Biology and Ecology 451, 82-90
Lehtonen H. (1986) Fluctuations and long-term trends in the pike Esox Lucius (L.), populations
in Nothamn, western Gulf of Finland. Aqua Fennica 16, 3-9
Ljunggren L., Sandström A., Johansson G., Sundblad G., Karås P. (2005) Rekryteringsproblem
hos Östersjöns kustfiskbestånd. Fiskeriverket informerar 5
Ljunggren L., Sandström A., Bergström U., Mattila J., Lappalainen A., Johansson G., Sundblad
G., Casini M., Kaljuste O., Klemens Eriksson B. (2010) Recruitment failure of coastal predatory
fish in the Baltic Sea coincident with an offshore ecosystem regime shift. ICES Journal of
Marine Science 67, 8, 1587-1595
Ljunggren L., Olsson J., Nilsson J., Stenroth P., Larsson P., Engstedt O., Border T., Sandström
O. (2011) Våtmarker som rekryteringsområden för gädda i Östersjön. Finfo 1
Lobban C.S., Harrison P.J., (1994) Seaweed Ecology and Physiology. Cambridge University
Press

Michael, R. S. (2001). Crosstabulation & chi square. Indiana University, Bloomington, IN. URL
http://www. indiana. edu/~ educy520/sec5982/we ek_12/chi_sq_summary011020. pdf (Visited
2010, June 15)

34

Sandra Blomqvist
Nilsson J., Andersson J., Karås P., Sandström O. (2004) Recruitment failure and decreasing
catches of perch (Perca fluviatilis L.) and pike (Esox lucius L.) in the coastal waters of
southeastern Sweden. Boreal Environment Research 9, 295-306
Nilsson J. (2006) Predation of northern pike (Esox lucius L.) eggs: a possible cause of regionally
poor recruitment in the Baltic Sea. Hydrobiologia 553, 161-169
Nilsson J., Flink H., Tibblin P. (2019) Predator-prey role reversal may impair the recovery of
declining pike populations. Journal of Animal Ecology 1-13
Riber H.H., Sorensen J.P., Schierup H-E. (1984) Primary Productivity and Biomass of
Epiphytes on Phragmites australis in a Eutrophic Danish Lake. Holarctic Ecology 7 vol. 2, 202210
Rinne H., Salovius-Laurén S., Mattila J. (2011) The occurrence and depth penetration of
macroalgae along environmental gradients in the northern Baltic Sea. Estuarine, Coastal and
Shelf Science 94, 182-191
Rosqvist K., Mattila J., Sandström A., Snickars M., Westerbom M. (2010) Regime shifts in
vegetation composition of Baltic Sea coastal lagoons. Aquatic Botany 93, 39-46
Rudrappa T., Bonsall J., Gallagher J.L., Seliskar D.M., Bais H.P. (2007) Root-secreted
Allelochemical in the Noxious Weed Phragmites Australis Deploys a Reactive Oxygen Species
Response and Microtubule Assembly Disruption to Execute Rhizotoxicity. Journal of Chemical
Ecology 33, 1898-1918
Salonen M., Engström-Öst J., (2013) Growth of pike larvae: effects of prey, turbidity and food
quality. Hydrobiologia 717, 169-175
Scheinin M. & Mattila J. 2010. The structure and dynam-ics of zooplankton communities in
shallow bays in the northern Baltic Sea during a single growing season. Boreal Environment
Research 15, 397–412

35

Sandra Blomqvist
Sieben K., Ljunggren L., Bergström U., Klemens Eriksson B. (2011) A meso-predator release
of stickleback promotes recruitment of macroalgae in the Baltic Sea. Journal of Experimental
Marine Biology and Ecology 397, 78-84
Snickars, M., Sandström, A., Lappalainen, A., Mattila, J., Rosqvist, K., Urho, L., 2009. Fish
assemblages in coastal lagoons in land-uplift succession: The relative importance of local and
regional environmental gradients. Estuarine Coastal Shelf Science 81, 247–256

Snickars M., Sundblad G., Sandström A., Ljunggren L., Bergström U., Johansson G., Mattila
J. (2010) Habitat selectivity of substrate-spawning fish: modelling requirements for the
Eurasian Perch Perca fluviatilis. Marine Ecology Progress Series 398, 235-243
Snickars M., Weigel B., Bonsdorff E. (2014) Impact of eutrophication and climate change on
fish and zoobenthos in coastal waters of the Baltic Sea. Marine Biology 162, 141-151
Zeller M., Lucek K., Haesler M. P., Seehausen O., Sivasundar A. (2012) Signals of predatorinduced directional and disruptive selection in three spine stickleback. Evolutionary Ecology
Research 193-205
Uddin N., Robinson R.W. (2017) Allelopathy and resource competition: the effects of
Phragmites australis invasion in plant communities. Botanical Studies 58 vol. 29, 1-12
Ulrich K.E., Burton T.M. (1985) The effect of nitrate, phosphate and potassium fertilization on
growth and nutrient uptake patterns of Phragmites australis (Cav.) Trin. Ex Steudel. Aquatic
Botany 1, vol 21, 53-62
Wootton R.J. (1973) Fecundity of the three-spined stickleback (Gasterosteus aculeatus) (L.).
Journal of Fish Biology 5(6), 683-688
Wennerström L., Olsson J., Ryman N., Laikre L. (2016) Temporally stable, weak genetic
structuring in brackish water pike (Esox lucius) in the Baltic Sea indicates a contrasting
divergence pattern relative to freshwater populations. Canadian Journal of Fish and Aquatic
Sciences 74, 562-571

36

Sandra Blomqvist

Werner E., Gilliam J. (1984) The ontogenetic niche and species interactions in size structured
population. Annual Review of Ecology and Systematics 15, 393-424
Ålands Landskapsregering ÅLR (2019) Klassificeringsmanual för Ålands kustvatten och sjöar
åren 2012-2018
Östman Ö., Eklöf J., Klemens Eriksson B., Olsson J., Moksnes P-O., Bergström U. (2016) Topdown control as important as nutrient enrichment for eutrophication effects in North Atlantic
coastal ecosystems. Journal of Applied Ecology 53, 1138-1147

37

Sandra Blomqvist

Bilagor
Bilaga 1. Temperaturförändringar i Sunnanpå.

Bilaga 2. Temperaturförändringar i Listerbyviken.

38

Sandra Blomqvist

Bilaga 3. Temperaturförändringar i Fladan.

Bilaga 4. Temperaturförändringar i Listerbyviken.

39

